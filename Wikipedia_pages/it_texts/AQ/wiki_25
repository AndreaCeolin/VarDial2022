{"id": "2460940", "revid": "74801", "url": "https://it.wikipedia.org/wiki?curid=2460940", "title": "Francesca Maria di Borbone-Francia", "text": "Biografia.\nInfanzia.\nFrancesca Maria nacque il 4 maggio 1677 nel castello di Maintenon, dal 1674 di propriet\u00e0 di Fran\u00e7oise d'Aubign\u00e9, madame de Maintenon, la governante dei figli illegittimi del Re Sole e Fran\u00e7oise-Ath\u00e9na\u00efs di Montespan.\nA differenza dei suoi fratelli e sorelle maggiori, ella non venne allevata dalla Maintenon in \"Rue de Vaugirard\" a Parigi; venne invece cresciuta, assieme al fratello minore Luigi Alessandro, dalle signore de Monchevreuil, de Colbert e de Jussac. Occasionalmente veniva portata a Versailles a visitare i genitori.\nCome la sorella maggiore Luisa Francesca di Borbone, \"mademoiselle de Nantes\", Francesca Maria eredit\u00f2 la bellezza materna; madame de Caylus disse che ella era naturalmente timida e gloriosa ed era una piccola bellezza con un bel viso e belle mani, completamente proporzionata. Dalla madre eredit\u00f2 inoltre lo spirito e l'intelligenza dei Mortemart; ella era inoltre molto fiera dei suoi antenati e del sangue reale della Casa di Borbone che le scorreva nelle vene per parte paterna.\nMademoiselle de Blois.\nNel 1681, all'et\u00e0 di quattro anni, Francesca Maria venne legittimanta da Luigi XIV e le venne concesso il titolo di cortesia di \"Mademoiselle de Blois\"; il titolo in precedenza era stato detenuto dalla sorellastra Maria Anna di Borbone-Francia, un'altra delle figlie legittimate del Re, la cui madre era Louise de La Valli\u00e8re. Il nome della madre di Francesca Maria non era menzionato nell'atto di legittimazione in quanto Madame de Montespan era legalmente sposata con il Marchese di Montespan, il quale avrebbe quindi potuto reclamare la paternit\u00e0 dei figli che la moglie aveva dato a Luigi XIV. All'epoca in cui nacque, la relazione dei suoi genitori stava per concludersi, a causa del possibile coinvolgimento della madre nell\"Affare dei veleni\".\nIl fratello minore di Francesca Maria, Luigi Alessandro, venne legittimato nello stesso momento e gli venne assegnato il titolo di Conte di Tolosa; con esso Francesca Maria ebbe un rapporto molto intenso per tutto il resto della sua vita, cos\u00ec come pure con il fratello maggiore, Luigi Augusto di Borbone-Francia. Non venne mai fatta crescere, invece, con la sorella Mademoiselle de Nantes o con il fratellastro Luigi, delfino di Francia.\nBench\u00e9 la fiducia del Re nell'amante diminu\u00ec dopo l'Affare dei Veleni, Luigi XIV continu\u00f2 a coprirla di doni e assicur\u00f2 alla figlia minore Francesca Maria un matrimonio profittevole e vantaggioso.\nMatrimonio.\nLo sposo selezionato da Luigi XIV per la figlia era Filippo II d'Orl\u00e9ans, duca di Chartres, unico figlio di Filippo I di Borbone-Orl\u00e9ans, duca d'Orl\u00e9ans; Francesca Maria e Filippo erano primi cugini, visto che i loro padri erano fratelli.\nLa scelta del Re fu uno \"shock\" per la madre di Filippo II, Elisabetta Carlotta del Palatinato, i cui pregiudizi nei confronti dei bastardi del cognato erano molto noti. Quando seppe che il figlio aveva accettato i piani matrimoniali che gli erano stati prospettati, ella lo schiaffeggi\u00f2 di fronte alla corte francese, dopodich\u00e9 volt\u00f2 la schiena al Re che si era chinato per salutarla. In occasione del matrimonio dei loro figli, Luigi XIV don\u00f2 al fratello Filippo e alla cognata Elisabetta Carlotta il \"Palais-Royal\" (in precedenza conosciuto come \"Palais Cardinal\", che il cardinale Richelieu aveva lasciato alla Corona alla sua morte nel 1642), dove gli Orl\u00e9ans risiedevano, ma che non possedevano. Luigi XIV promise inoltre di concedere un'importante carica militare per il Duca di Chartres e diede livre al cavaliere di Lorena, favorito del Duca di Orl\u00e9ans.\nQuando le venne annunciata l'identit\u00e0 del suo futuro sposo, Francesca Maria afferm\u00f2:\nFrancesca Maria spos\u00f2 Filippo Carlo d'Orl\u00e9ans il 18 febbraio 1692 nella cappella della Reggia di Versailles; la cerimonia venne officiata dal carndinale di Bouillon, un membro della Casa di La Tour d'Auvergne. Nel 1685 lo stesso cardinale aveva rifiutato di prendere parte al matrimonio tra il Duca di Borbone e la sorella di Francesca Maria, \"Mademoiselle de Nantes\", e, di conseguenza, era stato esiliato, ma venne richiamato in occasione del matrimonio del Duca di Chartres. Dopo la cerimonia venne offerto un banchetto nella \"Galleria degli Specchi\", cui parteciparono tutti i principi e le principesse del sangue. Tra gli ospiti vi erano il re esiliato Giacomo II d'Inghilterra e sua moglie; la Regina inglese in esilio ebbe l'onore di donare alla nuova Duchessa di Chartres la sua biancheria da letto. Madame de Montespan, madre della sposa, non venne nemmeno invitata al matrimonio.\nL'unione non fu felice; non molto tempo dopo essersi sposati, Filippo ridicolizz\u00f2 pubblicamente il cattivo carattere della moglie soprannominandola \"Madame Lucifer\".\nDal padre, Francesca Maria ricevette una dote di oltre due milioni di livre, il doppio di quanto non avesse ricevuto la sorella maggiore Luisa Francesca, il che contribu\u00ec a creare delle tensioni tra le due sorelle.\nDal momento che il marito era un nipote legittimo di re Luigi XIII di Francia, Francesca Maria assunse cos\u00ec il rango di \"petite-fille de France\" (nipote di Francia), e ottenne il trattamento di \"Altezza Reale\". Inoltre la nuova coppia viaggi\u00f2 ed alloggi\u00f2 assieme al Re, pranz\u00f2 con lui e vennero intitolati a sedersi in poltrona in sua presenza. In quanto nuova Duchessa di Chartres, Francesca Maria si trov\u00f2 ad essere in ordine di precedenza seguente solamente a quello della Duchessa di Borgogna e della suocera, la Duchessa di Orl\u00e9ans.\nTra tutti i fratelli e sorelle, Francesca Maria fu quella che fece il matrimonio pi\u00f9 prestigioso, eccezion fatta per quello del fratellastro, il Delfino di Francia, il quale spos\u00f2 la cugina, duchessa Maria Anna di Baviera nel 1680.\nUn commento sulla Duchessa venne scritto dall'amico del marito, il Duca di Saint-Simon, attorno al 1710:\nLa suocera scrisse di Francesca Maria nei suoi diari:\nFigli.\nL'unione, bench\u00e9 mal assortita, port\u00f2 alla nascita di otto figli, molti dei quali in seguito si sposarono con esponenti di altre famiglie reali europee durante il periodo della reggenza di Filippo II sul giovane re Luigi XV di Francia. Tutti i figli godevano del trattamento di \"Altezza Serenissima\", essendo figli di un legittimo \"nipote di Francia\".\nDuchessa d'Orl\u00e9ans.\nNel 1701, alla morte del padre, suo marito divenne il capo della Casa d'Orl\u00e9ans, ereditando cos\u00ec i titoli e le tenute paterne, e cos\u00ec Francesca Maria, neo Duchessa d'Orl\u00e9ans, ebbe la precedenza sulla suocera divenendo cos\u00ec la seconda gentildonna del regno per rango, dopo la Delfina, Duchessa di Borgogna.\nIl Duca e la Duchessa d'Orl\u00e9ans condussero uno stile di vita fastoso nel \"Palais-Royal\" di Parigi e nel \"Castello di Saint-Cloud\", circa dieci chilometri a Ovest di Parigi.\nMentre il marito conduceva la vita di un libertino, Francesca Maria fu tranquilla e non diede alcuno scandalo, a differenza dei suoi fratelli e sorelle, la Principessa di Conti, la Duchessa di Borbone e il Duca del Maine. Bench\u00e9 spiritosa ed affascinante ella preferiva restare a casa assieme all'amica e cugina, Adelaide Damas de Thianges moglie di Ludovico Sforza, duca di Onano e conte di Santa Fiora. Il loro circolo di amicizie intime includeva altre cugine di Francesca Maria: la sua dama di compagnia era infatti la Contessa di Castries, figlia dello zio Duca di Vivonne; suo cavaliere era il Conte di Castries.\nDue giorni dopo il suo compleanno del 1707, Francesca Maria perse la madre, la quale, sin dal momento in cui lasci\u00f2 la corte del Re Sole nel 1691, era vissuta in condizioni di severa penitenza. Luigi XIV proib\u00ec ai figli legittimi della donna e del Marchese di Montespan di indossare gli abiti da lutto; in segno di rispetto per la morte della loro amata madre, Francesca Maria, Luisa Francesca e Luigi Alessandro rifiutarono di partecipare a qualunque evento di corte. In ogni caso, il loro fratello maggiore, Luigi Augusto, duca del Maine, era a stento capace di nascondere la propria gioia per la morte della madre: egli era infatti l'unico figlio ad ereditare la sua immensa fortuna, cos\u00ec come pure il castello di Clagny, luogo natale del fratello minore, il Conte di Tolosa.\nCon la morte di Enrico III Giulio, principe di Cond\u00e9 nel 1709, il rango di \"Primo Principe del Sangue\" venne trasferito dalla Casa borbonica di Cond\u00e9 a quella di Orl\u00e9ans; come risultato Filippo II d'Orl\u00e9ans ottenne il titolo di \"Monsieur le Prince\" e Francesca Maria quello di \"Madame la Princesse\". Questo aggrav\u00f2 la rivalit\u00e0 esistente tra Francesca Maria e la sorella maggiore Luisa Francesca, divenuta Principessa di Cond\u00e9, che da quel momento fino alla sua morte nel 1743 avrebbe utilizzato l'appellativo di \"Madame la Duchesse\".\nIn costante competizione con la sorella maggiore in fatto di ricchezza e \"status\" sociale, Francesca Maria voleva per i propri figli dei matrimoni migliori rispetto a quelli dei suoi nipoti Cond\u00e9. Nel 1710 il pi\u00f9 giovane dei nipoti legittimi di Luigi XIV, Carlo, duca di Berry, era ancora scapolo e fu avanzata l'ipotesi che potesse sposare Luisa Elisabetta di Borbone-Cond\u00e9; Francesca Maria si diede quindi da fare per evitare questo accadimento e cerc\u00f2 quindi di stabilire una relazione pi\u00f9 profonda con il Trono. Il 6 luglio 1710 riusc\u00ec nel suo intento e assicur\u00f2 il Duca di Berry per la propria figlia maggiore, Maria Luisa Elisabetta, con grande rammarico della Principessa di Cond\u00e9; questo matrimonio combinato caus\u00f2 delle ulteriori frizioni tra le due sorelle, in quanto elev\u00f2 la figlia di Francesca Maria al rango di \"petit-fille de France\", rango che nessuno dei Cond\u00e9 avrebbe mai acquisito.\nNel 1715 mor\u00ec re Luigi XIV e il suo bisnipote di cinque anni, il Duca d'Angi\u00f2, divenne il nuovo re di Francia con il nome di Luigi XV. In quel periodo si cre\u00f2 quindi una forte tensione tra il fratello maggiore di Francesca Maria, il Duca del Maine, e suo marito, il Duca d'Orl\u00e9ans, riguardo a chi dovesse assumere la reggenza durante la minore et\u00e0 del nuovo Re. Il Parlamento di Parigi si espresse in favore di Filippo II d'Orl\u00e9ans e lo nomin\u00f2 reggente; ne deriv\u00f2 che, in quanto moglie del governante \"de facto\" della Francia, Francesca Maria divenne la donna pi\u00f9 importante del regno.\nDurante il periodo della reggenza ella regn\u00f2 incontrastata a corte ed il marito fu in grado di alzarle l'appannaggio a livre annui. Nel 1719 fu quindi in grado di acquistare il castello di Bagnolet, vicino a Parigi, che alla sua morte pass\u00f2 al figlio Luigi.\nVita familiare.\nLe molte figlie di Francesca Maria erano note per il loro carattere ribelle: dopo che ebbero scoperto la \"liaison\" della figlia preferita, Carlotta Aglae, \"mademoiselle de Valois\" con il libertino duca Louis Fran\u00e7ois Armand de Richelieu, iniziata nel 1717, Francesca Maria ed il marito Filippo si adoperarono per cercare un marito adatto a lei. La scelta ricadde quindi su Francesco III d'Este, duca di Modena e Reggio.\nNel 1721 vennero presi accordi con la Casa reale di Spagna per combinare il matrimonio di due delle figlie: Luisa Elisabetta, \"mademoiselle de Montpersier\", e di Filippa Elisabetta, \"mademoiselle de Beaujolais\". Luisa Elisabetta venne quindi data in sposa all'infante Luigi Filippo di Spagna, l'erede al trono, mentre Filippa Elisabetta avrebbe dovuto sposare il fratellastro pi\u00f9 giovane di Luigi Filippo, l'infante Carlo di Spagna. Entrambi i matrimoni ebbero luogo, ma il secondo venne annullato, cosicch\u00e9 essa fece ritorno in Spagna dove mor\u00ec al castello di Bagnolet nel 1734.\nDopo la morte del marito nel dicembre 1723, Francesca Maria si ritir\u00f2 a Sain-Cloud; nel 1724, suo figlio, il nuovo Duca d'Orl\u00e9ans, Luigi il Pio, spos\u00f2 la margravia Augusta Maria Giovanna di Baden-Baden, figlia di uno dei principali nemici del padre, Luigi Guglielmo, margravio di Baden-Baden. Le alternative che erano state vagliate per Luigi comprendevano molte principesse europee: la prima cugina Elisabetta Alessandrina di Borbone-Cond\u00e9, la granduchessa Anna Petrovna di Russia o sua sorella Elizaveta Petrovna (in seguito divenuta essa stessa imperatrice), figlie dello zar Pietro il Grande. L'idea di un'unione con una delle due Granduchesse dovette per\u00f2 essere abbandonata a causa di diversit\u00e0 di trattamento nobiliare: Luigi, non essendo n\u00e9 un \"Figlio\" n\u00e9 un \"Nipote di Francia\", godeva del semplice trattamento di \"Altezza Serenissima\", mentre una Granduchessa di Russia aveva il titolo di \"Altezza Imperiale\".\nNel 1725 Francesca Maria partecip\u00f2 al matrimonio del cugino, il giovane re Luigi XV, con la principessa polacca Maria Leszczy\u0144ska. Come Duchessa Madre d'Orl\u00e9ans ella conserv\u00f2 comunque la posizione di una delle pi\u00f9 importanti dame a corte. In ogni caso, nel corso del tempo la sua posizione si abbass\u00f2 notevolmente come conseguenza della nascita di numerose figlie alla coppia reale.\nIn seguito la seconda delle otto figlie femmine del Re, madame Enrichetta Anna, si innamor\u00f2 del nipote di Francesca Maria, Luigi Filippo I d'Orl\u00e9ans; Luigi XV non era per\u00f2 intenzionato ad acconsentire al matrimonio in quanto era restio a permettere che la Casa d'Orl\u00e9ans si avvicinasse troppo al trono di Francia. Spett\u00f2 quindi a Francesca Maria il compito di aiutare il figlio nella ricerca di una sposa adatta per il nipote: su indicazione del figlio, Francesca Maria intavol\u00f2 delle trattative con Luisa Elisabetta di Borbone-Cond\u00e9 (figlia di sua sorella) affinch\u00e9 la di lei figlia, la bellissima Luisa Enrichetta di Borbone-Conti, sposasse Luigi Filippo. Il matrimonio port\u00f2 quindi all'unione di un nipote di Francesca Maria con un nipote della sua sorella e nemica, la Principessa di Cond\u00e9.\nFrancesca Maria visse abbastanza a lungo per vedere, nel 1747, la nascita del loro figlio, Luigi Filippo II d'Orl\u00e9ans, che durante la rivoluzione francese, venne conosciuto come \"Philippe \u00c9galit\u00e9\".\nLa prossima delle figlie a sposarsi fu la pi\u00f9 giovane: Luisa Diana, la preferita della nonna Elisabetta Carlotta del Palatinato, venne fidanzata al giovane Luigi Francesco I, principe di Conti, che spos\u00f2 a Versailles. Luisa mor\u00ec per\u00f2 di parto nel castello d'Issy. Il suo unico figlio sopravvissuto fu Luigi Francesco Giuseppe di Borbone-Conti, ultimo Principe di Conti, che in seguito spos\u00f2 la cugina, principessa Maria Fortunata d'Este, figlia di Carlotta Aglae di Borbone-Orl\u00e9ans, e quindi nipote di Francesca Maria. Luigi Francesco Giuseppe in seguito avrebbe avuto un ruolo di primo piano nella rivoluzione e avrebbe servito nella battaglia di Hastenbeck il 26 luglio 1757 e nella battaglia di Krefeld il 23 giugno 1758.\nCarlotta Aglae era comunque la pi\u00f9 \"difficile\" tra le figlie di Francesca Maria: pi\u00f9 volte fece ritorno in Francia da Modena in una sorta di esilio auto-imposto, ignorata dalla madre e dal fratello Luigi. Fece infine ritorno a Modena nel 1737 quando divenne la duchessa sovrana consorte.\nNel 1739 la sorellastra maggiore di Francesca Maria, la Principessa Madre di Conti, mor\u00ec all'et\u00e0 di settantadue anni. Tre anni pi\u00f9 tardi, Luisa Elisabetta, la quarta delle figlie sopravvissute di Francesca Maria, mor\u00ec al Palazzo del Lussemburgo, a Parigi; i funerali si tennero presso la chiesa di Saint Sulpice, dove la nonna materna della ragazza si era sposata con il Marchese di Montespan nel 1663. Il vescovo che offici\u00f2 la cerimonia era Luigi Carlo de Sain-Albin, un figlio illegittimo del defunto marito di Francesca Maria. La sorella Principessa di Cond\u00e9, sua grande nemica, mor\u00ec nel 1743 a Palazzo Borbone, a Parigi, e nello stesso anno mor\u00ec pure Luisa Adelaide, la seconda figlia di Francesca Maria, che per quindici anni era stata badessa di Chelles. Per anni Francesca Maria aveva tentato di dare in sposa Luisa Adelaide o Carlotta Aglae al loro cugino Luigi Augusto, il figlio del Duca del Maine.\nIl 29 dicembre 1744 Francesca Maria vide il matrimonio della maggiore tra le sue nipoti sopravvissute, la principessa Maria Teresa Felicita d'Este; con una sfarzosa cerimonia tenutasi presso il Palazzo di Versailles, ella spos\u00f2 l'uomo pi\u00f9 ricco di Francia, il Duca di Penthi\u00e8vre, unico figlio legittimo di Luigi Alessandro, conte di Tolosa, il fratello con il quale Francesca Maria era cresciuta. Questo matrimonio rese quindi Francesca Maria la trisnonna in linea maschile di Luigi Filippo I, re dei Francesi.\nElla vide anche la nascita di Luigi Alessandro di Borbone, principe di Lamballe, suo bisnipote attraverso la figlia Carlotta Aglae e la nipote Maria Teresa; il Principe avrebbe in seguito sposato la famosa principessa Maria Teresa Luisa di Savoia-Carignano, la pi\u00f9 fidata tra le amiche della regina Maria Antonietta.\nFrancesca Maria mor\u00ec il 1\u00ba febbraio 1749 nel castello di Saint-Cloud; fu l'ultima dei figli di Luigi XIV a morire. Essa era sopravvissuta al marito per ben ventisei anni e le sopravvissero solamente due dei suoi figli, Carlotta Aglae e Luigi. Venne sepolta nella chiesa della Maddalena di Tresnel, a Parigi."}
{"id": "2460944", "revid": "1226", "url": "https://it.wikipedia.org/wiki?curid=2460944", "title": "Giovanni Virginio Schiaparelli", "text": ""}
{"id": "2460945", "revid": "484362", "url": "https://it.wikipedia.org/wiki?curid=2460945", "title": "Jack Swilling", "text": "In realt\u00e0, altri avevano visto e descritto i canali hohokam abbandonati della regione, ma fu Jack Swilling che ebbe la visione per organizzare e creare il primo riuscito, moderno progetto di irrigazione nella Valle del Salt River in Arizona. La \"Swilling Irrigating and Canal Company\" diede avvio alla piccola comunit\u00e0 agricola di Phoenix, che da allora si \u00e8 sviluppata in un'importante area metropolitana.\nSwilling in precedenza ebbe un importante, ma per lo pi\u00f9 dimenticato, ruolo nell'apertura alla colonizzazione delle zone montuose, prima inesplorate, dell'Arizona centrale. Le sue scoperte ebbero come risultato una grande corsa all'oro nella nuova area, e questo condusse a sua volta alla fondazione della prima Capitale Territoriale dell'Arizona nella citt\u00e0, nuova di zecca, di Prescott.\nChiunque abbia anche solo un vago interesse alla storia dell'Arizona Territoriale sa di Jack Swilling. Salta fuori in luoghi e ruoli diversi in quasi tutte le storie sui primi giorni territoriali, ma mai come una persona completa. All'inizio fu conducente di carri, cercatore d'oro, proprietario di miniere e di fabbriche, nonch\u00e9 proprietario di saloon e di sale da ballo. Fu anche un visionario, un costruttore di canali, agricoltore, proprietario di ranch, politico e funzionario pubblico. \u00c8 notevole che tutto questo fu realizzato da Swilling mentre soffriva di periodi di dolore lancinante derivante da precedenti ferite.\nBiografia.\nCi sono grandi lacune nella cronaca dei suoi primi anni, ma ecco ci\u00f2 che si sa. Jack Swilling nacque il 1\u00ba aprile 1830, a Red House Plantation, Anderson (Carolina del Sud), da George Washington Swilling e Margaret Farrar Swilling, l'ottavo dei loro 10 figli. George Swilling era il figlio del direttore della piantagione, mentre Miss Farrar era la figlia del proprietario. Decisamente non un accoppiamento adeguato, cos\u00ec vi fu molta costernazione quando la giovane coppia fugg\u00ec insieme. Ci vollero tre anni perch\u00e9 i genitori di lei accettassero il legame.\nCol tempo, George Swilling divenne proprietario della piantagione. Quando Jack Swilling aveva 14 anni la famiglia si trasfer\u00ec dalla Carolina del Sud in Georgia. Tre anni pi\u00f9 tardi lui e un suo fratello maggiore si arruolarono in un battaglione a cavallo di volontari della Georgia per il servizio militare durante la Guerra messicano-statunitense. Dopo il servizio oltremare \u2014 viaggiarono in Messico per nave \u2014 i due giovani ritornarono in Georgia. Jack Swilling allora scomparve dalla vista per un periodo, sebbene sia stato riferito che era in Georgia per il Natale del 1849.\nI successivi eventi registrati della vita sono il suo matrimonio a Wetumpka (Alabama), nel 1852 con Mary Jane Gray e la nascita della loro figlia Elizabeth un anno dopo. Per sua affermazione, Swilling nel 1854 sub\u00ec gravi ferite \u2014 un cranio fratturato e una pallottola inerte conficcata nella schiena \u2014 in circostanze ignote. Quelle ferite lo tormentarono per il resto della sua vita e lo condussero ad una dipendenza dalle droghe e dall'alcol. Nel 1856, nel suo 26\u00ba compleanno, accadde qualcosa che lo spinse a partire permanentemente per il West. Ci sono state un mucchio di speculazioni sulle ragioni per cui part\u00ec, ma non se ne sa effettivamente nulla.\nC'\u00e8 una pausa di oltre un anno nella cronaca, ma apparentemente si un\u00ec alla Leach Wagon Road Company a Fort Smith (Arkansas), nell'estate del 1857 come conducente di carri, rimanendo probabilmente con il lento convoglio di carri trainati da buoi fino al suo arrivo a Mesilla, Territorio del Nuovo Messico, quasi un anno dopo. Ora la sua pista diventa pi\u00f9 facile da rintracciare, specialmente quando i primi giornali dell'Arizona cominciarono a registrare i suoi vari successi ed avventure.\nQuelli anni tra l'arrivo di Swilling in Arizona nel 1858 e la fondazione dell'insediamento di Phoenix quasi un decennio dopo furono anni intensi e variegati, ed inclusero eventi abbastanza notevoli per la durata di una vita. Di seguito ecco alcuni momenti salienti.\nDopo il suo arrivo in Arizona, Swilling continu\u00f2 direttamente il viaggio e fin\u00ec nella California meridionale, dove si un\u00ec ad una corsa all'oro vicino a Los Angeles. Pochi mesi dopo fu attirato di nuovo in Arizona dalla corsa all'oro presso Gila City (appena a nord di Yuma) dove lavor\u00f2 anche per la Overland Stage Company. Fu eletto capitano della compagnia di milizia dei \u201cGila Rangers\u201d che era stata formata per la protezione contro le scorrerie degli Apache ai danni dei minatori e della compagnia di diligenze. I \u201cRangers\u201d \u2014 con il sostegno della trib\u00f9 amica dei Maricopa \u2014 fecero una spedizione nel gennaio 1860 tra gli inesplorati Monti Bradshaw dell'Arizona centrale per \u201ccastigare\u201d gli scorridori Apache. Quella spedizione ebbe come risultato alcune notevoli scoperte: l'esistenza del fiume Hassayampa e tracce di ricchezze minerarie, compreso l'oro, in un'area che era anche molto adatta all'insediamento di ranch e fattorie. Tuttavia, a quell'epoca, la zona era troppo remota e pericolosa per lo sfruttamento.\nSubito dopo, i depositi auriferi di Gila City si esaurirono e Swilling segu\u00ec il suo buon amico colonnello Jacob Snively a Pinos Altos, dove si dedic\u00f2 sia all'attivit\u00e0 mineraria che alla gestione di un saloon e di una sala da ballo. Quando l'Union Army si ritir\u00f2 dal Territorio del Nuovo Messico (che comprendeva quella che \u00e8 ora l'Arizona) all'inizio della Guerra di secessione, gli uomini di Pinos Altos formarono una compagnia di milizia che chiamarono Guardia dell'Arizona per la difesa contro gli attacchi degli Apache. Swilling fu eletto secondo in comando della compagnia, o primo luogotenente, e mantenne quel grado quando la Guardia dell'Arizona fu assorbita nell'Esercito ribelle, dopo che la Confederazione prese il controllo del Territorio del Nuovo Messico e lo divise creando il nuovo Territorio Confederato dell'Arizona.\nDopo un periodo trascorso nella difesa contro gli Apache e agendo come forza di polizia \"de facto\" per l'area intorno a Pinos Altos, Swilling guid\u00f2 una parte della Guardia dell'Arizona che prese parte all'invasione confederata dell'area di Gadsden Purchase. Fu coinvolto nel famoso incidente al mulino di Ami White presso i villaggi Pima, quando fu catturato il capitano dell'Unione James McCleave. Non fu invece presente alla battaglia di Picacho Pass, malgrado successivi resoconti, poich\u00e9 a quell'epoca era impegnato a scortare i prigionieri McCleave e White da Tucson a Mesilla.\nDopo il fallimento dell'invasione confederata del West, Swilling divenne un impiegato civile dell'Esercito degli Stati Uniti, prima come corriere a cavallo tra la colonna della California del generale James Carleton e le forze dell'Unione lungo il Rio Grande, e poi come scout in una campagna anti-Apache. Verso la fine di quell'impiego, Swilling incontr\u00f2 la squadra esplorativa di Joseph R. Walker vicino a Pinos Altos quando guidava la cattura del temuto capo apache Mangas Coloradas. Convinse in breve Walker ed il suo gruppo che c'era oro tra gli altipiani centrali del nuovo Territorio dell'Arizona. Li guid\u00f2 allora dove si era formato il primo distretto minerario della Contea di Yavapai, appena poche miglia a sud dell'attuale Prescott, il 10 maggio 1863. Lo chiamarono Distretto Minerario dei Pionieri, e le regole che adottarono furono le prime leggi scritte della zona.\nSwilling lasci\u00f2 la squadra di Walker subito dopo la formazione del Distretto Minerario dei Pionieri e si un\u00ec all'altra squadra esplorativa di Paulino Weaver/Abraham Peeples che arriv\u00f2 nell'area subito dopo il gruppo di Walker. Fece una piccola fortuna con un'insolita miniera d'oro di superficie a Rich Hill tra Wickenburg e Prescott. Le notizie dei suoi successi si diffusero all'est quando due grosse pepite della concessione mineraria di Swilling mandate al generale Carleton furono spedite per la presentazione al presidente Abraham Lincoln.\nIn seguito, fu per un breve periodo comproprietario di un mulino a Tucson apparentemente in societ\u00e0 con il suo vicino Charles T. Hayden. Stancandosi rapidamente di Tucson, ritorn\u00f2 nella contea di Yavapai dove fu cercatore di metalli, proprietario di miniere d'oro e di attivit\u00e0 di laminazione dell'oro e agricoltore. In pi\u00f9 ebbe la concessione per il servizio postale tra Prescott ed i villaggi Pima sotto la Valle del Salt River sul Gila River. Ma, soprattutto, ebbe poi l'ispirazione per creare la Swilling Irrigation and Canal Company che avrebbe riaperto la Valle del Salt River alla coltivazione.\nIn mezzo a tutta questa attivit\u00e0, Jack Swilling corteggi\u00f2 e spos\u00f2 una graziosa giovane messicana di discendenza spagnola di Trinidad Mejia Escalante. I dettagli del loro corteggiamento non sono registrati, ma Trinidad in effetti si lasci\u00f2 dietro una storia romantica del loro primissimo incontro. La storia \u00e8 quella di una bambina dai capelli biondi e gli occhi azzurri di 11 o 12 anni, con la testa coperta da un cappello a falde larghe per proteggere dal sole la sua carnagione chiara, che venne a Tucson da Hermosillo (Messico), in una carovana di carri con sua madre vedova. Nel raggiungere Tucson ed essendo ansiosa di vedere la loro nuova casa, Trinidad mise fuori la testa dal retro del carro coperto dove vide, e fu vista da, un gruppetto di \u201cgringos\u201d che passavano a cavallo. Quando uno dei cavalieri si ferm\u00f2 per guardarla con insistenza, lei era cos\u00ec imbarazzata che scapp\u00f2 di nuovo dentro il carro e a fianco di sua madre.\nQuel \u201cgringo\u201d era Jack Swilling, e lo sent\u00ec vantarsi con i suoi compagni: \u201cIo ho intenzione di sposare quella ragazza!\u201d E lo fece, l'11 aprile 1864, nella Cattedrale di Sant'Agostino a Tucson quando Trinidad aveva circa 17 anni. Durante i successivi 14 anni ebbero sette figli naturali, cinque ragazze e due ragazzi, e adottarono due orfani apache, un ragazzo e una ragazza. Il 16 novembre 1867, fond\u00f2 la Swilling Irrigating and Canal Company a Wickenburg. Subito dopo, un piccolo gruppo di uomini guidati da Jack Swilling inizi\u00f2 la costruzione dei primi canali d'irrigazione dell'era moderna nella Valle del Salt River. L'estate successiva furono raccolte le prime colture di grano, orzo e granturco.\nSwilling fece domanda per una sezione di quartiere a sud di Van Buren Street fra la 32a e la 36a Street per la sua fattoria. Vi costru\u00ec una casa in un normale stile di frontiera, due edifici separati da un passaggio coperto, a volte chiamato corsa di cani. Ci\u00f2 che era insolito erano le dimensioni della casa. In un tempo in cui le tipiche case di frontiera erano di meno di 500 piedi quadrati (46 metri quadrati), la sua casa di nove stanze era di oltre 4.700 piedi quadrati (437 metri quadrati) e richiese 96.000 blocchi di adobe per la sua costruzione. La sua fattoria era un'attrazione locale, che mostrava uno stagno artificiale con anatre addomesticate, una vigna e un frutteto con una variet\u00e0 di alberi da frutto.\nSwilling fu coinvolto nella progettazione e costruzione di canali aggiuntivi, compreso il primo fossato a sud del Salt River in societ\u00e0 con un vecchio conoscente e compagno d'affari, Charles Trumble Hayden, fondatore di Tempe e padre di Carl T. Hayden, per lungo tempo senatore dell'Arizona.\nNei primi tempi, Jack Swilling fu uno dei pi\u00f9 eminenti esponenti dell'insediamento di Phoenix, di cui fu il primo direttore dell'ufficio postale e il primo giudice di pace. Comunque, una volta che Phoenix fu ben consolidata ed il cosiddetto \u201csito originale della citt\u00e0\u201d fu collocato ad oltre tre miglia ad ovest dei suoi possedimenti, perse l'interesse e trasfer\u00ec di nuovo la sua crescente famiglia verso i Monti Yavapai. L\u00ec fece il minatore, l'agricoltore ed il proprietario di ranch nella ed intorno all'area di Black Canyon City finch\u00e9, tragicamente, divenne sospettato di una rapina ad una diligenza vicino a Wickenburg.\nProbabilmente il peggiore fraintendimento riguardo a Jack Swilling \u00e8 il \u201cfatto\u201d pi\u00f9 spesso ricordato; che mor\u00ec in prigione dopo una condanna per quella rapina alla diligenza. Questa reminiscenza \u00e8 tutt'altro che corretta. Egli mor\u00ec effettivamente mentre era detenuto, ma non come criminale condannato. Mor\u00ec infatti nel carcere della contea di Yuma (non nella prigione territoriale) per cause naturali mentre attendeva un'udienza per un'accusa inventata, e la sua innocenza fu stabilita subito dopo la sua morte.\nIn breve, i fatti dell'incarcerazione e della morte di Swilling sono questi: verso la primavera del 1878, lui e la sua famiglia stavano vivendo nella piccola comunit\u00e0 mineraria di Gillette, poche miglia a sud dell'odierna Black Canyon City. La sua salute si stava indebolendo, e la sua abitudine di bere era diventata un problema. Trinidad Swilling gli sugger\u00ec di fare un viaggio per recuperare e seppellire i resti del loro vecchio amico, il colonnello Jacob Snively, che era stato assassinato dagli Apache in un'area selvaggia chiamata White Picacho.\nMentre Swilling e due compagni erano impegnati in questo viaggio di \u201ccarit\u00e0 cristiana\u201d, tre uomini incappucciati \u2014 uno alto, uno di taglia media ed uno basso \u2014 rapinarono una diligenza vicino a Wickenburg. Tragicamente questa descrizione corrispondeva a quella di Swilling e dei suoi compagni e cos\u00ec essi divennero sospettati della rapina. Anche la sua tendenza a raccontare storie pazzesche su di s\u00e9 (perlopi\u00f9 inventate) mentre beveva e la fama di tipo turbolento che si fece in questo modo, contribu\u00ec a far nascere i sospetti. Una serie di complicazioni legali lo port\u00f2 a Yuma, dove mor\u00ec nel carcere della contea mentre attendeva un'udienza. I veri rapinatori \u2014 guidati da un uomo che Swilling e gli altri avevano accusato pubblicamente \u2014 furono identificati solo dopo la morte di Swilling.\nIl suo cadavere, ormai in rapida decomposizione, fu sepolto rapidamente in un cimitero di Yuma ben prima che la sua famiglia potesse essere avvisata. Se mai ci fu un'indicazione della tomba, \u00e8 scomparsa da tempo e l'ubicazione precisa dei resti di Jack Swilling rimane quindi ignota.\nLa fama dopo la morte e nella cultura di massa.\nDopo la sua morte, l'immotivata reputazione di Swilling come uomo malvagio crebbe cos\u00ec velocemente che verso la fine del XIX secolo un eminente storico dell'Arizona avrebbe scritto di lui come di un \u201ctipico desperado\u201d. Vi furono voci in sua difesa, ma di scarsa utilit\u00e0; i racconti malevoli seppellirono rapidamente i fatti.\n\u00c8 alquanto probabile che il colpo pi\u00f9 crudele all'immagine di Swilling sia stata l'erronea interpretazione della sua unica fotografia conosciuta. A quello che era inteso come uno scherzo \u00e8 stata data da allora un'interpretazione molto pi\u00f9 sinistra. Possiamo solo supporre dove e quando fu fatta la foto, ma sappiamo in effetti perch\u00e9. Trinidad Swilling anni dopo raccont\u00f2 di come suo marito un giorno port\u00f2 con s\u00e9 il loro figlio apache adottivo dal fotografo, perch\u00e9 voleva posare come un uomo molto malvagio con la sua guardia del corpo indiana. Trinidad disse che suo marito voleva fare questo per prendersi gioco delle voci che lo dipingevano come un poco di buono, e per divertire la sua famiglia ed i suoi amici. Sfortunatamente, la foto da allora \u00e8 stata presa alquanto sul serio, come indicazione della condizione di Swilling come di \u201cun hombre malvagio\u201d. Non a caso la versione pi\u00f9 frequentemente pubblicata di questa foto \u00e8 ritoccata e l'immagine del ragazzo cancellata.\nIn aggiunta alla foto, Swilling forn\u00ec altri contributi alla sua negativa leggenda. Secondo molti resoconti era un burlone e un contafrottole, e mentre beveva diffondeva storie inverosimili sulle sue imprese fra tutti quelli che ascoltavano. Questa, per esempio, \u00e8 una delle ragioni per cui divenne un sospettato della rapina alla diligenza di Wickenburg.\nMolto pi\u00f9 importante, egli ment\u00ec sui dettagli della sua vita iniziale, in particolare sul suo primo matrimonio, cambiando la localit\u00e0 del matrimonio dall'Alabama al Missouri e affermando che la sua prima moglie era morta, mentre invece l'aveva abbandonata. Queste false dichiarazioni sulla sua prima famiglia possono essere giustificate come un tentativo di proteggere dall'imbarazzo la sua seconda moglie (bigama a sua insaputa) ed i loro bambini, ma ci\u00f2 aument\u00f2 grandemente la confusione sul suo passato e port\u00f2 ad alcune delle favole pazzesche in seguito pubblicate su di lui.\nTrinidad Swilling ricordava Jack come un marito ed un padre gentile con un solo serio difetto. Agli occhi di lei questo difetto derivava dalle sue ambizioni sempre mutevoli, che lo portavano a liquidare rapidamente propriet\u00e0 di pregio ben al di sotto del loro vero valore per finanziare ogni eccitante nuova impresa. Per esempio vendette la sua preziosa propriet\u00e0 di Phoenix per soli 3.000 dollari.\nGli amici ricordavano Jack Swilling come un uomo onesto, gran lavoratore e generoso, sempre pronto ad aiutare chi aveva bisogno di un pasto o di un posto per dormire. Si sapeva che metteva a rischio la propria vita per gli altri, correndo letteralmente in soccorso quando c'era bisogno di aiuto di fronte agli attacchi apache.\nNon che Jack Swilling fosse un angelo, tutt'altro. Apparentemente aveva ucciso due uomini, una volta per autodifesa ed un'altra in un incidente. (Questo \u00e8 comunque lontano mille miglia dalle dodici alle sedici vittime che alcuni gli hanno attribuito.) In un'altra occasione fu accusato di aggressione a scopo di omicidio quando frust\u00f2 un uomo a Phoenix per aver \u201ccalunniato una signora\u201d. Una giuria lo dichiar\u00f2 non colpevole.\nAlla fine, la sua abitudine di prendere una combinazione di narcotici e liquore per alleviare il dolore causato da vecchie ferite, rovinarono insieme la salute e la reputazione di Jack Swilling.\nAl di fuori degli Stati Uniti, il personaggio di Jack Swilling non \u00e8 molto conosciuto. In Italia, merita di essere citata una sua apparizione in una bella storia a fumetti di Tex Willer, scritta da Gianfranco Manfredi e disegnata da Fabio Civitelli. Nei numeri 585 (\"La grande sete\") e 586 (\"Giochi di potere\") della serie regolare, pubblicati rispettivamente a luglio e agosto del 2009, Tex e l'inseparabile \"pard\" Kit Carson si trovano alle prese con un losco speculatore di Phoenix, che con dighe, canali e fiumi deviati dal loro corso naturale intende monopolizzare l'acqua della regione a spese degli indiani Pima e dei piccoli agricoltori locali. Nella storia compare appunto, in veste di alleato dei due \"rangers\", anche Jack Swilling.\nSebbene si tratti di una vicenda romanzata e con varie \u201clicenze\u201d narrative (ad esempio le avventure di Tex sono spesso collocabili tra il 1880 ed il 1885, quindi dopo la morte di Swilling avvenuta nel 1878), vi sono precisi e documentati riferimenti storici allo sviluppo delle opere di irrigazione nella Valle del Salt River e alle pesanti speculazioni che accompagnarono il processo (sia pure in un arco temporale pi\u00f9 lungo rispetto a quello assai breve del fumetto), antesignane di molte moderne \u201cguerre dell'acqua\u201d."}
{"id": "2460946", "revid": "547034", "url": "https://it.wikipedia.org/wiki?curid=2460946", "title": "Pubblicazioni originali di Batman", "text": "Di seguito sono elencate in ordine cronologico le serie e gli albi a fumetti con protagonista il personaggio di Batman, pubblicate negli Stati Uniti dalla casa editrice DC Comics (dove non diversamente specificato).\nRistampe.\nMolti degli albi, o degli archi narrativi presenti sulle serie regolari, sono stati in seguito ristampati e raccolti in volumi paperback o cartonati.\nTra le collane dedicate alle ristampe vi sono:"}
{"id": "2460950", "revid": "729019", "url": "https://it.wikipedia.org/wiki?curid=2460950", "title": "Muscolo popliteo", "text": "Nell'anatomia umana il muscolo popliteo \u00e8 un muscolo posteriore della gamba.\nAnatomia.\nDi forma quadrangolare e appiattita, si ritrova fra il muscolo plantare e il muscolo gastrocnemio.\nOrigina dalla faccia esterna del condilo laterale del femore e dalla corrispondente porzione della capsula articolare del ginocchio. S'inserisce sul labbro superiore della linea obliqua e sulla faccia posteriore della tibia, al di sopra di tale linea.\n\u00c8 in rapporto anteriormente con il condilo laterale del femore, con l'articolazione del ginocchio e con la parte alta della faccia posteriore della tibia; posteriormente gli si pongono i muscoli plantare e gastrocnemio, i vasi poplitei e il nervo tibiale."}
{"id": "2460955", "revid": "1305772", "url": "https://it.wikipedia.org/wiki?curid=2460955", "title": "Ashes", "text": ""}
{"id": "2460958", "revid": "599013", "url": "https://it.wikipedia.org/wiki?curid=2460958", "title": "Platamone", "text": "I Platamone furono una famiglia siciliana di probabile origine greca, tra le pi\u00f9 influenti del panorama politico del Regno di Trinacria nel Quattrocento.\nStoria.\nNel Quattrocento, la famiglia Platamone era a Catania tra le pi\u00f9 prestigiose, vale a dire tra quelle che riuscirono ad ottenere un buon numero di incarichi; infatti i suoi membri affiancarono al commercio, attivit\u00e0 alla quale erano dediti, la gestione di numerose cariche pubbliche.\nAnnover\u00f2 vari esponenti di spicco, tra cui Michele Platamone (figlio di Baldassare, duca di Belmurgo per eredit\u00e0 Cannizzaro), che fu investito il 16 marzo 1803 dei titoli di principe di Larderia, principe di Rosolini, conte di Sant'Antonio, barone di Roccapalumba, barone di Cipolla, barone dell'Imposa, barone di Longarini, signore di Buscaglia, Ritibillini e Almidara, Sannini.\nUn Francesco Platamone acquis\u00ec per matrimonio con una Corvino il marchesato di Mezzojuso e Platamone. La famiglia annovera numerosi cavalieri dell'ordine gerosolimitano.\nUno dei personaggi di maggior rilievo di tale famiglia fu comunque Giovanni Battista Platamone laureato in legge all'universit\u00e0 di Padova, dal 1420 egli occup\u00f2 diverse cariche di natura fiscale ed amministrativa, tra cui quella di vicer\u00e9, e ambasciatore presso Alfonso d'Aragona e papa Eugenio IV, accumulando tra l'altro molti titoli nobiliari e feudi tra cui la citt\u00e0 di \"Jaci\" e Rosolini, a tal punto da essere in grado di prestare danaro alla Corona.\nIl suo nome, cos\u00ec come quello di un altro importante giurista dell'epoca, Adamo Asmundo, \u00e8 legato, insieme a quello di Alfonso il Magnanimo, alla nascita della prima Universit\u00e0 siciliana, appunto quella di Catania (1434).\nScrive il Di Blasi su di lui: \nSi narra che fosse in stretti rapporti con l'umanista Lorenzo Valla.\nA Trapani la famiglia Platamone fu molto influente ed ebbe notevoli rappresentanti. Con decreto reale dell'undici agosto 1897 susseguito da Regie Lettere Patenti del 15 maggio 1898 venne concesso al signor Enrico Platamone, figlio di Giuseppe, nato in Trapani il 3 gennaio 1841, il titolo di marchese. Giuseppe Platamone fu uno dei discendenti di spicco.\nI palazzi Platamone.\nNel XV secolo i Platamone eressero un vistoso palazzo a Catania, che contendeva a palazzo Biscari la fama di palazzo pi\u00f9 lussuoso e rappresentativo della citt\u00e0.\nIl palazzo poco dopo fu donato ai religiosi, e per questo, dopo il terremoto del Val di Noto del 1693 che distrusse in gran parte il Monastero di San Placido, durante ricostruzione di quest'ultimo vennero annesse le testimonianze pi\u00f9 antiche del palazzo Platamone.\nOggi non rimane che un loggiato, sormontato da un balcone, custodito nel cortile del Monastero.\nA Trapani a inizio novecento il marchese Enrico Platamone, fece costruire palazzo Platamone al di fuori della cinta muraria originaria della citt\u00e0 vecchia ad angolo tra via Regina Margherita e piazza Vittorio Emanuele, in stile neoclassico, tipico dell'architettura gentilizia del tardo ottocento ."}
{"id": "2460959", "revid": "1305772", "url": "https://it.wikipedia.org/wiki?curid=2460959", "title": "Beyond the Veil", "text": ""}
{"id": "2460960", "revid": "1442080", "url": "https://it.wikipedia.org/wiki?curid=2460960", "title": "Qatar Telecom German Open 2008 - Singolare", "text": "Il singolare del Qatar Telecom German Open 2008 \u00e8 stato un torneo di tennis facente parte del WTA Tour 2008.\nAna Ivanovi\u0107 era la detentrice del titolo, ma ha perso in semifinale contro Elena Dement'eva.\nDinara Safina ha battuto in finale Elena Dement'eva 3-6,6-2,6-2.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2460963", "revid": "228587", "url": "https://it.wikipedia.org/wiki?curid=2460963", "title": "Illumination", "text": "Illumination \u00e8 l'equivalente in lingua inglese della parola \"illuminazione\"."}
{"id": "2460967", "revid": "830939", "url": "https://it.wikipedia.org/wiki?curid=2460967", "title": "Johann Th\u00f6lde", "text": "Proveniva da una famiglia proprietaria per tre generazioni di una salina ad Allendorf.\nFrequent\u00f2 dal 1580 l'Universit\u00e0 di Erfurt e dal 1583 l'Universit\u00e0 di Jena, alla quale era iscritto col nome \"Johannes T\u00f6llius von Greffendorf\".\n\u00c8 considerato da molti studiosi, tra cui lo storico della chimica Hermann Kopp, l'autore, oltre che l'editore, degli scritti di Basilius Valentinus.\nCol nome di Basilius Valentinus scrisse molte opere, tra cui:\nCol nome di Johann Th\u00f6lde: "}
{"id": "2460975", "revid": "1543377", "url": "https://it.wikipedia.org/wiki?curid=2460975", "title": "Smith Valley", "text": "Smith Valley \u00e8 un census-designated place (CDP) degli Stati Uniti, situato nella Contea di Lyon nello stato del Nevada. Nel censimento del 2000 la popolazione era di abitanti, passati a nel 2010.\nGeografia fisica.\nSecondo i rilevamenti dell'United States Census Bureau, la localit\u00e0 di Smith Valley si estende su una superficie di , dei quali dalle acque.\nPopolazione.\nSecondo il censimento del 2000, a Smith Valley vivevano persone, ed erano presenti 419 gruppi familiari. La densit\u00e0 di popolazione era di 4,6 ab./km\u00b2. Nel territorio comunale si trovavano 610 unit\u00e0 edificate. Per quanto riguarda la composizione etnica degli abitanti, l'89,23% era bianco, lo 0,27% era afroamericano, l'1,20% era nativo, lo 0,28% era asiatico e lo 0,07% proveniva dall'Oceano Pacifico. L'8,01% della popolazione apparteneva ad altre razze e l'1,96% a pi\u00f9 di una. La popolazione di ogni razza ispanica corrispondeva al 19,37% degli abitanti.\nPer quanto riguarda la suddivisione della popolazione in fasce d'et\u00e0, il 24,1% era al di sotto dei 18, il 4,6% fra i 18 e i 24, il 24,2% fra i 25 e i 44, il 31,6% fra i 45 e i 64, mentre infine il 15,6% era al di sopra dei 65 anni di et\u00e0. L'et\u00e0 media della popolazione era di 43 anni. Per ogni 100 donne residenti vivevano 103,6 maschi."}
{"id": "2460979", "revid": "46291", "url": "https://it.wikipedia.org/wiki?curid=2460979", "title": "Oroblanco", "text": "L'oroblanco \u00e8 un ibrido tra il pomelo (\"Citrus\u00a0grandis\") e il pompelmo (\"Citrus\u00a0paradisi\"). \u00c8 pi\u00f9 grande di un pompelmo, ma ha meno semi ed \u00e8 considerevolmente pi\u00f9 dolce.\nL'oroblanco \u00e8 stato brevettato dall'University of California in seguito allo sviluppo di un esperimento presso Riverside, California.\nDescrizione.\nIl frutto dell'oroblanco \u00e8 generalmente rotondo, con una buccia pi\u00f9 spessa del pompelmo. L'oroblanco non ha lo stesso sapore amaro del pompelmo, La polpa si divide in spicchi, come una qualsiasi arancia, ha un colore giallo pallido ed \u00e8 praticamente priva di semi. Le membrane bianche che ricoprono la polpa sono, al contrario, amare e vengono scartate.\nProduzione.\nLa produzione \u00e8 limitata ad alcuni paesi: principalmente California, Australia ed Israele.\n\u00c8 ancora un prodotto abbastanza costoso, proprio perch\u00e9 \u00e8 un frutto \"nuovo\" e poco diffuso.\nCollegamenti esterni.\nInformazioni sul frutto"}
{"id": "2460985", "revid": "1305772", "url": "https://it.wikipedia.org/wiki?curid=2460985", "title": "Ascendancy", "text": ""}
{"id": "2460988", "revid": "6923", "url": "https://it.wikipedia.org/wiki?curid=2460988", "title": "Sei Nazioni femminile 2004", "text": "Il Sei Nazioni 2004 fu la nona edizione del torneo rugbistico femminile del Sei Nazioni.\nFu disputato dal 14 febbraio al 27 marzo 2004 nei fine settimana concomitanti con le gare dell'edizione di quell'anno del Sei Nazioni maschile.\nIl torneo fu vinto dalla , che realizz\u00f2 il Grande Slam, mentre l' consegu\u00ec il Triple Crown, avendo battuto tutte le altre tre formazioni britanniche.\nAl and\u00f2 invece il \"Whitewash\"."}
{"id": "2460992", "revid": "110157", "url": "https://it.wikipedia.org/wiki?curid=2460992", "title": "Zephyr Cove-Round Hill Village", "text": "Zephyr Cove-Round Hill Village \u00e8 un census-designated place (CDP) degli Stati Uniti, situato nella Contea di Douglas nello stato del Nevada. Nel censimento del 2000 la popolazione era di 1.649 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Zephyr Cove-Round Hill Village si estende su una superficie di 21,2 km\u00b2, dei quali 20,5\u00a0km\u00b2 occupati da terre, e 0,7\u00a0km\u00b2 dalle acque.\nPopolazione.\nSecondo il censimento del 2000, a Zephyr Cove-Round Hill Village vivevano 1.649 persone, ed erano presenti 466 gruppi familiari. La densit\u00e0 di popolazione era di 80 ab./km\u00b2. Nel territorio comunale si trovavano 1.426 unit\u00e0 edificate. Per quanto riguarda la composizione etnica degli abitanti, il 93,88% era bianco, lo 0,49% era afroamericano, lo 0,67% era nativo, l'1,64% era asiatico e lo 0,30% proveniva dall'Oceano Pacifico. L'1,15% della popolazione apparteneva ad altre razze e l'1,88% a pi\u00f9 di una. La popolazione di ogni razza ispanica corrispondeva al 3,94% degli abitanti.\nPer quanto riguarda la suddivisione della popolazione in fasce d'et\u00e0, il 14,8% era al di sotto dei 18, il 3,7% fra i 18 e i 24, il 26,0% fra i 25 e i 44, il 40,0% fra i 45 e i 64, mentre infine il 15,5% era al di sopra dei 65 anni di et\u00e0. L'et\u00e0 media della popolazione era di 48 anni. Per ogni 100 donne residenti vivevano 113,9 maschi."}
{"id": "2460995", "revid": "436907", "url": "https://it.wikipedia.org/wiki?curid=2460995", "title": "Sangue (disambigua)", "text": ""}
{"id": "2460997", "revid": "287204", "url": "https://it.wikipedia.org/wiki?curid=2460997", "title": "Fotbal Club Interna\u021bional Curtea de Arge\u0219", "text": "L'Interna\u021bional Curtea de Arge\u0219 \u00e8 stata una societ\u00e0 calcistica rumena con sede nella citt\u00e0 di Curtea de Arge\u0219.\nStoria.\nIl FC Interna\u021bional Curtea de Arge\u0219 \u00e8 stato fondato nel 2000 dall'imprenditore Ion Laz\u0103r, che gli diede inizialmente il nome di \"FC Interna\u021bional Pite\u0219ti\". Fin da subito la squadra venne iscritta in Divizia C. La stagione 2000-2001 vide la squadra lottare per il vertice della classifica con il Minerul Motru. Il Pite\u0219ti, tuttavia, riusc\u00ec ad ottenere la promozione, terminando il campionato al primo posto, a pari punti con il Minerul. Nella stagione 2001-2002 l'Interna\u021bional ha partecipato alla seconda divisione rumena, la Divizia B. Il quinto posto \u00e8 stato l'apice nella storia del club. Negli altri tre anni che sono seguiti in Divizia B, la squadra si \u00e8 piazzata rispettivamente: 11\u00aa nella stagione 2002-2003, 8\u00aa nel 2003-2004 e 13\u00aa nel 2004-2005. Nel 2004 ha preso parte ai sedicesimi di finale della Coppa di Romania, dove \u00e8 stata eliminata dal . A partire dal 2005, seguirono due anni di pausa e nella stagione 2007-2008 la squadra riprese le sue attivit\u00e0 ripartendo dalla quarta serie, Liga III. Ottenne immediatamente la promozione in Liga II e il 6 giugno 2009 la squadra \u00e8 stata promossa in Liga I, rendendola cos\u00ec la prima della citt\u00e0 di Curtea de Arge\u0219 e la terza del distretto di Arge\u0219 dopo l' e il a partecipare alla massima serie nazionale. Al termine della stagione 2009-2010, la squadra ha ottenuto il pi\u00f9 grande traguardo della sua storia, classificandosi al 12\u00ba posto in Liga I. Sempre nello stesso anno, la squadra si \u00e8 ritirata dalla Liga I per motivi sconosciuti. La societ\u00e0 \u00e8 stata iscritta in Liga IV nella stagione 2010-2011, ma al termine del campionato la societ\u00e0 \u00e8 stata radiata a causa dei debiti con il ."}
{"id": "2460998", "revid": "729019", "url": "https://it.wikipedia.org/wiki?curid=2460998", "title": "Arteria gastroduodenale", "text": "L'arteria gastroduodenale \u00e8 un piccolo tronco arterioso da cui originano l'arteria gastroepiploica destra e l'arteria pancreaticoduodenale superiore.\nAnatomia.\nOrigina dalla arteria gastroepatica che costituisce uno dei tre rami di divisione del tronco celiaco. I suoi rami irrorano il piloro, il pancreas e la faccia posteriore della prima porzione del duodeno. L'arteria nasce dietro alla prima porzione del duodeno, discende in basso decorrendo tra la parete duodenale posteriore e la superficie antero-superiore della testa del pancreas.\nPatologia.\nNel 15-20% dei portatori di ulcera peptica localizzata nel piloro o di un'ulcera duodenale pu\u00f2 presentare emorragia a causa di un lesione dei vasi sanguigni che decorrono lungo le pareti gastro-duodenali e che originano o dall'arteria gastroduodenale o dall'arteria gastroepiploica destra o dall'arteria pancreaticoduodenale superiore. Per questo, nei casi in cui si debba procedere con un intervento chirurgico per i casi di ulcera refrattaria alla terapia antiacida, si deve sempre ricercare la presenza di lesioni a livello di questi vasi."}
{"id": "2461000", "revid": "767487", "url": "https://it.wikipedia.org/wiki?curid=2461000", "title": "Laura Gorla", "text": "Carriera.\nHa giocato nella massima serie con Viterbo nella stagione 2007-2008. Ha giocato anche con Ancona, Alcamo, Biassono e Virtus La Spezia.\nNel 2012-2013 scende in Serie B per vestire la maglia della Magika Pallacanestro di Castel San Pietro Terme.\nStatistiche.\n\"Dati aggiornati al 30 giugno 2010.\""}
{"id": "2461002", "revid": "204391", "url": "https://it.wikipedia.org/wiki?curid=2461002", "title": "Arteria gastroepatica", "text": ""}
{"id": "2461006", "revid": "834", "url": "https://it.wikipedia.org/wiki?curid=2461006", "title": "Live in the U.K.", "text": ""}
{"id": "2461010", "revid": "834", "url": "https://it.wikipedia.org/wiki?curid=2461010", "title": "Live in the UK (Helloween)", "text": ""}
{"id": "2461011", "revid": "1494169", "url": "https://it.wikipedia.org/wiki?curid=2461011", "title": "Fred Sears", "text": ""}
{"id": "2461013", "revid": "124123", "url": "https://it.wikipedia.org/wiki?curid=2461013", "title": "Nicolas Bataille", "text": "Biografia.\nBataille fu il pi\u00f9 celebre tra gli arazzieri parigini del XIV secolo e forniva regolarmente la corte. Realizz\u00f2, secondo i documenti scritti giunti sino ad oggi, circa un centinaio di opere e questo fa ritenere che fosse anche un abile imprenditore ed un gestore di laboratori. Secondo altre fonti, pi\u00f9 che un artigiano Bataille \u00e8 considerato un importante mercante: egli viene infatti citato nel 1363 come \"fermier\" dell'arazzeria di Parigi.\nDi tutte le sue opere \u00e8 sopravvissuto nel tempo solo un ciclo di arazzi che grazie alla sua qualit\u00e0 alle sue dimensioni \u00e8 considerato una specie di emblema dell'attivit\u00e0 tessile medioevale.\nL'opera d'arte \u00e8 la serie dell'Apocalisse di Angers (nota anche come l'Apocalisse di San Giovanni), che fu richiesta dal duca Luigi I d'Angi\u00f2 nel 1378 e lavorata su materiale di Hennequin de Bruges, ispirata da un codice miniato conservato nella biblioteca del regno.\nIn base alle rassomiglianze tecniche con l\"'Apocalisse\", si attribuisce alla bottega di Bataille una serie di \"Nove Prodi\", con l'arme del duca di Berry, ora conservati a New York al The Cloisters e risalenti al 1385-1395 ca.\nApocalisse di S.Giovanni.\nOriginariamente il lavoro era composto da sette panni di un'altezza di sei metri e di una larghezza di ventiquattro, raffiguranti scene religiose e contenenti anche una scrittura didascalica in caratteri gotici. Nei primi quattro panni i colori sono disposti a scacchiera mentre negli altri gli sfondi sono caratterizzati da temi araldici o floreali.\nNel 1474 gli arazzi furono donati alla cattedrale di Angers.\nI secoli seguenti, per gli arazzi, furono caratterizzati da peripezie e vicende strane, ma in qualunque caso nel 1843, il vescovo di Angers ritrov\u00f2 gli arazzi, seppur mancanti di un panno e parzialmente rovinati, e provvide al restauro e a consegnarli al Museo cittadino.\nQuesti famosi arazzi si contraddistinguono per la trama molto rada, per la brillantezza dei colori e per la qualit\u00e0 artistica delle scene."}
{"id": "2461019", "revid": "155634", "url": "https://it.wikipedia.org/wiki?curid=2461019", "title": "Palazzo Emo Diedo", "text": "Palazzo Emo Diedo \u00e8 un palazzo di Venezia situato nel sestiere di Santa Croce, affacciato sul Canal Grande, di fronte alla stazione ferroviaria. Si trova lungo la fondamenta di San Simeone Piccolo, poco distante dalla chiesa omonima.\nStoria.\nIl palazzo seicentesco \u00e8 un progetto incompiuto di Andrea Tirali della seconda met\u00e0 del XVII secolo: costruita per la famiglia Emo, tale architettura si pone in contrasto con la contemporanea e dominante architettura barocca di Baldassarre Longhena. Il palazzo passa alla famiglia Diedo, da cui il secondo nome.Oggi \u00e8 occupato dalle Suore della Carit\u00e0.\nArchitettura.\nLa facciata neoclassica evidenzia il pian terreno, un piano nobile e un sottotetto di buone dimensioni, per un totale di tre piani e un totale di venti fori.Al pian terreno, centralmente, il portale \u00e8 affiancato da due finestre quadrangolari, all'interno di una superficie bugnata sovrastata da una balaustra; a quest'ultima corrisponde un balcone con trifora a tutto sesto sovrastata da ampio timpano. Il resto della facciata \u00e8 semplice e disadorno. Sul retro si apre un giardino."}
{"id": "2461020", "revid": "830939", "url": "https://it.wikipedia.org/wiki?curid=2461020", "title": "Michele Anzalone", "text": "Biografia.\nMichele Anzalone era nato a Castrogiovanni (l'odierna Enna) il 1\u00ba novembre 1912. Ha vissuto e lavorato a Bologna, dove ha esercitato la professione di medico e di docente.\nHa alternato il suo impegno nella professione con la sua passione per la letteratura.\n\u00c8 morto a Bologna nel giugno del 1984.\nOpera.\nHa pubblicato diversi libri di narrativa come \u201cTra poco \u00e8 giorno\u201d, \u201cIl sasso e l'erba\u201d, \u201cFinch\u00e9 c'\u00e8 luce\u201d.\nFra le sue opere di maggior pregio \u201cFavole a Castroforte\u201d in cui, tra storia e favola, racconta vicende, episodi pubblici e familiari della citt\u00e0 di Enna in cui nacque e ove trascorse gli anni della primissima giovent\u00f9.\nPremi e riconoscimenti.\nHa ricevuto, nel 1983, il Premio Napoli per \"L'umana compagnia\" (1982).\nGli \u00e8 stato assegnato il premio Euno, dal Kiwanis Club di Enna, alla sua prima edizione nel 1985."}
{"id": "2461021", "revid": "228587", "url": "https://it.wikipedia.org/wiki?curid=2461021", "title": "Henry Bataille", "text": "Biografia.\nDi una famiglia borghese, suo padre svolse l'attivit\u00e0 di magistrato alla Corte d'appello di Parigi.\nPerse sia il padre sia la madre quando era ancora in giovane et\u00e0.\nFrequent\u00f2 la Scuola di Belle Arti per studiare pittura, ma contemporaneamente si occup\u00f2 di letteratura e scrisse precocemente poemi e lavori teatrali. \nI suoi primissimi lavori furono le raccolte liriche \"La chambre blanche\" e \"Le beau voyage\", mentre nel 1894 il suo primo progetto teatrale rappresentato fu \"La belle au bois dormant\", una sorta di \"f\u00e9erie in versi\" adattata ad un accompagnamento musicale e caratterizzata da elementi simbolisti. \nCon la sua seconda opera teatrale, \"La L\u00e9preuse\", ottenne un tale successo da indurlo a proseguire con questa attivit\u00e0.\nSia per quanto riguarda la lirica sia per la prosa, Bataille ritagli\u00f2 personaggi umani e simbolici tanto appassionati di amore quanto irrimediabilmente delusi.\nTra i suoi lavori teatrali si ricordano \"Maman Colibri\" (1904), la prima di una serie di opere spregiudicate, nella quale una donna di una certa et\u00e0 si innamora del giovane figlio di un amico; \"La marche nuptiale\" (1905), in cui una donna dell'alta societ\u00e0 si innamora di un semplice e giovane insegnante di musica; \"La femme nue\" (1908), dove un pittore di scarsa qualit\u00e0 coglie il successo grazie al ritratto della modella divenuta sua moglie; \"La Vierge folle\" (1910), ossia una relazione fra una giovane donna ed un uomo maturo; \"Homme \u00e0 la rose\" (1920), una ennesima variazione sul tema di Don Giovanni.\nBataille si mise in evidenza anche come teorico delle motivazioni subconsce, oltre che per una dura critica della morale borghese del suo tempo e per una precisa descrizione delle aspirazioni contemporanee. \nEbbe una notevole influenza su drammaturghi successivi, quali Jean-Jacques Bernard e la sua \"scuola del silenzio\". Alcune sue opere furono adattate per lo schermo."}
{"id": "2461022", "revid": "599013", "url": "https://it.wikipedia.org/wiki?curid=2461022", "title": "Ritorno al presente", "text": ""}
{"id": "2461026", "revid": "1216132", "url": "https://it.wikipedia.org/wiki?curid=2461026", "title": "Rajeev Motwani", "text": "Era professore di informatica presso l'Universit\u00e0 di Stanford. Le sue ricerche erano concentrate sulle teorie avanzate dell'informatica.\nMotwani \u00e8 conosciuto per essere uno dei padri, insieme a Larry Page e Sergey Brin, dell'algoritmo alla base di Google e consulente di PayPal e del fondo d'investimenti Sequoia Capital.\nOltre a numerosi riconoscimenti internazionali vinse il Premio G\u00f6del nel 2001.\n\u00c8 stato trovato morto il 5 giugno 2009 nella piscina della sua villa di Atherton, California, sembra per un incidente (Motwani non sapeva infatti nuotare)."}
{"id": "2461027", "revid": "287204", "url": "https://it.wikipedia.org/wiki?curid=2461027", "title": "Up! (album)", "text": ""}
{"id": "2461033", "revid": "729019", "url": "https://it.wikipedia.org/wiki?curid=2461033", "title": "Arteria gastroepiploica destra", "text": "L'arteria gastroepiploica destra \u00e8 un'arteria che origina dall'arteria gastroduodenale, ramo dell'arteria gastroepatica che rappresenta una delle tre arterie in cui si divide il tronco celiaco.\nAnatomia.\nNasce dall'arteria gastroduodenale dietro alla prima porzione del duodeno e al davanti della testa del pancreas. Si dirige poi anteriormente e verso sinistra decorrendo tra le due pagine della porzione superiore del legamento gastrocolico lungo la grande curvatura dello stomaco. Si anastomizza a pieno canale con l'arteria gastroepiploica sinistra che origina dall'arteria lienale. Nel suo decorso, fornisce rami gastrici e rami epiploici: i primi salgono sulle parete gastriche posteriore ed anteriore prospicienti alla grande curvatura, i secondi discendono nel grande omento. I rami dell'arteria irrorano quindi la porzione laterale del corpo dello stomaco, la prima porzione del piloro e il grande omento. La porzione terminale del piloro \u00e8 irrorata dai rami dell'arteria gastroduodenale."}
{"id": "2461035", "revid": "729019", "url": "https://it.wikipedia.org/wiki?curid=2461035", "title": "Pericardio fibroso", "text": "Il pericardio fibroso \u00e8 uno dei due strati del pericardio che riveste il cuore, pi\u00f9 precisamente \u00e8 quello che si trova in posizione pi\u00f9 periferica rispetto al cuore. Si pu\u00f2 definire come un sacco duro e resistente che riveste il cuore in modo non elastico ovvero non pu\u00f2 estendersi. Superiormente il pericardio si spinge fine alle radici dei grandi vasi adiacenti al cuore e ne riveste le radici.\nAnatomia.\nIl pericardio fibroso \u00e8 un rivestimento costituito da tessuto connettivo denso che ricopre esternamente il cuore senza aderirvi assumendo una forma simile ad un cono. Si continua superiormente con la tonaca avventizia dei grandi vasi entranti ed uscenti dal cuore, in particolare con l'aorta, le arterie polmonari, la vena cava superiore e le vene polmonari, ma non con la vena cava inferiore. Inferiormente aderisce tramite il legamento freno-pericardico al centro tendineo del diaframma presso il margine inferiore del cuore e ad un'area muscolare a sinistra di esso presso l'apice, anteriormente, per mezzo dei legamenti sterno-pericardici superiore ed inferiore, aderisce alla parete posteriore del corpo dello sterno, posteriormente, tramite i legamenti vertebro-pericardici \u00e8 connesso alle vertebre toraciche; tali legamenti non sempre sono facilmente distinguibili l'uno dall'altro e presentano una notevole variabilit\u00e0 anatomica.\nLe connessioni del pericardio fibroso con il diaframma, lo sterno, le vertebre toraciche e i grossi vasi cardiaci sono gli elementi stabilizzanti principali della posizione del cuore all'interno del mediastino medio. In vivo, nella porzione antero-superiore del pericardio \u00e8 riscontrabile la porzione inferiore del timo, la cui estensione varia da soggetto a soggetto in base a molti fattori, principalmente l'et\u00e0. Il pericardio \u00e8 coperto anteriormente dalle pleure mediastiniche e dai polmoni, anche se una piccola porzione dietro la met\u00e0 inferiore e sinistra dello sterno \u00e8 a diretto contatto con la parete toracica. Posteriormente \u00e8 in rapporto con la porzione posteriore delle pleure mediastiniche (e quindi dei polmoni), con l'aorta discendente, i bronchi principali, l'esofago e il plesso esofageo, lateralmente con l'arteria e la vena pericardiofrenica, con il nervo frenico, con le pleure mediastiniche, inferiormente \u00e8 invece in rapporto con il diaframma. Il foglietto parietale del pericardio sieroso riveste la superficie interna del pericardio fibroso.\nFunzioni.\nHa due funzioni principali: quella di difesa del cuore grazie alla sua notevole resistenza agli insulti esterni, e quello di mantenere in cuore in situ. Quest'ultima funzione \u00e8 ben eseguita grazie al supplemento di tre tipi di legamenti:"}
{"id": "2461036", "revid": "287204", "url": "https://it.wikipedia.org/wiki?curid=2461036", "title": "Ergun Berisha", "text": ""}
{"id": "2461037", "revid": "1305772", "url": "https://it.wikipedia.org/wiki?curid=2461037", "title": "Margherita di Brieg", "text": "Biografia.\nMargherita, ancora molto giovane, nel luglio del 1353, fu data in sposa al duca di Baviera Alberto I, il figlio maschio terzogenito della Contessa di Hainaut e Contessa d'Olanda e di Zelanda, Margherita e del marito, il duca di Baviera, re di Germania e imperatore, Ludovico IV di Wittelsbach, detto il Bavaro: infatti secondo il continuatie III della \"Chronologia Johannes de Beke\" era fratello del conte, Guglielmo V, che, secondo il capitolo n\u00b0 81a della \"Chronologia Johannes de Beke\" Guglielmo era figlio della Contessa di Hainaut e Contessa d'Olanda e di Zelanda, Margherita e del marito, il duca di Baviera, re di Germania e imperatore, Ludovico IV di Wittelsbach, detto il Bavaro, figlio, secondo la \"Not\u00e6 Fuerstenfeldenses de Ducibus Bavari\u00e6\", del duca dell'Alta Baviera Ludovico II (il Severo) e di Matilde d'Asburgo.\nNel 1357, suo cognato, il duca di Baviera, conte d'Olanda e Zelanda e conte d'Hainaut, Guglielmo, inizi\u00f2 a mostrare i primi segni di squilibrio mentale, per tale ragione, suo marito, Alberto, allora ventiduenne, assunse la reggenza (reggente, o \"ruwaard\" in olandese) dell'Olanda e dell'Hainaut, come ci viene confermato dal continuatie III della \"Chronologia Johannes de Beke\".Durante la reggenza Alberto e Margherita maritarono tutte le loro figlie con nobili e principi dell'Impero, tra cui, Margherita and\u00f2 in sposa a Giovanni di Borgogna, erede del ducato di Borgogna (il loro figlio Filippo III di Borgogna eredit\u00f2 infine alcuni dei territori di Alberto I), mentre il figlio, Guglielmo sposava la sorella di Giovanni, Margherita e Giovanna, come ci viene confermato dal \"Benessii de Weitmil Chronicon Ecclesi\u00e6 Pragensis, Liber IV, Scriptores Rerum Bohemicarum, Tomus II\", il 17 novembre 1370, spos\u00f2 Venceslao, re dei Romani, figlio dell'imperatore Carlo IV e della sua terza moglie, Anna di Schweidnitz, come ci conferma il \"Benessii de Weitmil Chronicon Ecclesi\u00e6 Pragensis, Liber IV, Scriptores Rerum Bohemicarum, Tomus II\"; anche il continuatie IV della \"Chronologia Johannes de Beke\", conferma il matrimonio.\nAlberto ebbe sempre diverse amanti, tanto che ebbe otto figli illegittimi; inoltre durante il suo regno vi furono dei problemi a causa di una donna della ricca borghesia, Aleid van Poelgeest, che non era molto amata per il suo modo di guadagnare influenza politica con il suo comportamento.\nMargherita mor\u00ec all'et\u00e0 di circa 44 anni; secondo la \"Chronologia Johannes de Beke\", mor\u00ec, nel 1386 e fu sepolta a L'Aia.Dopo essere rimasto vedovo, il rapporto di Alberto con Aleid van Poelgeest divenne pubblico e la nobilt\u00e0 ed alcuni membri della famiglia di Alberto ordirono pertanto un complotto e nel settembre 1393 Aleid venne uccisa a L'Aia. Per questo motivo Alberto perseguit\u00f2 a lungo il partito dei nobili, distruggendo la maggior parte delle loro roccaforti. A seguito di questo avvenimento vi fu una contesa col figlio maschio primogenito, Guglielmo, che li port\u00f2 ad uno scontro, che ben presto ebbe termine.Alberto, nel 1394, si spos\u00f2 in seconde nozze con un'altra donna dal nome di Margherita, dei duchi di Kleve, da cui non ebbe alcun figlio. Alberto legittim\u00f2 soltanto i figli avuti da Margherita di Brieg.\nFigli.\nMargherita ad Alberto diede sette figli:"}
{"id": "2461052", "revid": "2025934", "url": "https://it.wikipedia.org/wiki?curid=2461052", "title": "Miguel Lay\u00fan", "text": "Viene soprannominato \"Palito di Pan\" (in italiano grissino).\nBiografia.\nDi origini libanesi (i genitori sono emigrati dal villaggio di Beit Mellett, presso Akkar), nel 2019 gli \u00e8 stato diagonisticato il cancro, che poi gli \u00e8 stato rimosso.\nCaratteristiche tecniche.\nDi ruolo terzino sinistro, pu\u00f2 giocare anche da esterno di centrocampo e da terzino destro. Dotato di buona tecnica, predilige la fase offensiva.\nCarriera.\nClub.\nInizi.\nCresciuto calcisticamente nel Veracruz, in Messico, nell'Apertura 2007 ha totalizzato 13 presenze nella Primera Divisi\u00f3n messicana, mentre nel Clausura 2008 ne ha messe a referto 17. Al termine del Clausura 2008 la squadra \u00e8 retrocessa in Liga de Ascenso de M\u00e9xico.\nAtalanta e ritorno in Messico.\nNell'estate 2009 \u00e8 arrivato in Italia per un periodo di prova all'Atalanta, al termine del quale la societ\u00e0 orobica lo ha tesserato con l'intenzione di utilizzarlo come terzino.\nIl 27 settembre 2009 esordisce in Serie A subentrando nella ripresa a Jaime Vald\u00e9s nel pareggio esterno dei bergamaschi col Chievo, diventando cos\u00ec il primo calciatore messicano a militare nella massima serie calcistica italiana.\nTuttavia, a causa dello scarso utilizzo, nella sessione invernale del calciomercato viene ceduto in prestito al Club America fino al termine della stagione. Trova subito spazio nella squadra di Citt\u00e0 del Messico e va a segno per la prima volta il 2 maggio nei play-off del campionato di Clausura 2010.\nA fine stagione si svincola dalla squadra italiana per firmare un contratto che lo lega al Club America per le prossime stagioni.\nDisputa l'Apertura 2010 sempre da titolare, andando a segno nella vittoriosa partita contro il Monarcas Morelia alla settima giornata di campionato.\nCon la squadra di Citt\u00e0 del Messico arriva fino alle semifinali dei play-off dove vengono sconfitti al meglio delle due partite contro il Santos Laguna dopo aver vinto il proprio girone e battuto il San Luis nel turno precedente.\nIl 16 febbraio 2011 disputa la sua prima partita in Coppa Libertadores, giocando tutti i novanta minuti nell'incontro vinto dall'America contro il Nacional (2-0). In totale saranno 5 le partite disputate da Layun nella competizione internazionale. In campionato, la stagione termina ai quarti di finale dei play-off Apertura 2011.\nWatford e Porto.\nRimane nel club fino al 30 dicembre 2014, giorno in cui si trasferisce al Granada, che il 9 gennaio 2015 lo cede al Watford. Al Watford riesce a trovare spazio nei primi 6 mesi aiutando il club a tornare in Premier League; l'anno in massima serie, pur segnando nel 2-2 in trasferta contro l'Everton alla prima giornata, gioca le prime 3 partite stagionali prima di venire ceduto in prestito al Porto il 31 agosto. Nel primo anno in Portogallo \u00e8 titolare della squadra sulla fascia sinistra, e il 4 novembre realizza il suo primo goal in Champions League nel successo esterno per 1-3 contro il Maccabi Tel Aviv. A fine anno, dopo 5 reti in 27 presenze in campionato, viene riscattato dai lusitani.\nTuttavia, nell'anno e mezzo successivo di permanenza in Portogallo, Lay\u00fan trova meno spazio e il 30 gennaio 2018 viene ceduto in prestito al Siviglia, che per averlo ha vinto la concorrenza dei rivali cittadini del Betis. Milita per 6 mesi nel club andaluso, dove segna 2 reti in 16 presenze (di cui una nel successo per 3-2 sul Real Madrid), senza venire riscattato dai biancorossi.\nVillareal e secondo ritorno in patria.\nTornato al Porto, l'11 luglio 2018 viene ceduto al Villareal. Tuttavia, visto il poco spazio trovato, in gennaio torna a giocare in Messico firmando per il Monterrey.\nNazionale.\nHa debuttato con la nazionale messicana l'11 luglio 2013 nella partita di Gold Cup contro il Canada. Il 28 maggio 2014 nell'amichevole vinta 3-0 contro Israele firma le sue prime due reti in nazionale. Successivamente, ha partecipato ai Mondiali di calcio del 2014 in Brasile, nei quali ha giocato da titolare tutte e 4 le partite disputate dalla sua nazionale.\nViene convocato per la Copa Am\u00e9rica Centenario negli Stati Uniti; viene convocato anche per la Confederations Cup 2017.\nIl 23 marzo 2018 nella sfida amichevole vinta 3-0 contro Islanda realizza un'altra doppietta con la propria nazionale.\nConvocato per i Mondiali 2018, nel 2019 ha rinunciato a partecipare alla Gold Cup (poi vinta dal Messico) per sconfiggere il cancro. Dopo la Gold Cup torna in Nazionale per l'amichevole di settembre contro l'Argentina, in cui gioca tutta la partita.\nStatistiche.\nPresenze e reti nei club.\n\"Statistiche aggiornate al 12 maggio 2018.\""}
{"id": "2461058", "revid": "729019", "url": "https://it.wikipedia.org/wiki?curid=2461058", "title": "Pericardio sieroso", "text": "Il pericardio sieroso \u00e8 uno dei due strati del pericardio che riveste il cuore, pi\u00f9 precisamente \u00e8 quello che si trova pi\u00f9 profondamente e, con il suo foglietto viscerale, a diretto contatto con la superficie del cuore, andandone a formare lo strato pi\u00f9 esterno (epicardio). \u00c8 formato infatti da due foglietti di mesotelio: uno viscerale e uno parietale che insieme delimitano la cavit\u00e0 pericardica; quello viscerale \u00e8 adeso alla muscolatura cardiaca mentre quello parietale \u00e8 il pi\u00f9 esterno.\nQuesta organizzazione permette al cuore di non soffrire di un particolare attrito e limitarne la possibilit\u00e0 di infiammazione.\nAnatomia.\nIl pericardio sieroso \u00e8 costituito da due foglietti, uno esterno che riveste la superficie interna del pericardio fibroso ed uno interno, detto anche epicardio, che aderisce strettamente alla superficie del cuore fondendosi con il tessuto interstiziale del miocardio. \u00c8 tra questi due foglietti che si colloca la cavit\u00e0 pericardica.\nEssendo una sierosa, \u00e8 costituito da un singolo strato di cellule appiattite sostenute internamente da un tessuto connettivo sottosieroso, costituito in parte da tessuto adiposo in cui decorrono le arterie e le vene coronarie. La quantit\u00e0 di tessuto adiposo nello strato sottosieroso dipende dal grado di obesit\u00e0 del soggetto, ma nel normopeso esso si concentra lungo i solchi interventricolare e atrioventricolare, oltre che sul margine inferiore del cuore. Segue quindi con buona approssimazione il decorso dei principali vasi coronarici. Il foglietto viscerale si riflette in quello parietale sul pericardio fibroso, in corrispondenza delle origini dei grossi vasi, dove la cavit\u00e0 pericardica \u00e8 obliterata e quindi la libert\u00e0 di movimento molto minore.\nLa riflessione determina due guaine, una riveste l'aorta e il tronco polmonare, l'altra le vene cave e le quattro vene polmonari in due strutture di forma tubulare e numerosi recessi. Il seno obliquo del pericardio \u00e8 un recesso a forma di J posto dietro l'atrio sinistro, tra le vene polmonari di destra e di sinistra (che gli sono laterali) e la superficie anteriore dell'esofago (posteriore), \u00e8 raggiungibile inferiormente e permette di accedere allo spazio compreso tra le due coppie di vene polmonari. Il seno trasverso \u00e8 un recesso posto tra le guaine che ricoprono la vena cava superiore e quella comune dell'aorta e del tronco polmonare, il suo \"tetto\" sono le due arterie polmonari e la superficie inferiore dell'aorta ascendente, inferiormente vi sono le superfici superiori degli atri destro e sinistro che costituiscono il suo \"pavimento\", anteriormente vi sono l'aorta ascendente e il tronco polmonare e posteriormente la vena cava superiore. Entrambi questi recessi sono di grande importanza chirurgica. Vi sono poi numerosi recessi minori. Il recesso postcavale \u00e8 collocato posteriormente alla vena cava superiore, superiormente alla vena polmonare superiore destra e inferiormente dall'arteria polmonare destra.\nI due recessi delle vene polmonari (destro e sinistro) sono collocati tra le rispettive vene polmonari, posteriormente all'atrio sinistro, si dirigono superiormente e medialmente. Il recesso aortico superiore \u00e8 una propaggine del seno trasverso che risale superiormente e posteriormente all'aorta ascendente, mentre il recesso aortico inferiore, anch'esso diverticolo del seno trasverso, \u00e8 posto inferiormente all'aorta ascendente e lateralmente all'atrio destro. Il recesso polmonare sinistro decorre inferiormente alla faccia inferiore dell'arteria polmonare sinistra e quella superiore della vena polmonare sinistra, mentre il destro \u00e8 posto inferiormente alla faccia inferiore dell'arteria polmonare di destra e la superficie superiore dell'atrio sinistro.\nIl pericardio \u00e8 vascolarizzato da rami pericardici dell'arteria toracica interna, da piccoli rami dell'aorta discendente e dalle arterie muscolofreniche. Le vene pericardiche decorrono insieme alle arterie e drenano nelle vene del sistema azygos. \u00c8 innervato da rami del nervo vago, da rami derivanti dal tronco del simpatico e dal nervo frenico.\nSeni cardiaci.\nIl foglietto viscerale si riflette in quello parietale in corrispondenza dei grossi vasi sia posteriormente che anteriormente, formando dei ripiegamenti. Questo fa s\u00ec che si vengano a creare due seni o tasche cardiache, utili alla pratica chirurgica:"}
{"id": "2461060", "revid": "327653", "url": "https://it.wikipedia.org/wiki?curid=2461060", "title": "Elcesaiti", "text": ""}
{"id": "2461061", "revid": "287204", "url": "https://it.wikipedia.org/wiki?curid=2461061", "title": "Antar Zerguelaine", "text": ""}
{"id": "2461064", "revid": "6923", "url": "https://it.wikipedia.org/wiki?curid=2461064", "title": "Elcasaiti", "text": "Gli Elcasaiti o Elcesaiti erano un gruppo di Ebioniti gnostici che fior\u00ec nel III secolo e che si rifaceva agli insegnamenti contenuti nel \"Libro di Elcasai\", scritto all'inizio del II secolo da Elcasai e originario della Mesopotamia sasanide.\nIl gruppo si diffuse a Roma sotto il pontificato di papa Callisto I, attorno al 220, quando Alcibiade di Apamea vi si rec\u00f2 a diffondere e predicare il \"Libro di Elcasai\". Il gruppo sopravvisse fino alla fine del IV secolo.\nIl filosofo persiano Mani fu in giovent\u00f9 un elcasaita.\nStoria.\nIppolito di Roma racconta che sotto papa Callisto I (217-222) giunse a Roma Alcibiade di Apamea, portando con s\u00e9 un libro che diceva gli era stato dato in Partia da un uomo giusto di nome Elcasai. I contenuti del libro erano stati rivelati ad Elcasai da un gigantesco angelo, che era il Figlio di Dio, accompagnato dalla sua sorella, lo Spirito Santo (nelle lingue semitiche \"spirito\" \u00e8 femminile). Alcibiade annunci\u00f2 una nuova remissione dei peccati, proclamata nel terzo anno di regno di Traiano (100) e descrisse un battesimo in grado di concedere il perdono dei peccati anche ai pi\u00f9 incalliti peccatori.\nOrigene, che sembra aver incontrato Alcibiade, afferma che questa corrente era recente; un secolo e mezzo dopo, Epifanio di Salamina afferm\u00f2 che il \"Libro\" era in uso presso i Sampseani, discendenti dei primi Elcasaiti, oltre che presso gli Esseni e altre comunit\u00e0 ebionite.\nIl \"Fihrist\" di Ibn al-Nadim, uno scrittore arabo del X secolo, racconta dell'esistenza dei Mughtasila (coloro che effettuano il \"ghusl\", equivalente dunque della parola greca \"Baptistai\", ossia \"battisti\", anche se da questi si differenziavano per il loro lavacro non ottenuto per totale immersione nell'acqua): una setta dei Sabei che consideravano al-Khas\u0101\u02be\u012b il loro fondatore."}
{"id": "2461066", "revid": "290948", "url": "https://it.wikipedia.org/wiki?curid=2461066", "title": "Durezza Vickers", "text": ""}
{"id": "2461076", "revid": "339392", "url": "https://it.wikipedia.org/wiki?curid=2461076", "title": "78 violet", "text": ""}
{"id": "2461078", "revid": "287204", "url": "https://it.wikipedia.org/wiki?curid=2461078", "title": "International Formula 3000 1989", "text": "La stagione 1989 della International Formula 3000 fu disputata su 10 gare. Vi presero parte 20 differenti \"team\", 45 differenti piloti, 4 differenti telaisti e 3 differenti fornitori di motore.\nRisultati e classifiche.\nRisultati.\nNote:\nIn Gara 1 fu JJ Lehto a ottenere il giro pi\u00f9 veloce, ma venne successivamente squalificato.\nClassifica Piloti.\nNota:\nJean Alesi vince il campionato per un pi\u00f9 alto numero di primi posti.\nRisultati completi.\nR=ritirato NS=non parte NQ=non qualificato DIS(1)=suqlificato dopo essere giunto primo"}
{"id": "2461079", "revid": "39224", "url": "https://it.wikipedia.org/wiki?curid=2461079", "title": "PlayStation Motion Controller", "text": ""}
{"id": "2461080", "revid": "1573940", "url": "https://it.wikipedia.org/wiki?curid=2461080", "title": "Menura", "text": "Menura \u00e8 un genere di uccelli canori, unico genere della famiglia Menuridae.\nAlla famiglia sono ascritte attualmente due specie (pi\u00f9 una estinta), conosciute col nome comune collettivo di uccelli lira: si tratta di uccelli di dimensioni ragguardevoli (per essere dei parenti prossimi dei comuni passeri), assai conosciuti in tutto il mondo grazie alle spettacolari piume caudali del maschio, che in virt\u00f9 della loro foggia danno il nome comune alle specie di questo genere.\nDistribuzione e habitat.\nGli uccelli lira sono endemici dell'Australia, dove sono abbastanza comuni nelle aree di foresta pluviale della parte orientale dell'isola: durante il XIX secolo, l'uccello lira comune \u00e8 stato introdotto anche in Tasmania, dove si \u00e8 radicato stabilmente.\nDescrizione.\nMisurano sino a quasi un metro di lunghezza, valore questo che li rende (assieme ai grossi corvidi \"Corvus crassirostris\" e \"Corvus corax\") fra i rappresentanti pi\u00f9 grandi dei passeriformi.\nLa caratteristica principale di questi uccelli, somiglianti a grossi merli grigiastri, sono le lunghissime piume caudali, appannaggio esclusivo dei maschi, che se ne servono durante il corteggiamento per attrarre il maggior numero di femmine possibile, dispiegandole in avanti a foggia, per l'appunto, di una lira.\nBiologia.\nGli uccelli lira sono animali piuttosto schivi ed anche nelle aree in cui sono comuni \u00e8 abbastanza difficile riuscire ad avvistarli. Si muovono camminando velocemente nel sottobosco, volando piuttosto goffamente e solo per brevi distanze: preferiscono infatti fuggire correndo dal pericolo, cercando rifugio nelle tane di altri animali (solitamente vombati).\nSi nutrono principalmente di insetti ed altri invertebrati che trovano razzolando sul terreno: occasionalmente mangiano anche semi e frutti.\nUn'altra caratteristica assai nota degli uccelli lira \u00e8 la loro capacit\u00e0 di imitare alla perfezione i pi\u00f9 svariati suoni: di questa dote si servono soprattutto i maschi durante le parate nuziali volte a conquistare le femmine (anch'esse ottime imitatrici), quando si esibiscono in vere e proprie fantasie di suoni della pi\u00f9 varia entit\u00e0. Negli anni trenta un uccello lira di nome James, esibendosi per tre quarti d'ora davanti a un pubblico umano allo scopo di \"attrarre\" una donna australiana (che egli doveva evidentemente aver scelto come sua \"partner\"), diede prova di saper imitare perfettamente, fra gli altri, il verso del kookaburra e di innumerevoli altri uccelli dell'interno australiano, oltre che di vari attrezzi meccanici.\nLa ragione di questa grande capacit\u00e0 vocale \u00e8 da ricercarsi nella complessa struttura del siringe, che negli uccelli lira \u00e8 molto muscoloso e consente loro un repertorio vocale praticamente illimitato, che va dal suono di una motosega allo schiamazzare di un branco di animali, all'esecuzione completa di arie per flauto alle esplosioni, spesso emettendo contemporaneamente suoni di due toni differenti.\nTassonomia.\nLa posizione tassonomica di questo genere \u00e8 stata in passato fonte di dibattito fra gli studiosi: inizialmente classificati fra i Galliformi in virt\u00f9 della loro somiglianza con le pernici ed i fagiani, vennero in seguito spostati in una propria famiglia (i Menuridae) sempre nell'ambito di questo ordine, e solo molto tempo dopo furono spostati nelle file dei Passeriformi.\nI parenti pi\u00f9 prossimi degli uccelli lira sono gli uccelli dei cespugli australiani della famiglia Atrichornitidae, da alcuni autori classificati come Menuridae: ancora da dimostrare in maniera convincente \u00e8 invece la stretta parentela supposta di questi uccelli con gli uccelli giardinieri della famiglia Ptilonorhynchidae, coi quali condividono la superfamiglia Menuroidea.\nAl genere vengono ascritte due specie viventi ed una estinta:\nCollegamenti esterni.\nDocumentario della BBC"}
{"id": "2461081", "revid": "122315", "url": "https://it.wikipedia.org/wiki?curid=2461081", "title": "Menuridae", "text": ""}
{"id": "2461083", "revid": "122315", "url": "https://it.wikipedia.org/wiki?curid=2461083", "title": "Uccello lira", "text": ""}
{"id": "2461085", "revid": "1573940", "url": "https://it.wikipedia.org/wiki?curid=2461085", "title": "After Dark", "text": ""}
{"id": "2461086", "revid": "339392", "url": "https://it.wikipedia.org/wiki?curid=2461086", "title": "Menuridi", "text": ""}
{"id": "2461094", "revid": "729019", "url": "https://it.wikipedia.org/wiki?curid=2461094", "title": "Ulcera corneale", "text": "L'ulcera corneale \u00e8 una lesione provocata in genere da un processo infettivo della cornea, la superficie oculare trasparente che si trova di fronte all'iride: si tratta generalmente di un'emergenza medica da trattare presso un pronto soccorso oftalmico.\nEziologia.\nPu\u00f2 essere, pi\u00f9 nello specifico, generata da infezioni batteriche, micotiche oppure virali (come, ad esempio, l'herpes simplex), da protozoi (come l'Acanthamoeba), da traumi oppure lesioni per la presenza di corpi estranei o per uso errato delle lenti a contatto (soprattutto quelle morbide). In quest'ultimo caso, infatti, l'infezione pu\u00f2 essere indotta da una manutenzione sbagliata o dall'abitudine di non toglierle prima di andare a dormire. Inoltre, lesioni oculari possono essere causate da anomalie palpebrali (come l'entropion, la trichiasi, l'esoftalmo, ecc.) o da una ridotta sensibilit\u00e0 della cornea, da danno dell'innervazione sensitiva (cheratopatia neurotrofica).\nSintomi.\nNell'ulcera corneale i principali sintomi riferiti sono: fotofobia, dolore oculare, sensazione di corpo estraneo, come sassolini o sabbia, lacrimazione eccessiva, riduzione del visus e arrossamento oculare. Quando i portatori di lenti a contatto notano questi sintomi devono sospenderne immediatamente l'uso; \u00e8 consigliabile buttare quelle che si stanno impiegando e il contenitore in cui vengono conservate nonch\u00e9 il liquido di conservazione: potrebbero essere contaminati.\nTerapia.\nIl trattamento di base delle forme batteriche prevede l'utilizzo di un antibiotico a largo spettro (al quale si associa un collirio detto cicloplegico, che riduce l'infiammazione e allevia il dolore). Pu\u00f2 essere necessario ricorrere agli antidolorifici per bocca. Nelle forme legate ad altri agenti infettivi bisogna ricorrere ad antimicrobici specifici (antimicotici, antivirali etc). Nei casi refrattari alle terapie pu\u00f2 essere eseguito un trapianto di cornea.\nLe forme neurotrofiche si avvalgono di pomate oftalmiche, bendaggio oculare, lenti a contatto terapeutiche o presidi biologici con capacit\u00e0 riepitelizzanti, quali il siero autologo in collirio, il plasma ricco di piastrine (PRP) autologo per uso topico o la membrana amniotica."}
{"id": "2461099", "revid": "287204", "url": "https://it.wikipedia.org/wiki?curid=2461099", "title": "Segou", "text": ""}
{"id": "2461100", "revid": "122246", "url": "https://it.wikipedia.org/wiki?curid=2461100", "title": "Nazionale di pallavolo maschile della Bielorussia", "text": "La nazionale di pallavolo maschile della Bielorussia \u00e8 una squadra europea composta dai migliori giocatori di \npallavolo della Bielorussia ed \u00e8 posta sotto l'egida della Federazione pallavolistica della Bielorussia.\nRosa.\nSegue la rosa dei giocatori convocati per il campionato europeo 2021."}
{"id": "2461102", "revid": "35813", "url": "https://it.wikipedia.org/wiki?curid=2461102", "title": "De Locis Sanctis", "text": ""}
{"id": "2461105", "revid": "474175", "url": "https://it.wikipedia.org/wiki?curid=2461105", "title": "Valbona (Ventasso)", "text": "Valbona (\"Varb\u00f2nna\" nel dialetto locale) \u00e8 una frazione del comune di Ventasso, in provincia di Reggio Emilia.\nGeografia.\nValbona \u00e8 situata in una prateria nella vallata del rio Canalaccio, nell'alto Appennino Reggiano, a 4,8 km a nord-ovest di Collagna.\nStoria.\nRisulta menzionata per la prima volta in un documento del 1112 nel quale il vescovo di Reggio Bonsignore ne garantiva le decime alla pieve di Campiliola. Nel 1237 gli uomini di Valbona giurarono fedelt\u00e0 al comune di Reggio.\nIl borgo fu gravemente danneggiato dal terremoto del 1920 che fece crollare, tra le varie costruzioni, anche la chiesa di San Prospero. Nel secondo dopoguerra Valbona, al pari di altri borghi dell'alto crinale appenninico, \u00e8 stata interessata da un fenomeno d'emigrazione verso le citt\u00e0 della pianura Padana e verso i porti della Liguria e della Toscana che hanno drasticamente ridotto la popolazione locale."}
{"id": "2461106", "revid": "99633467", "url": "https://it.wikipedia.org/wiki?curid=2461106", "title": "Fernand Jourdant", "text": "Palmar\u00e8s.\nIn carriera ha ottenuto i seguenti risultati:"}
{"id": "2461108", "revid": "767487", "url": "https://it.wikipedia.org/wiki?curid=2461108", "title": "Bernard Schmetz", "text": ""}
{"id": "2461109", "revid": "6923", "url": "https://it.wikipedia.org/wiki?curid=2461109", "title": "Sei Nazioni femminile 2005", "text": "Il Sei Nazioni 2005 fu la decima edizione del torneo rugbistico femminile del Sei Nazioni.\nTenutosi dal 4 febbraio al 19 marzo 2005, vide per la seconda volta consecutiva il Grande Slam della e l'ennesimo \"Triple Crown\" dell'; nessuna squadra chiuse con il \"Whitewash\"; tuttavia il , ultimo in classifica con un punto, frutto di un pareggio contro la , fu assegnatario del \"Cucchiaio di legno\"."}
{"id": "2461110", "revid": "124123", "url": "https://it.wikipedia.org/wiki?curid=2461110", "title": "Jean Piot", "text": "Era lo zio di Maurice Piot."}
{"id": "2461113", "revid": "88740", "url": "https://it.wikipedia.org/wiki?curid=2461113", "title": "Berge (Gardelegen)", "text": "Berge \u00e8 una frazione della citt\u00e0 tedesca di Gardelegen, nella Sassonia-Anhalt.\nStoria.\nBerge costitu\u00ec un comune autonomo fino al 1\u00ba luglio 2009."}
{"id": "2461114", "revid": "149485", "url": "https://it.wikipedia.org/wiki?curid=2461114", "title": "Ren\u00e9 Lemoine", "text": ""}
{"id": "2461115", "revid": "1305772", "url": "https://it.wikipedia.org/wiki?curid=2461115", "title": "Galium album", "text": "Il caglio bianco (nome scientifico Galium album Miller, 1768) \u00e8 una pianta erbacea, perenne, dai piccoli fiori bianchi, appartenente alla famiglia delle Rubiaceae.\nSistematica.\nLa famiglia di appartenenza del \u201ccaglio bianco\u201d (Rubiaceae) \u00e8 una famiglia vegetale abbastanza numerosa, organizzata in 550 generi per un totale di circa 9000 specie.\nIl genere di appartenenza (\"Galium\") \u00e8 mediamente numeroso e comprende circa 400 specie, diffuse soprattutto dai Tropici alle zone temperate (sia nord che sud) delle quali almeno una sessantina sono proprie della flora italiana.\nIl genere di questa scheda fa parte della trib\u00f9 delle \"Galieae\", piante erbacee con stipole sviluppate fino a confondersi con le foglie in verticilli posti ai nodi del fusto e con frutti diacheni, o secondo altri Autori a quella delle \"Rubieae\".\nIn particolare il \"Galium album\" fa parte del \"\u201dGruppo di Galium mollugo\u201d\" che comprende, oltre alla pianta di questa scheda, anche la specie \"Galium mollugo\" L. - Caglio tirolese (si differenzia per le foglie che sono leggermente spatolate e pi\u00f9 corte). Questo gruppo risulta essere poliploide, in particolare il \"Galium album\" \u00e8 tetraploide (2n = 44), ossia nelle cellule sono presenti quattro cromosomi per ogni tipo (probabilmente la pianta di questa scheda \u00e8 derivata dal \"Galium mollugo\" che \u00e8 diploide: 2n = 22). La poliploidia normalmente porta a delle specie molto variabili e con caratteri morfologici instabili.\nVariabilit\u00e0.\nQuesta pianta viene considerata abbastanza polimorfa (vedi paragrafo sopra), pu\u00f2 presentarsi quindi in diverse forme e varianti. Nell'elenco che segue sono indicate alcune variet\u00e0 e sottospecie (l'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie):\nIbridi.\nNell'elenco che segue sono indicati alcuni ibridi interspecifici:\nSinonimi.\nLa specie di questa scheda ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nLa specie che pi\u00f9 si avvicina a quella di questa scheda \u00e8 ovviamente quella appartenente al \"\u201dGruppo di Galium mollugo\u201d\" (\"Galium mollugo\"); ma altre specie sono \u201cvicine\u201d a \"Galium album\" come ad esempio il \"Galium lucidum\". Anche quest'ultima specie \u00e8 tetraploide. Inoltre essendo le loro aree sia geografiche che ecologiche abbastanza sovrapposte, possono facilmente generare degli ibridi soprattutto nella fascia sub-mediterranea.\nEtimologia.\nL'etimologia del nome generico (\"Galium\") ci riporta molto indietro nel tempo. Dai testi di Dioscoride Pedanio (Anazarbe in Cilicia, 40 circa - 90 circa), che fu un medico, botanico e farmacista greco antico che esercit\u00f2 a Roma ai tempi dell'imperatore Nerone, sappiamo che \u201cGalion\u201d, anticamente, era una pianta usata nella coagulazione del latte per ottenere il formaggio. In effetti \u201cGalium\u201d deriva dalla parola greca \u201cgala\u201d (=latte) alludendo cos\u00ec al fatto che alcune specie del genere \"Galium\" vengono utilizzate per cagliare il latte.&lt;br&gt;\nL'epiteto specifico (\"album\") deriva ovviamente dal colore bianco dei suoi fiori.&lt;br&gt; \nIl binomio scientifico attualmente accettato (\"Galium album\") \u00e8 stato proposto dal botanico scozzese Philip Miller (Chelsea, 1691 \u2013 Chelsea, 1771) in una pubblicazione del 1768.&lt;br&gt; \nIn lingua tedesca questa pianta si chiama \"Gew\u00f6hnliches wei\u00dfes Labkraut\"; in francese si chiama \"Gaillet blanc\"; in inglese si chiama \"Upright Hedge-bedstraw\".\nMorfologia.\nSi tratta di una pianta erbacea la cui altezza pu\u00f2 variare da 30 a 150\u00a0cm. La forma biologica della specie \u00e8 emicriptofita scaposa (H scap); ossia \u00e8 una pianta perennante con gemme poste al livello del suolo con fusto allungato e mediamente foglioso.\nRadici.\nLe radici sono secondarie da rizoma.\nFoglie.\nLe foglie sono verticillate, composte da 6 \u2013 10 lamine lanceolate o lanceolate-lineari. Ogni foglia ha una sola stretta nervatura centrale con superficie pi\u00f9 o meno piana e progressivamente ristretta in punta. Sulla pagina superiore sono verdi scure e lucide. La consistenza delle foglie \u00e8 lievemente coriacea.&lt;br&gt;\nIn realt\u00e0 queste foglie sono delle stipole con lamina uguale a delle normali foglie (le foglie vere sono soltanto quelle relative alle due ascelle fogliari che si diramano in posizioni opposte). In effetti tutte le piante del genere \"Galium\" sono caratterizzate dall'avere stipole \u201cinter-picciolari\u201d. &lt;br&gt;\nLa lunghezza delle foglie medie \u00e8 minore del rispettivo internodio. Dimensione delle foglie: larghezza 1,5 \u2013 5\u00a0mm; lunghezza 10 \u2013 30\u00a0mm.\nInfiorescenza.\nL'infiorescenza \u00e8 racemosa a forma ovoidale allungata. Il peduncolo dell'infiorescenza \u00e8 mediamente lungo, mentre i pedicelli (il sostegno del singolo fiore dell'infiorescenza) \u00e8 molto breve: risulta pi\u00f9 piccolo del fiore stesso (&lt; di 3\u00a0mm). I rami dell'infiorescenza sono eretti anche dopo la fioritura.\nFiore.\nI fiori sono ermafroditi, attinomorfi, tetraciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo), tetrameri (calice e corolla formati da 4 elementi) e epigini. Sono inoltre piccoli e molto uguali tra di loro, pedicellati ma senza bratteole. Sono proterandri (gli organi maschili maturano prima di quelli femminile per evitare una eccessiva autoimpollinazione). \nFrutti.\nIl frutto che si origina dall'ovario \u00e8 unico, secco e appena peloso (oppure liscio); \u00e8 indeiscente ed \u00e8 formato da due lobi, ognuno contenente un seme (frutto di tipo bi-mericarpico). Il frutto \u00e8 visibile dall'esterno (e non avvolto come in altri generi della stessa famiglia)."}
{"id": "2461116", "revid": "149485", "url": "https://it.wikipedia.org/wiki?curid=2461116", "title": "Ren\u00e9 Bondoux", "text": ""}
{"id": "2461119", "revid": "2091899", "url": "https://it.wikipedia.org/wiki?curid=2461119", "title": "Paracas (citt\u00e0)", "text": "Paracas (\"dal quechua paraq = vento con pioggia\") \u00e8 una citt\u00e0 portuale della costa centrale peruviana, capitale dell'omonimo distretto pisque\u00f1o.\nUbicazione.\nSi trova all'est di una piccola baia, a nord della penisola di Paracas, 22 km a sud di Pisco. Dista 75\u00a0km da Ica e 261\u00a0km da Lima. Il suo clima ha una temperatura media annuale di 22\u00a0\u00b0C ed \u00e8 per la maggior parte dell'anno soleggiato. \u00c8 un territorio molto ventoso le cui fortissime correnti d'aria possono sollevare sabbia, fenomeno conosciuto col nome di \"paracas\"; il vento in questi casi ha una velocit\u00e0 media di che va dai 15\u00a0km/h a punte massime di 32\u00a0km/h.\nStoria.\nIl 7 di Settembre del 1820, in questa citt\u00e0 si verific\u00f2 lo sbarco di sei navi dell'Esercito Liberatore, sotto il comando del generale Jos\u00e9 de San Mart\u00edn come parte della Spedizione Libertatrice del Per\u00fa (si veda: \"Sbarco di San Mart\u00edn\")\nAttrazioni turistiche.\nLe principali attrazioni di questa localit\u00e0 balnearia sono il suo clima confortevole, la Spiaggia Rossa, le sue residenze a bordo del mare, il club nautico, l'hotel e i suoi ristoranti di tipica cucina peruviana marina a base di pesce e frutti di mare.\nDal suo porto di pesca, si iniziano le escursioni per visitare le Isole Ballestas e le isole Chincha. Nel territorio interno si trova anche la Riserva nazionale di Paracas.\nAppena fuori dalla citt\u00e0 si pu\u00f2 ammirare un geoglifo imponente, chiamato Candelabro di Paracas."}
{"id": "2461120", "revid": "1573940", "url": "https://it.wikipedia.org/wiki?curid=2461120", "title": "Ren\u00e9 Bougnol", "text": ""}
{"id": "2461121", "revid": "767487", "url": "https://it.wikipedia.org/wiki?curid=2461121", "title": "Renzo Minoli", "text": ""}
{"id": "2461122", "revid": "149485", "url": "https://it.wikipedia.org/wiki?curid=2461122", "title": "Gioacchino Guaragna", "text": "Palmar\u00e8s.\nIn carriera ha ottenuto i seguenti risultati:"}
{"id": "2461123", "revid": "124123", "url": "https://it.wikipedia.org/wiki?curid=2461123", "title": "Ugo Pignotti", "text": "Palmar\u00e8s.\nIn carriera ha ottenuto i seguenti risultati:"}
{"id": "2461124", "revid": "1573940", "url": "https://it.wikipedia.org/wiki?curid=2461124", "title": "Giorgio Pessina", "text": ""}
{"id": "2461125", "revid": "88740", "url": "https://it.wikipedia.org/wiki?curid=2461125", "title": "Schenkenhorst (Gardelegen)", "text": "Schenkenhorst \u00e8 una frazione della citt\u00e0 tedesca di Gardelegen, nella Sassonia-Anhalt.\nStoria.\nSchenkenhorst costitu\u00ec un comune autonomo fino al 1\u00ba luglio 2009."}
{"id": "2461126", "revid": "1573940", "url": "https://it.wikipedia.org/wiki?curid=2461126", "title": "Emilio Salafia", "text": ""}
{"id": "2461129", "revid": "599013", "url": "https://it.wikipedia.org/wiki?curid=2461129", "title": "Arturo De Vecchi", "text": ""}
{"id": "2461130", "revid": "47767", "url": "https://it.wikipedia.org/wiki?curid=2461130", "title": "Emanuele Tagliafichi", "text": ""}
{"id": "2461133", "revid": "709565", "url": "https://it.wikipedia.org/wiki?curid=2461133", "title": "Leeds Rhinos", "text": "I Leeds Rhinos sono una squadra di rugby a 13 britannica di Leeds. I loro rivali storici sono i Bradford Bulls.\nStoria.\nLa Rugby Union Club, Leeds St John's fu costituita nel 1870 come una squadra di rugby XV (Rugby Union); tuttavia nel 1895, quando molte squadre si convertirono al rugby XIII (Rugby League), anche il club lo fece. Ha poi mantenuto il nome Leeds RLFC fino al 1995, quando \u00e8 stato cambiato in Leeds Rhinos: ci\u00f2 \u00e8 stato fatto con l'inizio della Super League, come hanno fatto molti altri club. I Rhinos hanno vinto la Super League nel 2004, 2007 e 2008.\nStadio.\nI Leeds Rhinos giocano le partite casalinghe al Carnegie Headingley Stadium, che viene utilizzato sia per il rugby che per il calcio. \u00c8 situato nel distretto Headingley della citt\u00e0 ed ha una capacit\u00e0 di 22.500 spettatori.\nMascotte.\nLa mascotte del club \u00e8 Ronnie Rhino, che \u00e8 stato introdotto quando il club ha cambiato nome. Oltre alle apparizioni allo stadio durante le partite, Ronnie compie campagne di informazione nelle scuole di Leeds per promuovere lo sport."}
{"id": "2461136", "revid": "122246", "url": "https://it.wikipedia.org/wiki?curid=2461136", "title": "Nazionale di pallavolo maschile della Danimarca", "text": "La nazionale di pallavolo maschile della Danimarca \u00e8 una squadra europea composta dai migliori giocatori di pallavolo della Danimarca ed \u00e8 posta sotto l'egida della Federazione pallavolistica della Danimarca.\nRosa.\nSegue la rosa dei giocatori convocati per l'European League 2017."}
{"id": "2461137", "revid": "1305772", "url": "https://it.wikipedia.org/wiki?curid=2461137", "title": "Paracas", "text": ""}
{"id": "2461141", "revid": "834", "url": "https://it.wikipedia.org/wiki?curid=2461141", "title": "How far to Asgaard", "text": ""}
{"id": "2461144", "revid": "1924342", "url": "https://it.wikipedia.org/wiki?curid=2461144", "title": "Distretto di Aqsu", "text": "Il distretto sdi Aqsu o distretto di Aksu (; ) \u00e8 un distretto (\"audan\") kazako della regione di Almaty con capoluogo \u017dansugurov."}
{"id": "2461146", "revid": "7969", "url": "https://it.wikipedia.org/wiki?curid=2461146", "title": "Malattia mentale", "text": ""}
{"id": "2461149", "revid": "113812623", "url": "https://it.wikipedia.org/wiki?curid=2461149", "title": "Ellenberg (Wallstawe)", "text": "Ellenberg \u00e8 una frazione del comune tedesco di Wallstawe, nella Sassonia-Anhalt.\nConta (2006) 428 abitanti.\nStoria.\nEllenberg costitu\u00ec un comune autonomo fino al 1\u00ba luglio 2009."}
{"id": "2461150", "revid": "287204", "url": "https://it.wikipedia.org/wiki?curid=2461150", "title": "Ragnar\u00f6k (album)", "text": ""}
{"id": "2461154", "revid": "1543377", "url": "https://it.wikipedia.org/wiki?curid=2461154", "title": "Cambaridae", "text": "I Cambaridae sono una famiglia di Crostacei istituita da Horton H. Hobbs, Jr. nel 1942. \u00c8 una famiglia che comprende solo gamberi d'acqua dolce nordamericani.\nComprende dodici generi esistenti e uno fossile:"}
{"id": "2461155", "revid": "45927", "url": "https://it.wikipedia.org/wiki?curid=2461155", "title": "Segni d'interpunzione", "text": ""}
{"id": "2461156", "revid": "729019", "url": "https://it.wikipedia.org/wiki?curid=2461156", "title": "Testa del pancreas", "text": "La testa del pancreas rappresenta la porzione di pancreas accolta nella concavit\u00e0 dell'ansa duodenale.\nAnatomia.\nLa testa del pancreas \u00e8 divisa dal corpo del pancreas per mezzo dell'istmo del pancreas, restringimento delimitato da due incisure, superiore ed inferiore. La testa \u00e8 di forma globosa; il margine o circonferenza, \u00e8 in stretto rapporto con la superficie inferiore della prima porzione del duodeno e con la superficie mediale della seconda porzione del duodeno. \u00c8 possibile descrivere una faccia anteriore e una faccia posteriore. La prima viene divisa in due porzioni, sovramesocolica e sottomesocolica, dall'inserzione parietale del mesocolon trasverso. La faccia anteriore sopramesocolica \u00e8 lambita dall'arteria gastroduodenale e dal primo segmento prossimale dell'arteria gastroepiploica destra, mentre la faccia anteriore sottomesocolica \u00e8 in rapporto con le anse dell'intestino tenue. Il processo uncinato del pancreas rappresenta il prolungamento infero-mediale della faccia sottomesocolica ed \u00e8 in rapporto con l'arteria mesenterica superiore. La faccia posteriore della testa \u00e8 improntata da:\nLa faccia posteriore della testa del pancreas \u00e8 in contatto con la vena cava inferiore per interposizione di una lamina fibrosa denominata lamina di Treitz, residuo embriologico del primitivo mesoduodeno. Il lato destro della faccia posteriore \u00e8 in rapporto con\nPatologia.\nIl carcinoma del pancreas, che rappresenta la terza causa di morte per neoplasia dopo il cancro del polmone e il cancro del colon-retto, origina e si sviluppa nel 60% dalla testa del pancreas. Bench\u00e9 molto frequentemente vi \u00e8 assenza di sintomatologia (killer silente), il carcinoma della testa del pancreas pu\u00f2 manifestarsi con dolore epigastrico o dorso-lombare, dispepsia, diarrea, steatorrea, diabete, febbre, astenia e calo ponderale. Tuttavia, il segno pi\u00f9 tipico \u00e8 rappresentato da ittero a testimonianza dell'ostruzione del coledoco che passa attraverso la testa del pancreas."}
{"id": "2461171", "revid": "69794", "url": "https://it.wikipedia.org/wiki?curid=2461171", "title": "Vis Basket Ravenna", "text": ""}
{"id": "2461173", "revid": "767487", "url": "https://it.wikipedia.org/wiki?curid=2461173", "title": "Elva Hsiao", "text": "\u00c8 anche conosciuta come Elva Siu.\nBiografia.\nLa Hsiao parla e scrive un po' di inglese, avendo studiato all'estero al \"John Casablanca's College\" di Vancouver, Canada. Mentre era a Vancouver, ha partecipato al \"New Talent Singing Awards Vancouver Audition\" (Audizioni di Vancouver per i Premi ai Nuovi Talenti Canori) nel 1998, utilizzando il suo nome di nascita Hsiao Ya-chih (\u856d\u96c5\u4e4b). Fu scelta come una delle 12 finaliste, ma non si classific\u00f2 tra le prime 5. La canzone che cant\u00f2 fu \"Love Me A While Longer\" (caratteri cinesi: \u611b\u6211\u4e45\u4e00\u9ede) di CoCo Lee."}
{"id": "2461174", "revid": "2078765", "url": "https://it.wikipedia.org/wiki?curid=2461174", "title": "Remo Gaibazzi", "text": "Biografia.\nRemo Gaibazzi, di origine contadina, visse nella giovinezza nella provincia parmense, a Stagno di Roccabianca dove nacque, poi a Collecchio e a Eia di S. Pancrazio. Frequent\u00f2 l'Istituto magistrale senza diplomarsi. Si trasfer\u00ec a Parma, insieme alla famiglia, nel 1937.\nAveva gi\u00e0 intrapreso la carriera di disegnatore, in particolare di caricaturista. I primi disegni su numeri unici satirico-umoristici e su riviste risalgono al 1935. Collabor\u00f2 con i giornali umoristici diretti da Giovannino Guareschi e con il quotidiano locale, La Gazzetta di Parma.\nIn servizio militare nel 1937-38, fu richiamato nel 1941 e inviato in Albania e in Grecia. Qui fu fatto prigioniero dei tedeschi dal 12 settembre 1943 al 6 marzo 1945. Dopo la guerra, oltre a continuare con le caricature, concentr\u00f2 il suo lavoro sulla descrizione di stampo neorealistico e sulla denuncia sociale della realt\u00e0 urbana degradata e della sua popolazione emarginata. Disegn\u00f2 per il quotidiano \"Paese Sera\". Chiamato a Milano al \"Corriere della Sera\", rifiut\u00f2 per rimanere a Parma.\nNel 1955 tenne la sua prima mostra personale, disegni a china in bianco e nero. Intorno a quella data inizi\u00f2 anche l'attivit\u00e0 di pittore. La sua ricerca procedette comunque sul doppio binario di disegni dedicati alla figura umana, attenti anche alla Nuova oggettivit\u00e0 tedesca, e di paesaggi urbani che insistono su grandi emergenze architettoniche.\nUn'altra mostra personale, nel 1966, segna un'ulteriore svolta nell'evoluzione stilistica e concettuale dell'artista. Gaibazzi si avvicina alla neoavanguardia (esposizione alla galleria \"Il Portico\", a Reggio Emilia).\nI suoi riferimenti culturali diventano il critico tedesco Walter Benjamin, lo statunitense Herbert Marcuse, la Pop art di Andy Warhol. Comincia a utilizzare nelle sue opere di grandi dimensioni i colori acrilici. Ed \u00e8 uno dei protagonisti del dibattito politico e culturale della citt\u00e0.\nNel 1970 l'Istituto di Storia dell'Arte dell'Universit\u00e0 di Parma ospita una sua mostra nel Salone dei Contrafforti, in Pilotta.\nNella successiva mostra del marzo 1974 (Galleria della Rocchetta) la ricerca su spazio, composizione e colore si esprime nella ripetizione di una stessa immagine in un solo quadro e in diversi dipinti di vario formato.\nGaibazzi approfondisce le teorie del gruppo di Tel Quel, fondato da Philippe Sollers nel 1960, e del movimento artistico di riferimento, Supports/Surfaces, dei filosofi francesi Gilles Deleuze e Louis Althusser. Nascono cos\u00ec opere che affrontano il rapporto tra il supporto e la superficie, la sua materialit\u00e0. Tra il 10 e il 18 aprile del 1976 il pittore espone in due mostre contemporanee (\u2018'Superficie'\u2019, alla Galleria A; \u2018'Diritto e rovescio'\u2019, alla Galleria Lamanuense) opere costituite da fogli di carta ricoperti di grafite, cos\u00ec da far risaltare la grana della carta stessa e le tracce incise sul rovescio con la punta del compasso o con una lametta; fogli di carta appesi a un filo d'acciaio, cos\u00ec che se ne possa vedere il diritto e il rovescio, lievemente incisi con una punta.\nE poi, in un'evoluzione continua del suo pensiero, il lavoro dell'artista come scrittura e valore (scrivere come dipingere, dipingere come lavorare, lavorare come scrivere) (1979, le mostre del 1990 e 1993 alla galleria Mazzocchi di Parma).\nRemo Gaibazzi mor\u00ec a Parma il 25 luglio 1994 e fu sepolto nel cimitero di Viarolo (PR)."}
{"id": "2461175", "revid": "25275646", "url": "https://it.wikipedia.org/wiki?curid=2461175", "title": "Guerra abkhazo-georgiana", "text": ""}
{"id": "2461178", "revid": "25275681", "url": "https://it.wikipedia.org/wiki?curid=2461178", "title": "Guerra abcaso-georgiana", "text": ""}
{"id": "2461185", "revid": "729019", "url": "https://it.wikipedia.org/wiki?curid=2461185", "title": "Metropolitana di Rio de Janeiro", "text": "La metropolitana di Rio de Janeiro \u00e8 la rete di linee metropolitane a servizio della citt\u00e0 di Rio de Janeiro. \u00c8 composta da tre linee: la Linea 1 (\"Linha Laranja\"), identificata col color arancione, che venne inaugurata nel 1979, la Linea 2 (\"Linha Verde\"), identificata col color verde, inaugurata nel 1981, e la Linea 4, (\"Linha Amarela\"), inaugurata nel 2016, mentre un'altra, la Linea 3 (\"Linha Azul\"), \u00e8 in fase di progettazione.\nHa un'estensione di 47 km e dispone di 42 stazioni; ed \u00e8 gestita dalla \"Rio Trilhos\".\n\u00c8 la seconda metropolitana pi\u00f9 utilizzata in Brasile; si stima trasporti 645.000 passeggeri al giorno, ma l'obiettivo dell'amministrazione pubblica \u00e8 quello di portare il numero degli utenti a oltre un milione. Inoltre \u00e8 la terza metropolitana pi\u00f9 estesa del paese dopo quella di San Paolo e quella di Brasilia.\nNel 2011 le tariffe della metropolitana di Rio de Janeiro sono state identificate come le pi\u00f9 alte del paese.\nLa rete.\nAttualmente la rete \u00e8 composta da tre linee:\nStoria.\nLa prima linea della metropolitana di Rio de Janeiro venne aperta al pubblico il 15 marzo 1979 ed era composta da 5 stazioni per un'estensione di 4,3 km. Originariamente l'orario di apertura della metropolitana andava dalle 9:00 fino alle 15:00; ma nonostante ci\u00f2 nei primi 10 giorni di servizio, oltre 500.000 persone utilizzarono la nuova linea. Nei primi mesi di servizio la linea operava con quattro treni composti da quattro casse e con intervalli tra un treno e l'altro di 8 minuti.\nNel 1980 venne inaugurata la prima estensione della linea verso nord, con l'apertura della fermata di Est\u00e1cio. Inoltre venne aperta anche la stazione di Uruguaiana, in modo da alleggerire il traffico di passeggeri presso le stazioni centrali. Con l'apertura di queste due stazioni, l'orario di servizio della linea venne esteso fino alle ore 23:00, inoltre inizi\u00f2 anche il servizio durante il sabato. Inoltre a causa del forte sovraffollamento, l'amministrazione pubblica dovette spingere sulla costruzione di ulteriori stazioni e nuove linee.\nIl 1981 vide l'apertura del prolungamento della Linea 1 verso sud, con l'apertura di tre nuove stazioni, facendo attestare la linea presso la stazione Botafogo. Pochi mesi dopo venne aperta la prima tratta della seconda linea di Rio de Janeiro. Dal 1982 al 1983 entrambe le linee vennero prolungate.\nUn altro prolungamento della Linea 2 venne aperto al pubblico nel 1991, quando la linea raggiunse la stazione di Engenho da Rainha. Un ulteriore prolungamento della linea venne inaugurato nel 1996.\nNel 1997 il \"Cons\u00f3rcio Opportrans\" vinse la gara per operare il funzionamento delle linee metropolitane tramite la societ\u00e0 \"Metr\u00f4Rio\". L'anno successivo la Linea 1 venne nuovamente prolungata verso sud, presso il famoso quartiere di Copacabana. Ulteriori prolungamenti della Linea 2 vennero aperti nell'agosto dello stesso anno, facendo attestare la linea presso la stazione di Pavuna.\nA partire dei primi anni del 2000 si \u00e8 vista l'integrazione della metropolitana con altri sistemi di trasporto cittadino: gli utenti, attraverso dei biglietti integrati, possono utilizzare anche gli autobus e i treni locali. Nel marzo 2003 venne aperta la stazione Siqueira Campos, seconda stazione ad essere aperta nel quartiere di Copacabana. A partire dal 2004, ovvero dopo 25 anni dall'apertura del primo tratto della metropolitana, questa inizia ad operare anche durante le domeniche. Inoltre vennero potenziate le linee espresse degli autobus attraverso la creazione di 12 nuove linee che collegano i vari quartieri della citt\u00e0 con le stazioni delle due linee metropolitane.\nA seguito della legge 4.733/06 approvata dall'Assemblea Legislativa di Rio de Janeiro, a partire dal 24 aprile 2006, sulla metropolitana vengono creati degli appositi vagoni che diventano ad uso esclusivo degli utenti di sesso femminile. Tali vagoni vengono dipinti di rosa e sono ad uso esclusivo delle donne dal luned\u00ec al venerd\u00ec, dalle 6:00 alle 9:00 e dalle 17:00 alle 20:00.\nNel 2007 venne aperta la terza stazione metropolitana nel quartiere di Copacabana (Cantagalo), inoltre venne ulteriormente potenziato il sistema di trasporto di superficie. Nel mese di dicembre dello stesso anno, la concessione della metropolitana alla societ\u00e0 \"Metr\u00f4Rio\" venne rinnovata per altri 20 anni. In cambio la societ\u00e0 avrebbe dovuto fare una serie di investimenti per un ammontare di circa 1,5 miliardi di dollari per migliorare il sistema. Nel 2009 la Linea 1 venne prolungata, facendo attestare il capolinea presso la stazione di Ipanema/General Os\u00f3rio.\nNel 2010 venne aperta una diramazione, chiamata \"Linha 1A\", che port\u00f2 alla parziale modifica del percorso della Linea 2 e all'apertura di una nuova stazione, Cidade Nova. Con la nascita di questa nuova sezione, i treni della Linea 2, durante la settimana, passano per la stazione inaugurata nel 2010 e proseguono verso il capolinea di Botafogo, in quanto la richiesta per questa tratta \u00e8 maggiore. Il vecchio percorso fino alla stazione di Est\u00e1cio viene usato solamente nei weekend. L'obiettivo di questo intervento era quello di ridurre il sovraffollamento presso la stazione Est\u00e1cio, e di spalmare gli utenti sull'intera linea. Ci\u00f2 ha comportato per\u00f2 una riduzione delle corse e di conseguenza un sovraffollamento dei treni, a causa dei pochi treni utilizzati sulla Linea 2. Altra critica fatta a questo progetto \u00e8 stato l'accantonamento del progetto che prevedeva il prolungamento della Linea 2 da Est\u00e1cio verso le zone del Samb\u00f3dromo, Pra\u00e7a da Cruz Vermelha e Pra\u00e7a XV, zone centrali della citt\u00e0 ad alta densit\u00e0 che non sono servite dalle linee metro. Tale prolungamento avrebbe dovuto interscambiarsi con la Linea 1 presso la stazione di Carioca.\nSempre nel 2010 iniziarono gli scavi per la costruzione della Linea 4 o Linha Amarela. I lavori dovrebbero essere completati entro la fine del 2015, in modo che la linea possa essere inaugurata nei primi mesi del 2016. La linea correr\u00e0 da General Os\u00f3rio fino a Jardim Oce\u00e2nico e prevede un interscambio con la Linea 1 presso la stazione di Ipanema.\nNel 2011 sono iniziati, invece, i lavori per una nuova stazione sulla Linea 1, Uruguai, che diventer\u00e0 il nuovo capolinea. La stazione dovrebbe aprire entro marzo 2014.\nNello stesso anno, il governo brasiliano ha annunciato la costruzione della Linea 3 o Linha Azul che dovrebbe correre da Arariboia fino a Guaxindiba. Stando al cronogramma originale questa linea sarebbe dovuta essere completata entro il 2014, ma a causa di vari problemi legati ai progetti, la linea dovrebbe aprire in concomitanza con la Linea 4.\nLe linee.\nLinea 1.\nLa Linea 1 o \"Linha Laranja\", caratterizzata dal color arancione, attraversa il centro della citt\u00e0 fino alla zona sud di questa; passando attraverso alcune delle zone pi\u00f9 famose della citt\u00e0 come Copacabana e Ipanema. I suoi capolinea sono: S\u00e1enz Pe\u00f1a e Ipanema/General Os\u00f3rio. Il tratto compreso tra la stazione Central e la stazione Botafogo \u00e8 comune alle due linee esistenti.\nLinea 2.\nLa Linea 2 o \"Linha Verde\", caratterizzata dal colore verde, taglia la citt\u00e0 da nord a sud, attraversando il centro della citt\u00e0. I suoi capolinea sono: Pavuna e Botafogo. Il tratto compreso tra la stazione Central e la stazione Botafogo \u00e8 comune alle due linee esistenti.\nLinea 4.\nLa Linea 4 o \"Linha Amarela\", \u00e8 la quarta linea della citt\u00e0 di Rio de Janeiro. L\u2019intera tratta \u00e8 stata aperta nel 2016 per le olimpiadi. Avr\u00e0 una lunghezza di 16\u00a0km e 7 stazioni. Il colore che la contraddistingue \u00e8 il colore giallo. I suoi capolinea sono: General Os\u00f3rio e Jardim Oce\u00e2nico.\nProgetti.\nProlungamenti.\nAttualmente sulla Linha Laranja \u00e8 in costruzione una nuova stazione che porter\u00e0 il capolinea da S\u00e1enz Pe\u00f1a a Uruguai. Tale stazione dovrebbe aprire a met\u00e0 marzo 2014. Inoltre \u00e8 in fase di progettazione una nuova stazione (Morro de S\u00e3o Jo\u00e3o/Rio Sul); ma non vi \u00e8 ancora una data di inizio dei lavori.\nNuove linee.\nLinea 3.\nLa Linea 3 o \"Linha Azul\", sar\u00e0 la terza linea della citt\u00e0 di Rio de Janeiro. Stando al cronogramma dovrebbe aprire nel 2016, in tempo per le olimpiadi. Avr\u00e0 una lunghezza di 22\u00a0km e 16 stazioni. Il colore che la contraddistinguer\u00e0 sar\u00e0 il colore blu. I suoi capolinea saranno: General Arariboia e Guaxindiba. A differenza della Linha Amarela, tale linea \u00e8 ancora in fase di progettazione.\nServizio.\nTitoli di viaggio.\nI titoli di viaggio disponibili per la metropolitana di Rio de Janeiro sono molteplici:\nIl trasporto locale \u00e8 invece gratuito per gli studenti delle scuole primarie e secondarie della citt\u00e0 di Rio de Janeiro, per le persone che hanno oltre 65 anni e per le persone affette da disabilit\u00e0\nOrari.\nIl servizio viene effettuato tutti i giorni dalle 05.00 fino alle 00.00. La frequenza nelle ore di punta \u00e8 di un treno ogni 3 minuti, con punte di attesa che arrivano al massimo a 6 minuti nei momenti di minore affluenza."}
{"id": "2461189", "revid": "125362973", "url": "https://it.wikipedia.org/wiki?curid=2461189", "title": "Italia (imbarcazione)", "text": "Italia, I-7, \u00e8 stata un'imbarcazione italiana che ha partecipato alla sfida di Coppa America nel 1987. Italia 2, I-9, \u00e8 arrivata in Australia dopo I-7 ed \u00e8 stata utilizzata come barca test e per gli allenamenti.\nIl suo skipper \u00e8 stato Aldo Migliaccio, il timoniere Tommaso Chieffi. Gli altri componenti dell'equipaggio erano Flavio Scala, Enrico Chieffi e Albino Fravezzi.\nL'imbarcazione si present\u00f2 come rappresentante dello Yacht Club Italiano, con il patrocinio della famiglia Gucci . Il progetto viene affidato allo studio Giorgetti e Magrini, vengono costruiti due scafi, il primo presso il Cantiere Baglietto mentre il secondo alla Leghe Leggere YACHTS di Fano come joint-project insieme a INTERMARINE e Aermacchi.\nIl consorzio Italia raggiunse il settimo posto nella Louis Vuitton Cup del 1987."}
{"id": "2461191", "revid": "1258", "url": "https://it.wikipedia.org/wiki?curid=2461191", "title": "Flair bartender", "text": ""}
{"id": "2461197", "revid": "2036687", "url": "https://it.wikipedia.org/wiki?curid=2461197", "title": "Meher Baba", "text": "Biografia.\nMerwan Sheriar Irani trascorse un'infanzia normale. Suo padre, Sheriar Irani, era un fervido cercatore di Dio. Merwan frequent\u00f2 dapprima la St. Vincent's Christian High School e poi l'Universit\u00e0 del Deccan, ambedue a Pune. Nel 1913, mentre era ancora all'universit\u00e0, un breve incontro con Hazrat Babajan, un'anziana santa musulmana, considerata una dei cinque Maestri Perfetti dell'epoca, diede inizio al suo processo spirituale di trasformazione. Contatt\u00f2 in seguito quelli che lui chiam\u00f2 gli altri quattro Maestri Perfetti. Nei sette anni successivi, prima di iniziare il suo lavoro pubblico, complet\u00f2 la sua formazione spirituale con Upasni Maharaj, uno dei cinque Maestri.\nNel 1921 cominci\u00f2 a radunare i suoi primi discepoli, che gli diedero il nome di Meher Baba, che significa \u00abPadre Compassionevole\u00bb. Egli fond\u00f2 in seguito Meherabad, una piccola comunit\u00e0 vicino ad Ahmednagar, a nordest di Pune. In questo luogo il suo lavoro comprendeva una scuola gratuita che metteva al centro la spiritualit\u00e0, un dispensario e un ospedale gratuiti con alloggio e pasti per i poveri. Non si faceva nessuna distinzione di casta e vivevano in un'atmosfera di fratellanza.\nIl 10 luglio 1925, Meher Baba cominci\u00f2 ad osservare silenzio, mantenendolo per tutta la sua vita. Comunic\u00f2 inizialmente con un alfabetario, che abbandon\u00f2 nel 1954 per comunicare con un sistema di gesti unico nel suo genere. Con i suoi mandali (discepoli), trascorse lunghi periodi in isolamento, durante i quali rimaneva spesso a digiuno. Viaggi\u00f2 molto, tenne incontri pubblici e svolse lavoro di servizio ai poveri, ai lebbrosi e ai malati di mente.\nNegli anni trenta, Meher Baba viaggi\u00f2 in diverse parti del mondo e si rec\u00f2 negli Stati Uniti, in Inghilterra, Francia, Italia (Santa Margherita, Portofino, Assisi, Firenze, Venezia, Roma), Svizzera e Spagna. Visit\u00f2 anche l'Egitto e la Cina e in seguito l'Australia. Negli anni quaranta Meher Baba cominci\u00f2 a dedicare sempre pi\u00f9 tempo a contattare e servire personalmente coloro che lui chiam\u00f2 \u00abmast\u00bb, persone che perdono contatto con il mondo a causa della loro esperienza spirituale interiore. Per questo lavoro viaggi\u00f2 da un capo all'altro del subcontinente indiano.\nNel 1949 inizi\u00f2 una fase a cui diede il nome di \u00abVita Nuova\u00bb, durante la quale, con pochi discepoli prescelti, viaggi\u00f2 in incognito attraverso l'India. Il 10 febbraio 1954, Meher Baba dichiar\u00f2 di essere l'Avatar (incarnazione di Dio) di quest'epoca. Rimase ferito in due incidenti automobilistici, uno negli Stati Uniti nel 1952 e uno in India nel 1956. Trascorse gli ultimi anni della sua vita a Meherazad, in ritiro quasi completo, interrotto solo raramente da programmi pubblici (darshan) come il \"Raduno Est-Ovest\" del 1962 e il Darshan di Pune nel 1965.\nMeher Baba dett\u00f2 una serie di discorsi sulla vita spirituale che sono stati pubblicati in un libro, il \"Messaggio Universale\" e un'opera sul tema della creazione \u00abGod speaks\u00bb (Dio parla).. La testimonianza di Meher Baba va ben oltre questi libri: \u00abIl libro che far\u00f2 leggere alla gente \u00e8 il libro del cuore\u00bb. La tomba (Sam\u0101dhi) di Meher Baba a Meherabad \u00e8 oggi luogo di pellegrinaggio e migliaia di persone provenienti da ogni parte del mondo vi si recano ogni anno per rendergli omaggio.\nOmaggi e riconoscimenti.\nIl chitarrista e compositore inglese Pete Townshend (componente dei The Who) trov\u00f2 ispirazione nella figura e nelle opere di Meher Baba tanto da dedicargli una canzone (Baba O'Riley) e citarlo come fonte di ispirazione della rock opera \"Tommy\".\nUna sua celebre frase, \"Don't Worry Be Happy\", \u00e8 stata la principale fonte di ispirazione per la composizione dell'omonima canzone di Bobby McFerrin. "}
{"id": "2461203", "revid": "287204", "url": "https://it.wikipedia.org/wiki?curid=2461203", "title": "War (brano musicale)", "text": ""}
{"id": "2461204", "revid": "767487", "url": "https://it.wikipedia.org/wiki?curid=2461204", "title": "Amber Kuo", "text": "Biografia.\nAmber Kuo si \u00e8 laureata alla \"National Taipei University\" come assistente sociale nel 2008..\nCarriera.\nKuo ha dato avvio alla sua carriera apparendo nel video musicale della canzone \"When we were young\" di Tank, tratta dall'album di debutto di quest'ultimo, \"Fighting, The Law of Surviving\". Ha partecipato anche al video di Stefanie Sun \u96e8\u5929 (Rainy day) ed a quello dei F.I.R. \u5176\u5be6\u9084\u611b\u4f60."}
{"id": "2461205", "revid": "287204", "url": "https://it.wikipedia.org/wiki?curid=2461205", "title": "War (album)", "text": ""}
{"id": "2461206", "revid": "18323", "url": "https://it.wikipedia.org/wiki?curid=2461206", "title": "David Pears", "text": "Biografia.\nDopo aver studiato all'Universit\u00e0 di Oxford e di Londra, Pears divenne professore emerito del Christ Church College dell'Universit\u00e0 di Oxford, oltre che \"visiting professor\" in numerose universit\u00e0, tra le quali l'Universit\u00e0 della California (Berkeley)(UCLA), Harvard, Princeton, l'Universit\u00e0 del Minnesota, Minneapolis, Trinity University, l'Universit\u00e0 della California di Los Angeles (U.N.A.M.), l'Universit\u00e0 della Citt\u00e0 del Messico, di Roma, e di Murcia. \u00c8 stato uno dei massimi esperti a livello mondiale di studi su Ludwig Wittgenstein. Pears ha infatti pubblicato svariati articoli su numerose riviste scientifiche sul filosofo austriaco, cos\u00ec come su Bertrand Russell e David Hume. I suoi campi d'interesse sono stati per lo pi\u00f9 la metafisica e la filosofia del linguaggio.\nDal 1970 era membro della British Academy. \u00c8 stato anche direttore del Museum of Modern Art di Oxford (1975-1986) e membro dell'Istitut International de Philosophie di Parigi dal 1978, di cui ha ricoperto la carica di presidente dal 1987 al 1990."}
{"id": "2461218", "revid": "125864435", "url": "https://it.wikipedia.org/wiki?curid=2461218", "title": "Stuart Whitman", "text": "Stuart Whitman \u00e8 ricordato per aver interpretato il maresciallo Jim Crown nella serie televisiva western \"Cimarron Strip\" (1967). Sul grande schermo ha interpretato, fra gli altri, il western \"I comanceros\" (1961), accanto a John Wayne, e lo stravagante film epico d'aviazione \"Quei temerari sulle macchine volanti\" (1965), di cui fu il romantico protagonista.\nBiografia.\nPrimi anni.\nWhitman nacque a San Francisco, il maggiore dei due figli di Cecilia e Joseph Whitman. I genitori viaggiarono frequentemente durante l'infanzia di Stuart, che, di conseguenza, frequent\u00f2 venti differenti scuole. Dopo la laurea, trascorse tre anni di servizio militare presso il United States Army Corps of Engineers, dove si distinse come uno dei migliori pugili della categoria mediomassimi nell'esercito. Successivamente si iscrisse al Los Angeles City College, dove studi\u00f2 legge e arte drammatica, e alla Los Angeles Academy of Dramatic Art.\nCarriera cinematografica.\nWhitman esord\u00ec come attore di secondo piano nei film di fantascienza \"Quando i mondi si scontrano\" (1951) e \"Ultimatum alla Terra\" (1951). La sua carriera cinematografica prosegu\u00ec con ruoli secondari e spesso non accreditati, in film come \"The All American\" (1953), \"La campana ha suonato\" (1954), \"Brigadoon\" (1954), e con alcune apparizioni televisive durante gli anni cinquanta, come quella del personaggio che si batte per ottenere un premio nella commedia \"Dr. Christian\", che gli consent\u00ec di ottenere un ruolo cinematografico da protagonista nel film \"Johnny Trouble\" (1957).\nDopo aver firmato un contratto di sette anni con la 20th Century Fox, apparve in \"Un pugno di polvere\" (1958), nel dramma d'avventura \"Infamia sul mare\" (1958), in cui fu protagonista del primo bacio interrazziale di Hollywood, scambiato con la partner Dorothy Dandridge, in \"Il re della prateria\" (1959) e \"L'urlo e la furia\" (1959). Quando Charlton Heston, originariamente scritturato per interpretare il protagonista del film bellico \"Commandos\" (1958), lasci\u00f2 la produzione, James Garner rilev\u00f2 il ruolo di protagonista e Whitman prese il posto di Garner nel ruolo a cui questi era stato inizialmente destinato.\nI suoi primi ruoli da protagonista maschile assoluto furono nel dramma religioso \"La storia di Ruth\" (1960), e in \"Sindacato assassini\" (1960), in cui recit\u00f2 al fianco di May Britt e Peter Falk.\nNel 1962 fu candidato all'Oscar al miglior attore per il ruolo di un molestatore di bambini ne \"Il marchio\" (1961), una pellicola di produzione inglese a cui molti altri attori famosi avevano rifiutato di partecipare. In seguito apparve da protagonista e in ruoli di supporto in molti film, fra cui \"Francesco d'Assisi\" (1961), \"La carovana dei coraggiosi\" (1961), \"I comanceros\" (1961) e \"Il giorno pi\u00f9 lungo\" (1962), in cui condivise lo status da attore protagonista insieme a John Wayne), \"Tre passi dalla sedia elettrica\" (1962), \"Il giorno e l'ora\" (1963), \"La strada del crimine\" (1964), \"Elettroshock\" (1964), \"Rio Conchos\" (1964), \"Quei temerari sulle macchine volanti\" (1965), \"Le sabbie del Kalahari\" (1965), \"Vivi e lascia morire\" (1966), \"Sei dannati in cerca di gloria\" (1970), \"La citt\u00e0 degli acquanauti\" (1971), girato per la televisione, \"Capitan Apache\" (1971), \"La notte della lunga paura\" (1972), \"Una Magnum Special per Tony Saitta\" (1976), \"Sfida a White Buffalo\" (1977), e \"Il massacro della Guyana\" (1980), in cui interpret\u00f2 il ruolo del reverendo Jim Jones, che guid\u00f2 i suoi seguaci a un suicidio collettivo.\nTelevisione.\nWhitman fece pi\u00f9 di duecento apparizioni fra film e telefilm, dal 1951 al 2000. Due dei suoi primi ruoli risalgono al 1957 in \"Harbor Command\", una serie TV drammatica di ambientazione militare sulla United States Coast Guard, e \"The Silent Service\", basata su storie vere del servizio dei sottomarini della United States Navy.\nSempre nel 1957 Whitman, che era gi\u00e0 apparso nel ruolo dell'agente di polizia Walters nella serie \"La pattuglia della strada\", fu preso in considerazione per il ruolo di Bart Maverick nella serie TV di successo \"Maverick\". I produttori intendevano avvicendare il protagonista James Garner con un altro interprete. Malgrado una certa somiglianza di Whitman con Garner, per la parte fu scelto Jack Kelly.\nWhitman sarebbe comunque apparso in una serie western una decina d'anni pi\u00f9 tardi, interpretando l'eroico maresciallo Jim Crown in \"Cimarron Strip\", in onda nella stagione 1967-1968. Il telefilm, della durata di 90 minuti ad episodio, dovette gran parte del suo successo al suo tema musicale, e all'interpretazione di Whitman. Suoi cointerpreti principali erano Jill Townsend nel ruolo di Dulcey Coopersmith, la proprietaria del pub locale, e Randy Boone, che interpretava il fotografo Francis Wilder. In seguito interpret\u00f2 Jonathan Kent, il padre di Clark Kent, nella celebre serie TV \"Superboy\".\nNegli anni settanta apparve, fra gli altri, in un episodio della serie TV \"Ghost Story\" (\"The Concrete Captain\", 1973). Partecip\u00f2 come guest star a quattro episodi del telefilm \"La signora in giallo\", \"Hit, Run and Homicide\" (1984), \"Powder Keg\" (1986), \"Trouble in Eden\" (1987) e \"Incident in Lot 7\" (1992). In \"Blood Sweat and Cheers\", episodio 8 della serie 4 di \"A-Team\", interpret\u00f2 Jack Harman, un amico di Hannibal Smith.\nIl suo ultimo ruolo fu in \"The President's Man\", film per la tv realizzato nel 2000 e interpretato da Chuck Norris. Era apparso precedentemente con Norris in un episodio in due parti di \"Walker Texas Ranger\".\nVita personale.\nDal primo matrimonio con Patricia LaLonde (sposata il 13 ottobre 1952), Whitman ebbe quattro figli: Tony (nato nel 1953), Michael (nato nel 1954), Linda (nata nel 1956) e Scott (nato nel 1958). Dopo il divorzio nel 1966 dalla LaLonde, nello stesso anno Whitman si rispos\u00f2 con la francese Caroline Boubis, da cui ebbe un figlio, Justin. La coppia divorzi\u00f2 nel 1974. Dal 1993 era sposato con Julia Vadimovna Paradiz.\n\u00c8 morto il 16 marzo 2020 nella sua casa di Montecito."}
{"id": "2461220", "revid": "656813", "url": "https://it.wikipedia.org/wiki?curid=2461220", "title": "Ford Consul", "text": "La Ford Consul fu una vettura prodotta dalla Ford in Gran Bretagna.\nDal 1951 al 1962 la Consul era collocata in un segmento inferiore rispetto alla Ford Zephyr. Venne sostituita nel 1962 da una nuova Zephyr con motore a quattro cilindri e dalla Ford Cortina. Il nome Consul riapparve dal 1972 al 1975 con la sostituta della Zephyr, la quale era nient'altro che una Ford Granada.\nAltre vetture che riportarono il nome Consul furono la Ford Consul Classic e la prima generazione della Cortina, inizialmente chiamata Ford Consul Cortina.\nLe serie.\nPrima serie: 1951-1956.\nLa Consul venne svelata in anteprima al Salone di Londra nel 1950 iniziando il successo della Ford nel mercato delle vetture per la famiglia. Sostitu\u00ec la Ford Pilot motorizzata con il pi\u00f9 grosso V8 e poco redditizia. Il suo nome in codice era EOTA. La maggior parte delle versioni prodotte furono quattro porte berlina e il loro design venne realizzato da George Walker. Le poche versioni familiari vennero prodotte dalla Abbott-Detroit. Dal 1953 divent\u00f2 disponibile la versione cabriolet prodotta dalla Carbodies. Il telaio di questa versione venne irrigidito montando un rinforzo a forma di X sulla pavimentazione. Al contrario della Zephyr, il tetto doveva essere aperto o chiuso manualmente.\nLa lunghezza della prima serie era di 4,166 m, la larghezza era di 1,626 m, mentre l'altezza era di 1,5 m. Il passo era di 2,540 m e il serbatoio aveva una capacit\u00e0 di 41 l.\nLa Consul MkI fu anche la prima vettura della Ford a montare della tecnologia moderna. Il motore era un 1508\u00a0cm\u00b3 da 47 cv con valvole in testa e freni idraulici, mentre rimase uguale il cambio a tre rapporti sincronizzato solo per le ultime due marce. La Consul fu anche la prima Ford inglese a montare il MacPherson all'anteriore e ad avere un telaio singleframe.\nInternamente, i sedili anteriori erano in realt\u00e0 un unico divanetto rivestito in PVC e il freno a mano era una leva collocata vicino al cruscotto. I tergicristalli utilizzavano ancora il datato sistema ad aspirazione. La strumentazione consisteva nel tachimetro, nell'amperometro e nell'indicatore del livello della benzina ed era collocata al di sopra dello sterzo. La radio poteva essere acquistata come optional.\nLa vettura testata dalla rivista \"The Motor\" nel 1953 registr\u00f2 una velocit\u00e0 massima di 116\u00a0km/h e un'accelerazione 0\u2013100\u00a0km/h in 28 secondi. I consumi erano molto elevati pari a 11 l/100\u00a0km. Il prezzo dell'auto in prova fu di 732\u00a3 tasse incluse.\nSeconda serie: 1956-1962.\nNel 1956 venne realizzata la seconda serie con il nome in codice 204E. Rispetto all'originale aveva una carrozzeria differente, un passo pi\u00f9 lungo (2,642 m) e un motore pi\u00f9 grande (1703\u00a0cm\u00b3 da 59 cv). Nuovamente, i tergicristalli non vennero sostituiti con quelli elettrici. Il profilo del tetto venne abbassato nell'aggiornamento del 1959 assieme a un cambiamento delle luci posteriori e ad alcune migliorie estetiche in acciaio inossidabile. I freni anteriori a disco diventarono opzionali nel 1960 e in seguito di serie nel 1961. Sul mercato australiano le vetture continuarono a montare quattro freni a tamburo. Il nome divent\u00f2 Consul 375 a met\u00e0 del 1961.\nLe dimensioni erano 4,369 m di lunghezza, 1,753 di larghezza e 1,524 d'altezza.\nAnche per la seconda serie la Carbodies realizz\u00f2 una versione cabriolet e nel 1957 venne introdotta la versione De-Luxe che aveva il tetto in una colorazione differente e un miglior equipaggiamento. Disponibile anche in versione station wagon, per il mercato australiano fu realizzata anche in versione pick-up.\nLa vettura testata da \"The Motor\" nel 1956 registr\u00f2 una velocit\u00e0 massima di 127.6\u00a0km/h e un'accelerazione 0\u2013100\u00a0km/h in 23.2 secondi. I consumi aumentarono di quasi due litri (12,8 l/100\u00a0km), mentre il prezzo era di 781\u00a3 tasse incluse.\nTerza serie: 1972-1975.\nIl nome Consul venne riutilizzato per la versione inglese della Granada motorizzata con un 1996\u00a0cm\u00b3 Essex V4 o con un 2495\u00a0cm\u00b3 Essex V6. \nNel Regno Unito venne anche venduta una Ford Consul GT motorizzata con un 2994\u00a0cm\u00b3 Essex V da 138 cv. Essendo meno equipaggiata rispetto a una Granada con simile motorizzazione, fu pi\u00f9 leggera di circa 50\u00a0kg e leggermente pi\u00f9 prestazionale.\nIl nome Consul venne abbandonato nel tardo 1975 quando tutte le vetture vennero chiamate Granada."}
{"id": "2461221", "revid": "729019", "url": "https://it.wikipedia.org/wiki?curid=2461221", "title": "Metropolitana di Brasilia", "text": "La metropolitana di Brasilia (in portoghese \"Metr\u00f4 de Bras\u00edlia\", chiamato comunemente \"Metr\u00f4\") \u00e8 la rete di linee metropolitane a servizio della citt\u00e0 di Brasilia, capitale del Brasile. Inaugurata nel 1998, \u00e8 composta da due linee: la Linea Verde (\"Linha Verde\") e la Linea Arancione (\"Linha Laranja\"). Tutte e due le linee metro partono dalla stazione centrale degli autobus e condividono buona parte del percorso. Molte delle stazioni pianificate sono ancora in costruzione e non si conosce ancora la data della loro consegna.\nHa un'estensione di 61,5 km con 36 stazioni, di cui molte in comune alle due linee esistenti.\n\u00c8 la seconda metropolitana pi\u00f9 estesa del Brasile, dopo quella di San Paolo.\nRete.\nAttualmente la metro di Brasilia \u00e8 composta da due linee:\nStoria.\nLa costruzione delle due linee della metropolitana di Brasilia \u00e8 iniziata nel 1992 ed originariamente l'apertura era prevista nel 1994. Ma con il ritardo dei lavori, la prima sezione di entrambe le linee \u00e8 stata inaugurata il 31 marzo 2001. Durante i primi mesi, la metropolitana era in funzione solo dalle ore 10.00 fino alle 16.00. Le prime tratte ad essere aperte furono: Central - Pra\u00e7a do Rel\u00f3gio (per quanto riguarda la Linea 1) e Central - Samambaia (per quanto riguarda la Linea 2); per un totale di 11 stazioni.\nA partire dal 2002 sono state inaugurate varie di stazione su entrambe le linee. L'ultima stazione ad essere stata inaugurata \u00e8 stata la stazione Shopping, aperta nel 2010. Tuttavia rimangono alcune stazioni, risalenti al progetto originale che sono ancora in fase di costruzione e/o di progettazione. Ma anche grazie all'annuncio del presidente Dilma Rousseff dello stanziamento 2,5 miliardi di reis per la mobilit\u00e0 del paese, alcune delle stazioni ancora in progettazione dovrebbero aprire nel giro di pochi anni.\nLinee.\nLinea verde.\nLa Linea Verde \u00e8 caratterizzata dal colore verde ed i capolinea sono Ceil\u00e2ndia e Central. Ha una lunghezza di 33,5 km e ha 20 stazioni. I lavori per la costruzione della linea iniziarono nel 1992 ed originariamente l'apertura era prevista nel 1994. Ma con il ritardo dei lavori, la prima tratta \u00e8 stata inaugurata nel 1998. Molte delle stazioni attualmente aperte sono in comune con la Linea Arancione.\nLinea arancione.\nLa Linea 2 \u00e8 caratterizzata dal colore arancione ed i capolinea sono Samambaia e Central. Ha una lunghezza di 28 km e ha 16 stazioni. Come nel caso della Linea Verde i lavori della linea iniziarono nel 1992 ed originariamente l'apertura era prevista nel 1994 e l'apertura avvenne nel 1998. Molte delle stazioni sono in comune con la Linea Verde.\nServizio.\nI titoli di viaggio disponibili per la metropolitana di Brasilia sono:\nOrari.\nIl servizio viene effettuato:\nProgetti.\nProlungamenti.\nPer entrambe le linee della metropolitana di Brasilia sono previsti una serie di prolungamenti:"}
{"id": "2461226", "revid": "1543377", "url": "https://it.wikipedia.org/wiki?curid=2461226", "title": "Dodici variazioni in do maggiore sulla canzone francese &quot;Ah, vous dirai-je Maman&quot; KV 265 (300e)", "text": "Le Dodici variazioni in do maggiore sulla canzone francese \"Ah, vous dirai-je Maman\" KV 265 (300e), sono una composizione per pianoforte di Wolfgang Amadeus Mozart, da lui scritta probabilmente all'et\u00e0 di circa venticinque anni (nel 1781 o nel 1782). Quest'opera consiste nel tema della canzone popolare francese \"Ah! Vous dirai-je, Maman\", seguito da dodici variazioni. L'esistenza della melodia che \u00e8 alla base di questa canzone \u00e8 documentata a partire dal 1761; nei paesi di area anglosassone tale melodia \u00e8 diffusa sotto forma di una notissima canzoncina per bambini intitolata \"Twinkle, Twinkle Little Star\".\nTitolo.\nIl manoscritto autografo della composizione, conservato ad Augusta, \u00e8 senza titolo. La prima edizione a stampa dello spartito, uscita in vita dell'autore (Vienna, Torricella 1785), riportava il seguente titolo con dedica: \"AIRS VARI\u00c9E [\"sic\"] / Dedi\u00e9e / A.M: IOSEPHE D'AURNHAMMER / par son tres humble et tres obeisant Serviteur Cristoph Torricella\". Sia il titolo che la dedica sono da attribuire all'editore e non all'autore. Nell'edizione critica di tutte le opere di Mozart il titolo della composizione \u00e8: \"Zw\u00f6lf Variationen in C \u00fcber das franz\u00f6sische Lied \"Ah, vous dirai-je Maman\", KV 265 (300e)\", ossia: \"Dodici variazioni in do maggiore sulla canzone francese \"Ah, vous dirai-je Maman\", KV265 (300e)\".\nLa musica.\nLa composizione consta di tredici sezioni: la prima sezione \u00e8 il tema, le altre sono le variazioni dalla I alla XII. Solamente le variazioni XI e XII sono provviste di indicazioni agogiche, rispettivamente \"Adagio\" e \"Allegro\". Il tema \u00e8 presentato \"nella forma pi\u00f9 semplice possibile\"; nella prima variazione la melodia \u00e8 esposta in semicrome eseguite dalla mano destra, mentre nella seconda variazione \u00e8 accompagnata da semicrome per la mano sinistra. Analogamente la terza variazione presenta arpeggi in terzine per la mano destra, e la quarta arpeggi in terzine per la mano sinistra. Nella quinta variazione la melodia \u00e8 abbellita mediante l'uso del sincopato. La sesta e la settima variazione si basano nuovamente sulle semicrome. Il contrappunto compare nell'ottava variazione (in do minore) e nella nona variazione. Nella decima variazione la melodia \u00e8 da eseguire a mani incrociate. L'undicesima variazione \u00e8 un Adagio. Nella dodicesima ed ultima variazione il tema \u00e8 accompagnato dal basso albertino.\nData di composizione.\nA lungo si \u00e8 ritenuto che queste variazioni fossero state composte nel 1778, durante la permanenza di Mozart a Parigi fra l'aprile e il settembre di tale anno; si supponeva infatti che Mozart dovesse aver udito tale melodia francese (e che ne fosse stato ispirato) proprio durante il suo soggiorno in Francia. Per questa ragione, nelle edizioni moderne del catalogo K\u00f6chel, all'opera \u00e8 stato assegnato il numero di catalogo K. 300e, in luogo del precedente K. 265. L'analisi dei manoscritti di Mozart eseguita in seguito da Wolfgang Plath, tuttavia, sembra indicare come probabile data di composizione il 1781 o il 1782. La prima pubblicazione si ebbe a Vienna nel 1785."}
{"id": "2461233", "revid": "773636", "url": "https://it.wikipedia.org/wiki?curid=2461233", "title": "Chiesa di Santa Caterina d'Alessandria (Montisi)", "text": "La chiesa di Santa Caterina d'Alessandria, anche detta di Santa Caterina delle Ruote, \u00e8 un luogo di culto cattolico che sorge all'ingresso del centro storico di Montisi, frazione di Montalcino.\nNota storica.\nLa cappella fu costruita per volere dello Spedale di Santa Maria della Scala in un pezzo di terreno dinnanzi alla Grancia di Montisi. Quando la suddetta fu venduta a Giacomo Mannucci, anche la chiesa divent\u00f2 propriet\u00e0 dei Mannucci, divenendo una cappella gentilizia. Stando ad alcuni documenti il pievano di Montisi doveva celebrare nella cappelletta la Messa domenicale e quella nel giorno della festa di Santa Caterina d'Alessandria. La chiesetta, da poco restaurata, non \u00e8 visitabile poich\u00e9 \u00e8 di propriet\u00e0 privata.\nDescrizione.\nLa chiesa di Santa Caterina d'Alessandria \u00e8 una piccola costruzione a pianta rettangolare con il paramento murario esterno a mattoni. Sulla facciata, ai due lati della porta, ci sono due finestrelle che danno luce all'interno. Quest'ultimo, a navata unica, ha la copertura a capriate ed ha un piccolo altare addossato alla parete di fondo."}
{"id": "2461240", "revid": "1573940", "url": "https://it.wikipedia.org/wiki?curid=2461240", "title": "Cappella di San Bartolomeo (Montisi)", "text": "La cappella di San Bartolomeo, anche conosciuta come cappella della Croce, o semplicemente la Croce, \u00e8 un luogo di culto cattolico di Montisi, frazione di Montalcino, in provincia di Siena; esso \u00e8 situato all'estremit\u00e0 settentrionale del paese, all'incrocio tra la strada provinciale 14 \"Traversa dei Monti\" e la strada provinciale 38 \"di Trequanda\".\nEdificata nel XV secolo e originariamente appartenente alla grancia di Montisi, pass\u00f2 poi alla famiglia Mannucci Benincasa e successivamente a quella Guazzi, che ne detiene attualmente la propriet\u00e0. Venne in parte distrutta da un'esplosione il 30 giugno 1944 e successivamente ricostruita.\nDescrizione.\nLa caratteristica facciata, simile per impostazione a quella della chiesa di Santa Caterina d'Alessandria e frutto della ricostruzione postbellica, ha al centro un piccolo portale con, una a destra e una a sinistra, due finestre rettangolari; al centro del semplice timpano, vi \u00e8 un bassorilievo marmoreo del 1661 recante lo stemma dello Spedale di Santa Maria della Scala di Siena.\nL'interno \u00e8 costituito da un unico ambiente a piante rettangolare coperto con soffitto a capriate lignee. Accoglie degli affreschi della fine del XIV secolo raffiguranti quattro \"Santi\" sulle pareti laterali (due per lato) e una \"Annunciazione\" sulla parete di fondo, di scuola tosco-umbra; in quest'ultima si apre una nicchia con arco a sesto ribassato all'interno della quale vi \u00e8 l'altare in stucco, sormontato da un affresco cinquecentesco con la \"Madonna col Bambino fra i santi Pietro e Paolo\", che presenta analogie con quelli della scuola del Sodoma. Nella cappella vi sono alcune sepolture della famiglia Mannucci Benincasa."}
{"id": "2461242", "revid": "1543377", "url": "https://it.wikipedia.org/wiki?curid=2461242", "title": "Clotario Blest", "text": "Biografia.\nGiovinezza.\nNacque a Santiago il 17 novembre 1899. Suo padre, Ricardo Blest Ugarte, militare, si tolse la vita quando Clotario era bambino. Sua madre, Leopoldina Riffo Bustos, fu insegnante e direttrice scolastica.\nGli scioperi dell'inizio del XX secolo e la povert\u00e0 della gente, insieme al suo profondo Cristianesimo, lo orientarono fin da giovanissimo verso l'anarco-sindacalismo. Studi\u00f2 nel Seminario di Santiago, dove fu allievo di Fernando Vives del Solar e Jos\u00e9 Mar\u00eda Caro, che ne influenzarono l'adesione al pensiero sociale cristiano e all'idea di una chiesa centrata sul popolo.\nA 19 anni abbandon\u00f2 il cammino religioso, dopo essere stato espulso dal Seminario per aver guidato una protesta contro le autorit\u00e0. Nel 1922 inizi\u00f2 a lavorare presso la Tesoreria Generale della Repubblica. Nello stesso periodo frequentava le conferenze del fondatore del movimento operaio cileno Luis Emilio Recabarren.\nLe associazioni sindacali.\nNel 1931, insieme a Fernando Vives fond\u00f2 la Lega Sociale Cilena. In quegli anni, di fronte al divieto di costituire sindacati, si dedic\u00f2 - per cercare di organizzare i lavoratori - alla fondazione di associazioni sportive e culturali che avrebbero costituito l'anticamera del movimento sindacale cileno.\nNacquero cos\u00ec l'\"Associazione Sportiva delle Istituzioni Pubbliche\" (1938) e l'\"Associazione Nazionale degli Impiegati Fiscali\" (1943), presieduta dallo stesso Blest.\nIl tentativo era quello di migliorare le condizioni sociali, culturali ed economiche dei lavoratori, e la creazione di queste piccole realt\u00e0 divenne la piattaforma per dare unit\u00e0 al movimento operaio. L'obiettivo venne raggiunto con la creazione della Central \u00danica de Trabajadores de Chile (CUT), il 15 febbraio 1953. La CUT, che Blest presiedette fino al 1961 e che sarebbe rimasta operativa fino al 1973, raggruppava tutti i lavoratori del Paese, e si caratterizzava per l'enfasi posta nella lotta per i diritti al di sopra delle differenze e degli orientamenti politici.\nNel 1965 Clotario Blest, insieme ad altri dirigenti sindacali, fond\u00f2 il Movimiento de Izquierda Rivolucionaria (MIR), da cui successivamente si distacc\u00f2 per i contrasti con le generazioni pi\u00f9 giovani relativamente alle strategie di lotta. Nel 1976, durante la dittatura di Pinochet, ricre\u00f2 il \"Comitato per la Difesa dei Diritti Umani\" che aveva fondato nel 1970. Nella stessa fase collabor\u00f2 alla costituzione dell\"'Associazione dei Familiari dei Prigionieri Politici\".\nLa lotta.\nLa sua lotta non si incentr\u00f2 solamente nella creazione di gruppi sindacali, tanto che partecip\u00f2 attivamente alle manifestazioni e agli scioperi, durante i quali si caratterizz\u00f2 sempre per i propri discorsi infuocati, e fu arrestato oltre venti volte. Tra le sue battaglie si ricordano quelle contro la \"Legge Maledetta\" che intendeva porre fuorilegge il Partito Comunista del Cile durante il governo di Gabriel Gonz\u00e1lez Videla e contro le violazioni dei diritti umani durante il Regime di Pinochet.\nNegli ultimi anni fu ospitato dai frati francescani. Mor\u00ec a Santiago il 31 maggio 1990."}
{"id": "2461246", "revid": "25276779", "url": "https://it.wikipedia.org/wiki?curid=2461246", "title": "Pinchas", "text": ""}
{"id": "2461247", "revid": "2091899", "url": "https://it.wikipedia.org/wiki?curid=2461247", "title": "Cappella di San Rocco (Montisi)", "text": "La cappella di San Rocco \u00e8 un luogo di culto cattolico che sorge fuori dall'abitato di Montisi, frazione di Montalcino, lungo la strada provinciale 14 \"Traversa dei Monti\".\nStoria e descrizione.\nLa cappella di San Rocco sorse nel XVII secolo nell'ambito della Riforma cattolica come affiliato al santuario della Madonna delle Nevi e alla compagnia del Santissimo Sacramento, sotto la cura della chiesa di Santa Lucia di Montisi. Il piccolo luogo di culto venne consacrato nel 1649 dal vescovo di Pienza Giovanni Spennazzi con annesso romitorio, abitato da un romito eletto pubblicamente. Attualmente la cappella \u00e8 di propriet\u00e0 privata e non visitabile.\nL'edificio \u00e8 situato al margine della strada per Pienza ed \u00e8 preceduta da un piccolo sagrato. La facciata \u00e8 a capanna con tetto a doppio spiovente sporgente sulla parte anteriore. Al centro, si apre l'unico ingresso alla chiesa, costituito da una porta a doppio battente, affiancata da due oculi ovali e sormontata da un terzo; sopra quest'ultimo si trova una piccola nicchia. L'interno della cappella \u00e8 costituito da un unico ambiente con soffitto sorretto da travi lignee. A ridosso della parete di fondo, si trova l'altare in stucco, sormontato da una nicchia contenente piccola statua di \"San Rocco\"."}
{"id": "2461263", "revid": "219110", "url": "https://it.wikipedia.org/wiki?curid=2461263", "title": "GThumb", "text": "gThumb \u00e8 un visualizzatore e browser di immagini libero per l'ambiente GNOME. Basato originariamente su GQView \u00e8 realizzato per avere una interfaccia semplice e pulita; \u00e8 distribuito con la licenza GNU General Public License (GPL).\nCaratteristiche.\ngThumb permette di navigare tra le immagini, che possono essere organizzate in cataloghi, o visualizzate in modalit\u00e0 \"slideshow\" (presentazione), permette di creare segnalibri sulle cartelle e sui cataloghi e di aggiungere commenti alle immagini.\nPermette anche di acquisire le immagini direttamente dalle fotocamere digitali (via gPhoto).\nPermette di effettuare semplici operazioni sulle immagini: copia, spostamento, cancellazione, stampa, zoom, conversione del formato oltre a semplici operazioni di image editing: rotazione, ridimensionamento, cropping e aggiunta di filtri alle immagini (regolazione di colore, luminosit\u00e0 e contrasto).\nLe immagini manipolate possono essere salvate nei formati JPEG, PNG, TIFF, TGA e WebP.\ngThumb pu\u00f2 esportare album fotografici su web applicando vari template in maniera semplice: permette in tal modo di poter caricare gli album su siti web in maniera molto semplice."}
{"id": "2461269", "revid": "125695318", "url": "https://it.wikipedia.org/wiki?curid=2461269", "title": "Citt\u00e0 del Vaticano", "text": "La Citt\u00e0 del Vaticano, ufficialmente Stato della Citt\u00e0 del Vaticano (in latino: \"Status Civitatis Vatican\u00e6\"), chiamata anche semplicemente Vaticano (o per antonomasia \"San Pietro\", o impropriamente \"Santa Sede\"), \u00e8 una citt\u00e0-Stato senza sbocco al mare della Penisola italiana, il pi\u00f9 piccolo Stato sovrano del mondo sia per popolazione (453 abitanti) sia per estensione territoriale (), il terzo per densit\u00e0 di popolazione. Come forma di governo \u00e8 una teocrazia.\nLa citt\u00e0-Stato, creata il 7 giugno 1929 con i Patti Lateranensi, firmati l'11 febbraio dello stesso anno tra Benito Mussolini e il cardinale segretario di Stato Pietro Gasparri, rispettivamente i rappresentanti del Regno d'Italia e della Santa Sede, \u00e8 un'enclave nel territorio della Repubblica Italiana, inserita nel tessuto urbano della citt\u00e0 di Roma. Nello Stato vige un regime di monarchia assoluta teocratica ierocratica elettiva di tipo patrimoniale, con a capo il Sommo pontefice della Chiesa cattolica. La lingua ufficiale \u00e8 l'italiano, mentre il latino \u00e8 la lingua ufficiale della Santa Sede.\nLo Stato batte moneta propria, ma, per effetto dell'unione doganale e monetaria con l'Italia, adotta l'euro, che negli otto tagli delle monete metalliche riportano nella faccia nazionale lo stemma del Papa regnante, ovvero soggetti vaticani, ed emette propri francobolli, utilizzabili per il servizio postale verso tutto il mondo (ma ovviamente solo con spedizione dalle Poste Vaticane). Importanti le serie commemorative delle monete e dei francobolli molto ricercate dai numismatici e filatelici. In Vaticano \u00e8 inoltre edito un giornale quotidiano, \"L'Osservatore Romano\", fondato nel 1861, e dal 1931 funziona una emittente, la Radio Vaticana, che trasmette in varie lingue.\nStoria.\nLo Stato della Chiesa, che per circa un millennio si era esteso su buona parte dell'Italia centrale, costituendo la base territoriale del potere temporale dei Papi, fu annesso al Regno d'Italia nel 1870, quando i bersaglieri (il 20 settembre) penetrarono in Roma attraverso la breccia di Porta Pia, astenendosi dall'occupare militarmente il solo rione Borgo. Il territorio lasciato al Pontefice si restrinse ulteriormente nei giorni successivi alla sola cerchia delle mura leonine, per richiesta dello stesso cardinale segretario di Stato, Giacomo Antonelli, che paventava problemi di ordine pubblico e si faceva portavoce del rifiuto di Pio IX a diventare una sorta di sovrano di un solo rione; ci\u00f2 nascondeva l'intento di far pesare ancora di pi\u00f9 la prigionia del Papa, sperando in una nuova restaurazione per recuperare tutto lo Stato Pontificio. \nDopo la presa di Roma col Regio Decreto del 9 ottobre 1870, n. 5903 la citt\u00e0 fu proclamata capitale d'Italia e fu soppresso il potere temporale dei Papi. Pio IX, sovrano spodestato militarmente, non dette n\u00e9 adesione n\u00e9 consenso all'occupazione italiana, e nemmeno alla legge delle guarentigie, che fu emanata unilateralmente dallo Stato occupante, nell'intento di mantenere e garantire l'indipendenza spirituale del Papa (ma non la sua sovranit\u00e0) e la prosecuzione della sua missione religiosa; egli si consider\u00f2 prigioniero in Vaticano, e non ne usc\u00ec mai pi\u00f9, pur continuando a esercitare il pontificato: nacque cos\u00ec la questione romana, che torment\u00f2 i rapporti tra regno d'Italia e Chiesa cattolica per 59 anni.\nCi furono lunghe trattative diplomatiche, durante le quali fu pi\u00f9 volte ipotizzata la costituzione di un nuovo Stato, la cui estensione, a seconda delle proposte, variava dalla sola area a disposizione del Papa sin dall'ottobre 1870, a un territorio esteso fino al mare o che comprendesse almeno un accesso al Tevere, come garanzia della possibilit\u00e0 di raggiungere i fedeli fuori d'Italia senza percorrere territorio italiano; o comunque si ipotizzava un territorio non troppo minuscolo che giungesse fino a Villa Doria Pamphilj. Tali ultime ipotesi vennero infine meno sia per la decisione di Mussolini di non cedere porzioni significative di territorio italiano sia per il timore di Pio XI di essere eccessivamente distolto da problemi temporali. La questione fu infine risolta l'11 febbraio 1929, quando i due alti contraenti firmarono i Patti Lateranensi, con i quali si riconobbero reciprocamente il carattere di indipendenza e di sovranit\u00e0.\nI Patti consistevano in:\nIl trattato lateranense \u00e8 l'atto costitutivo dello Stato della Citt\u00e0 del Vaticano, con il quale l'Italia riconosce al Papa la piena sovranit\u00e0 e indipendenza sulla sola ed esclusiva parte del territorio della citt\u00e0 di Roma compreso nella cerchia delle mura Leonine, oltre che sulla piazza San Pietro. Questo territorio, pur estremamente ridotto, \u00e8 riconosciuto a livello internazionale e assicura cos\u00ec l'indipendenza sovrana della Santa Sede rispetto a qualsiasi altro potere politico. La convenzione finanziaria forn\u00ec i mezzi per l'autonomia economica della nuova formazione statale.\nNel 1948 i Patti furono riconosciuti nell' della Costituzione della Repubblica Italiana.\nSimboli.\nLa blasonatura dello stemma della Citt\u00e0 del Vaticano:\nEssa \u00e8 descritta all'articolo 20 della Legge fondamentale dello Stato della Citt\u00e0 del Vaticano, sotto la voce \"Allegato B. Stemma ufficiale dello Stato della Citt\u00e0 del Vaticano\".\nL'inno nazionale della Citt\u00e0 del Vaticano \u00e8 l\"'Inno e Marcia Pontificale\"; il testo \u00e8 di Antonio Allegra, la musica di Charles Gounod. L'inno venne adottato il 16 ottobre 1949.\nGeografia.\nIl cuore della Citt\u00e0 del Vaticano \u00e8 la piazza San Pietro, sulla quale si affaccia l'omonima basilica, la cui cupola domina il territorio del piccolo Stato.\nAll'interno delle mura medievali e rinascimentali che circondano, eccetto piazza San Pietro, l'intera area, si trovano il Palazzo Apostolico, il Palazzo del Governatorato, i Musei Vaticani, i Giardini Vaticani e altri edifici minori.\nMorfologia.\nIl colle Vaticano, che non fa parte dei tradizionali sette colli di Roma, venne inserito nei confini della citt\u00e0 sotto il pontificato di Leone IV, fautore dell'ingrandimento delle mura cittadine (848-852), allo scopo di proteggere la basilica di San Pietro. Fino alla formazione dello Stato della Citt\u00e0 del Vaticano (istituito con i Patti Lateranensi nel 1929), il Colle Vaticano era incluso all'interno del rione Borgo.\nClima.\nIl clima \u00e8 temperato, con inverni miti e piovosi ed estati calde e secche. La stazione meteorologica pi\u00f9 vicina a Citt\u00e0 del Vaticano \u00e8 situata nel comune di Roma, sull'altura di Monte Mario, a 143 Secondo i dati medi del trentennio 1961-1990, la temperatura media del mese pi\u00f9 freddo, gennaio, \u00e8 di +7,5\u00a0\u00b0C, mentre quella del mese pi\u00f9 caldo, luglio, si attesta a +24,0\u00a0\u00b0C. Le precipitazioni medie annue, attorno ai 750\u00a0mm e mediamente distribuite in 79 giorni, presentano un minimo in estate e un accentuato picco autunnale.\nDal 2009, inoltre, all'interno della Citt\u00e0 del Vaticano \u00e8 stato attivato un servizio meteo che funge da strumento di misurazione consultabile su internet. Il sistema \u00e8 basato su una stazione meteorologica \"Davis Vantage pro 2\", posta sulla sommit\u00e0 del palazzo del Governatorato dai primi giorni di marzo 2009.\nPopolazione.\nDemografia.\nLa Citt\u00e0 del Vaticano ha 453 abitanti di cui 246 cittadini (stima al 1\u00ba febbraio 2019): i cittadini vaticani, compresi i non residenti nello Stato, sono complessivamente 618. Le persone residenti in immobili extraterritoriali e in immobili esenti da espropriazioni e tributi, al 31 dicembre 2011, erano Attualmente in Citt\u00e0 del Vaticano abitano stabilmente 444 delle 793 persone che compongono la popolazione. Dal 1\u00ba gennaio al 31 dicembre 2005 sono stati trascritti 111 atti di matrimonio. L'intera popolazione della Citt\u00e0 del Vaticano \u00e8 costituita \"da quanti vi risiedono stabilmente per ragione di dignit\u00e0, carica, ufficio od impiego, sempre che tale residenza sia prescritta per legge e autorizzata dalle competenti autorit\u00e0\".\nLa cittadinanza vaticana \"non \u00e8 mai originaria\", ma \u00e8 basata unicamente sul criterio della stabile residenza nella Citt\u00e0 del Vaticano: ci\u00f2 si desume dall'articolo 9 del trattato lateranense. La Legge vaticana n. III del 7 giugno 1929 afferma che si diventa cittadini vaticani per il fatto di risiedere stabilmente in Vaticano. La cittadinanza vaticana \u00e8 cumulabile con quella dello Stato di originaria appartenenza: ai sensi dell'ultimo comma dell'articolo 9 del trattato lateranense, infatti, \"alle persone residenti in Vaticano sono applicabili nel territorio dello Stato italiano, anche nelle materie in cui deve essere osservata la legge personale, le norme della legislazione italiana, e nei confronti degli stranieri quella dello Stato di appartenenza\".\nLa totalit\u00e0 dei cittadini vaticani gode della doppia cittadinanza. La popolazione risulta provenire da diverse nazionalit\u00e0 d'origine: i cittadini della Citt\u00e0 del Vaticano sono in prevalenza d'origine italiana e svizzera, per la presenza delle celebri guardie svizzere. Al riguardo, \u00e8 significativo il fascicolo cartaceo esposto durante la mostra \"1929-2009. Ottanta anni dello Stato della Citt\u00e0 del Vaticano\" allestita dal Governatorato vaticano: si tratta di un documento del 1932 tratto dal Registro dello stato civile (e oggi conservato nell'Archivio apostolico vaticano) che mostra i dati della popolazione vaticana al 31 dicembre 1931 e la sua ripartizione per nazionalit\u00e0 d'origine; su 994 persone (711 cittadini e 283 residenti), risultavano: 847 italiani, 115 svizzeri, 5 spagnoli, 9 francesi, 10 tedeschi, 1 austriaco, 1 cecoslovacco, 2 olandesi, 1 norvegese, 1 statunitense, 1 belga e 1 polacco. Secondo i dati AIRE del 1\u00ba gennaio 2010 gli italiani erano 739.\nLingue.\nLa lingua ufficiale della Citt\u00e0 del Vaticano \u00e8 l'italiano, mentre il latino \u00e8 la lingua ufficiale della Santa Sede. Infatti tutta la legislazione della Citt\u00e0 del Vaticano \u00e8 redatta in latino e cos\u00ec viene pubblicata in appendice agli Acta Apostolicae Sedis, la raccolta ufficiale degli atti della Santa Sede. Tuttavia, in base al paragrafo 2 della \"Legge sulle fonti del diritto\" del 7 giugno 1929, tutte le leggi e le regole dello stato sono pubblicate in italiano nel \"Supplemento per le leggi e disposizioni dello Stato della Citt\u00e0 del Vaticano\" allegato all'Acta Apostolicae Sedis. Il testo dei primi sette punti pubblicati nel supplemento \u00e8 dato qui Archiviato il 27 dicembre 2010 in Internet Archive. La Santa Sede \u00e8 il soggetto e persona di diritto internazionale che esercita la sovranit\u00e0 sulla Citt\u00e0 del Vaticano.\nOrdinamento ed istituzioni.\nHa una forma di governo monarchica in cui la Costituzione assegna la pienezza e totalit\u00e0 dei poteri (esecutivo, legislativo e giudiziario) al Pontefice. Essa tuttavia \u00e8 una monarchia assoluta elettiva a carattere vitalizio, cio\u00e8 il Papa non ha il potere di scegliersi il successore che invece dev'essere scelto dal Sacro Collegio Cardinalizio. Esistono inoltre altre forme di autolimitazione del potere temporale dei pontefici. \nNatura giuridica dello Stato.\nLa sovranit\u00e0 sulla Citt\u00e0 del Vaticano spetta alla Santa Sede, e la sovranit\u00e0 territoriale \u00e8 esercitata su tutto il territorio della Citt\u00e0 del Vaticano, mentre su numerosi edifici e aree dentro e vicino a Roma, la Santa Sede - ma non lo Stato della Citt\u00e0 del Vaticano - gode del privilegio dell'extraterritorialit\u00e0. Piazza San Pietro, pur ricadendo sotto la sovranit\u00e0 vaticana, \u00e8 affidata di norma ai poteri dell'Ispettorato di pubblica sicurezza \"Vaticano\" della Polizia italiana.\nL'elezione del Papa avviene attraverso il conclave dei cardinali. Tuttavia, le principali azioni di governo sono svolte dal cardinale Segretario di Stato. Ci\u00f2 che da sempre ha posto numerosi interrogativi tra giuristi e politici dal 1929 a oggi, \u00e8 la \"natura giuridica\" dello Stato. Con i Patti Lateranensi, infatti, \u00e8 nato uno Stato che svolge soltanto il compito necessario alla Santa Sede per l'esercizio della propria attivit\u00e0. La Santa Sede all'art. 24 del Trattato del Laterano, afferma che, anche se soggetto internazionale, rimarr\u00e0 sempre estranea ai conflitti temporali delle nazioni e ai Congressi relativi, a meno che non venga chiamata in causa per questioni di pace e morali dalle stesse parti. La Santa Sede \u00e8 il governo del Vaticano e come tale ne esercita i diritti diplomatici attivi e passivi. Lo Stato della Citt\u00e0 del Vaticano e la Santa Sede sono entrambi soggetti sovrani di diritto pubblico internazionale, universalmente riconosciuto e sono indissolubilmente uniti nella persona del Papa, monarca assoluto per via elettiva, che \u00e8 il capo dello Stato. Pertanto il Vaticano non ha una vita politica propria, che non sia perfettamente combaciante con l'attivit\u00e0 della Santa Sede. Se ne deduce che il Vaticano deve rimanere soggetto alla pienezza assoluta del Pontefice. Il giurista Arturo Carlo Jemolo ha sostenuto che il territorio Vaticano, in caso di colpo di Stato o per l'abbandono definitivo del Papa, tornerebbe \"ipso jure\" alla sovranit\u00e0 italiana. N\u00e9 il pontefice pu\u00f2 cedere parti del territorio dello Stato ad altri Paesi (art. 4), in quanto l'unica autorit\u00e0 a poter esercitare la sovranit\u00e0 sul territorio \u00e8 la Santa Sede.\nLa Citt\u00e0 del Vaticano presenta una forma di governo teocratica, ovvero \u00e8 governata esclusivamente da un apparato ecclesiastico. Inoltre lo Stato \u00e8 una forma di Stato patrimoniale: in pratica non esiste la propriet\u00e0 privata all'interno della Citt\u00e0 del Vaticano e tutti gli immobili sono di propriet\u00e0 della Santa Sede. La cittadinanza vaticana spetta ai cardinali residenti in Vaticano e a Roma, ai residenti stabili in Vaticano per ragioni di carica, dignit\u00e0 o impiego (solo per la durata della carica) e a coloro cui sia concesso dal Pontefice, coniugi e figli di cittadini. Tuttavia la cittadinanza vaticana si perde quando gli interessati non possiedono pi\u00f9 uno di questi presupposti (rimanendo con la sola cittadinanza d'origine, che viene conservata quando si acquisisce quella vaticana): se ne deduce che il popolo \u00e8 temporaneo, in quanto coincidente con la popolazione.\nOrdinamento statale.\n\u00c8 una monarchia assoluta, sotto l'autorit\u00e0 del Papa; attualmente il Pontefice \u00e8 Jorge Mario Bergoglio, che regna con il nome di Francesco. Ha la pienezza dei poteri legislativo, esecutivo e giudiziario. Durante la sede vacante, le sue funzioni sono assunte dal Cardinale Camerlengo. Per l'amministrazione del territorio vaticano, il Papa si avvale di un Governatorato, al cui vertice \u00e8 attualmente l'arcivescovo Fernando V\u00e9rgez Alzaga, mentre per il governo della Chiesa cattolica il primo suo collaboratore \u00e8 il cardinale Segretario di Stato, carica attualmente ricoperta dal cardinale Pietro Parolin.\nLa forma di Stato \u00e8 quella della monarchia assoluta elettiva sancita dall'art. 1, commi 1 e 2 della legge fondamentale. Lo Stato della Citt\u00e0 del Vaticano \u00e8 retto dalle seguenti normative:\nLe leggi vaticane pi\u00f9 importanti sono raccolte nel \u00abCodice di norme vaticane\u00bb e nei tre volumi contenenti le \u00abLeggi e disposizioni dello Stato della Citt\u00e0 del Vaticano\u00bb.\nRelazioni internazionali.\nAlla data del 13 gennaio 2014 la Santa Sede intratteneva rapporti diplomatici bilaterali con 180 Paesi del mondo. \nLa rete diplomatica della Santa Sede si \u00e8 notevolmente allargata negli ultimi decenni. Nel 1978, quando sal\u00ec al soglio pontificio Giovanni Paolo II, i Paesi con cui la Santa Sede intratteneva pieni rapporti diplomatici erano 84. Alla fine del pontificato wojtyliano erano passati a 174.\nCon papa Benedetto XVI se ne sono aggiunti altri quattro: Montenegro, Emirati Arabi Uniti, Botswana e Sudan del Sud. Oggi quindi sono diventati 178, cui va aggiunto lo Stato di Palestina con cui ci sono relazioni diplomatiche di natura speciale. Un caso particolare \u00e8 quello di Taiwan, dove la Santa Sede dal 1979 fa risiedere non pi\u00f9 un nunzio, ma un semplice \u00abincaricato d'affari ad interim\u00bb.\nLa Santa Sede ha poi relazioni con il Sovrano Militare Ordine di Malta.\nOggi la Santa Sede mantiene osservatori permanenti presso varie organizzazioni internazionali e regionali: le sedi ONU di New York e Ginevra, la FAO, l'OSCE, l'OMC, l'UE, la Lega Araba e l'Unione Africana.\nZone extraterritoriali.\nL'effettiva autonomia della Santa Sede, ma non la sua sovranit\u00e0, \u00e8 estesa a un territorio nettamente maggiore rispetto a quello dello Stato, raggiungendo un'estensione di oltre 10\u00a0km\u00b2 (oltre cinque volte il Principato di Monaco), costituito dalle numerose zone extraterritoriali, come il centro di trasmissione della Radio Vaticana a Santa Maria di Galeria. Si tratta di lembi di territorio italiano, in cui per\u00f2 la Santa Sede gode di speciali privilegi, come quelli di cui godono le ambasciate in tutto il mondo. Per Santa Sede si intende l'ente al quale spetta la piena sovranit\u00e0 e propriet\u00e0 sullo Stato della Citt\u00e0 del Vaticano.\nIstruzione.\nLa Sede Apostolica ha approvato l'istituzione di diverse universit\u00e0 pontificie, che conferiscono gradi accademici con effetti canonici nella Chiesa. Le universit\u00e0 pontificie presenti in Vaticano e Italia sono:\nForze armate, pubblica sicurezza e sistema sanitario.\nNel 1970 papa Paolo VI abol\u00ec la Guardia d'Onore di Sua Santit\u00e0, la Guardia Palatina d'Onore, la Gendarmeria Pontificia, sciogliendo formalmente l'Esercito Pontificio. L'unico Corpo che non fu sciolto fu quello della Guardia Svizzera Pontificia, avente rango di reggimento e consistenza organica di compagnia. Esso ha come fine ultimo la difesa non tanto dei confini dello Stato vaticano, affidati alla Gendarmeria, quanto il Palazzo Apostolico e la persona del Pontefice. Ha inoltre funzioni di rappresentanza.\nIn Vaticano opera anche un corpo di polizia vero e proprio, denominato Corpo della Gendarmeria dello Stato della Citt\u00e0 del Vaticano. Oltre ad avere compiti di polizia di sicurezza e polizia giudiziaria nello Stato, ne difende e vigila i confini e si occupa dell'ordine pubblico, nonch\u00e9 della tutela e difesa del Papa, del Sacro Collegio e della Curia Romana. Si occupa inoltre della sicurezza del Pontefice anche quando questo esce dai confini del Vaticano.\nLa sezione liturgica dell'Associazione Santi Pietro e Paolo, erede della Guardia Palatina, coadiuva, ove necessario, il Corpo della Gendarmeria con funzioni di vigilanza, ordine e assistenza ai pellegrini, principalmente nella Basilica di San Pietro, ma anche in Piazza San Pietro e altre basiliche romane.\nIn Piazza San Pietro la Gendarmeria Vaticana si avvale anche di una speciale collaborazione con uno specifico organo di sicurezza della Polizia di Stato italiana: l'Ispettorato di pubblica sicurezza \"Vaticano\". Inoltre, a seguito dell'allarme terrorismo per gli attentati commessi dallo Stato Islamico, sono state impiegate delle pattuglie dell'Esercito Italiano a presidio dei principali ingressi della Citt\u00e0 del Vaticano.\nIl Corpo dei vigili del fuoco, che dipende con la Gendarmeria dalla Direzione dei Servizi di Sicurezza e Protezione Civile, ha vari compiti riguardanti la salvaguardia di beni, ambiente e persone, tra cui l'estinzione di eventuali incendi, il controllo degli apparati antincendio del Vaticano e delle sue zone extraterritoriali, gli interventi in caso di incidenti e il controllo dei dissesti statici, come nel caso degli eventi sismici del Centro Italia del 2016 e del 2017.\nAl 1929 risalgono le prime notizie dell'istituzione di una guardia medica con ambulatorio medico-chirurgico annesso alla Farmacia Vaticana, servizio che dipende dal 1969 dalla Direzione dei Servizi Sanitari, alla quale \u00e8 affidata la tutela della salute nel territorio del microstato. Il servizio di pronto soccorso \u00e8 prestato a chiunque ne abbia urgente bisogno nel territorio della Citt\u00e0 del Vaticano e nella zona extraterritoriale adiacente ed \u00e8 attivo soprattutto durante gli eventi che richiamano un gran numero di persone.\nIl sistema giudiziario e la pena di morte.\nGli organi giudiziari della Citt\u00e0 del Vaticano esercitano la giurisdizione per competenza; la pena di morte non \u00e8 mai stata applicata nella Citt\u00e0 del Vaticano: era per\u00f2 prevista, fino al 1967, in caso di tentato omicidio del Papa. Dopo essere stata abolita in quell'anno da papa Paolo VI \u00e8 stata quindi cancellata anche dalla Legge fondamentale che il 12 febbraio 2001, su iniziativa di Giovanni Paolo II, ha sostituito la precedente, risalente al 1929.\nLa pratica della pena di morte derivava, nello Stato della Citt\u00e0 del Vaticano, direttamente dalla pratica precedentemente condotta nello Stato Pontificio sino al 1870. All'atto della firma dei Patti Lateranensi e della costituzione della Citt\u00e0 del Vaticano, il codice penale del Regno d'Italia estese la pena capitale per il reato di tentato assassinio del Papa sul proprio territorio equiparandolo a quello di tentato assassinio del Re:\nNon ci furono tentativi di assassinio del papa fintanto che lo statuto vaticano prevedeva la pena capitale. Papa Paolo VI rimosse la pena di morte dagli statuti vaticani, abrogandola per qualsiasi reato, annunciando la modifica nell'agosto del 1969. Tuttavia il cambiamento divenne di pubblico dominio solo nel gennaio del 1971, quando alcuni giornalisti accusarono Paolo VI di ipocrisia per le sue critiche alle esecuzioni capitali in Spagna e Unione Sovietica.\nSociet\u00e0.\nQualit\u00e0 della vita.\nLo Stato della Citt\u00e0 del Vaticano, essendo solamente Osservatore Permanente, \u00e8 fra i Paesi che non hanno n\u00e9 firmato n\u00e9 ratificato il Protocollo di Ky\u014dto; \u00e8 per\u00f2 il primo Stato a impatto serra zero.\nNel 2008 in Citt\u00e0 del Vaticano \u00e8 stata introdotta la raccolta differenziata; il Corpo della Gendarmeria si sta inoltre dotando di vetture di tipo elettrico per ridurre l'inquinamento.\nCultura.\nIstruzione.\nBiblioteche.\nLa Santa Sede ha organizzato e curato all'interno della Citt\u00e0 del Vaticano la Biblioteca apostolica vaticana, messa \"a disposizione degli studiosi, nelle diverse fasi della consultazione, della lettura, del riscontro e della sintesi conclusiva\".\nLa biblioteca, pensata da papa Niccol\u00f2 V ma fondata da papa Sisto IV, possiede una delle raccolte di testi antichi e libri rari pi\u00f9 importanti del mondo, tra cui il \"Codex Vaticanus\".\nOggi contiene circa libri a stampa antichi e moderni e circa fondi tra incunaboli, codici manoscritti, monete, medaglie e oggetti d'arte.\nMusei.\nNei Musei Vaticani sono ospitati il Museo Gregoriano Egizio ed etrusco, il Museo Pio-Clementino, il Museo Chiaramonti e la Pinacoteca vaticana.\nMedia.\nStampa.\nIn Citt\u00e0 del Vaticano \u00e8 presente una casa editrice: si tratta della \"Libreria Editrice Vaticana\" (LEV), fondata il 27 aprile 1587 da papa Sisto V; lo stesso Papa aveva fondato la \"Tipografia Vaticana\", da cui, nel 1926, fu scissa la libreria.\nLa Libreria Editrice Vaticana, presente con un punto vendita in piazza San Pietro (nel \"Braccio di Carlo Magno\"), cura le pubblicazioni degli atti, dei documenti ufficiali della Chiesa Cattolica e delle opere concernenti l'ambito ecclesiastico.\nIl periodico ufficiale della Citt\u00e0 del Vaticano \u00e8 \"L'Osservatore Romano\", uscito per la prima volta il 1\u00ba luglio 1861. Attualmente \u00e8 pubblicato, con cadenza quotidiana, settimanale o mensile, in sette lingue diverse (italiano, francese, inglese, spagnolo, portoghese, tedesco e polacco).\nIl \"Vatican Information Service\" (Servizio d'Informazione Vaticano, abbreviato in VIS) pubblica in quattro lingue (italiano, francese, inglese, spagnolo) un resoconto quotidiano dell'attivit\u00e0 papale e della Santa Sede in generale.\nInoltre per dipendenti del Vaticano viene pubblicato dal 2007 il notiziario \"All'Ombra del Cupolone\", disponibile anche su internet, diretto dal vice segretario generale del Governatorato della Citt\u00e0 del Vaticano.\nRadio.\nNello Stato della Citt\u00e0 del Vaticano ha sede \"Radio Vaticana\", emittente radiofonica cattolica. La radio, pur riflettendo l'identit\u00e0 e l'opinione della Chiesa, non \u00e8 uno dei suoi organi ufficiali d'informazione e di conseguenza \u00e8 interamente responsabile per i contenuti che diffonde. La gestione \u00e8 affidata alla Compagnia di Ges\u00f9. Il direttore generale \u00e8 padre Federico Lombardi; il direttore dei programmi \u00e8 padre Andrzej Koprowski.\nTelevisione.\nFondato nel 1983, il CTV (\"Centro Televisivo Vaticano\") \u00e8 la televisione di Stato della Citt\u00e0 del Vaticano; dal 1996 \u00e8 un organismo collegato a pieno titolo con la Santa Sede. I principali servizi offerti dal CTV, il cui scopo primario \u00e8 quello di \"contribuire all'annuncio universale del Vangelo, documentando con le immagini televisive il ministero pastorale del Sommo Pontefice e le attivit\u00e0 della Sede Apostolica\", sono le trasmissioni in diretta, i servizi quotidiani, le produzioni e l'archivio, una videoteca composta da pi\u00f9 di cassette, con circa ore di registrazioni delle immagini del lungo pontificato di papa Giovanni Paolo II.\nIl CTV \u00e8 sito in via del Pellegrino, all'interno dello Stato vaticano; attualmente ha un rapporto di regia con Rai Vaticano e con TV2000.\nTelefonia.\nSul territorio dello Stato \u00e8 presente una nuova centrale telefonica installata in un avancorpo del palazzo del Belvedere e consiste in una moderna centrale di tipo numerico con 5120 terminazioni e connessa in fibra ottica con le centrali Telecom Italia.\nLa centrale \u00e8 dotata di un sistema numerico d'operatore per l'espletamento del traffico manuale ed \u00e8 collegata via ponte-radio alle zone extraterritoriali di \nSan Giovanni in Laterano, Palazzo San Calisto, e Palazzo della Cancelleria.\nLa centrale \u00e8 gestita dal Servizio Telefoni Vaticani.\nCinema.\nIn Citt\u00e0 del Vaticano ha sede la Filmoteca Vaticana, istituita il 16 novembre 1959 da papa Giovanni XXIII; la filmoteca raccoglie e conserva film e registrazioni delle riprese televisive attinenti alla vita ecclesiastica e riguardanti particolarmente la figura del papa, le attivit\u00e0 apostoliche e caritative, le opere culturali promosse da cattolici, la vita religiosa nel mondo e le opere di alto livello artistico e umano.\nEconomia.\nAll'origine delle risorse economiche dello Stato della Citt\u00e0 del Vaticano, si colloca la convenzione finanziaria del 1929. In essa, lo Stato italiano riconoscendosi debitore alla Santa Sede per aver annesso l'antico Stato della Chiesa e avere incamerato i beni ecclesiastici sparsi sul territorio nazionale con le cosiddette \"leggi eversive dell'asse ecclesiastico\", versava alla stessa, a titolo di indennizzo, importanti somme sia in contanti sia in titoli del debito pubblico.\nA partire dunque (in buona parte, ma non certo esclusivamente) da questo capitale iniziale, l'economia del piccolo Stato si basa quasi esclusivamente sugli investimenti internazionali, mobili e immobili, dalle offerte dei fedeli, sul patrimonio esistente e sulle rendite, sulle rimesse dalle diocesi sparse nel mondo. Queste sono 4.649, riunite in 110 Conferenze episcopali.\nIl bilancio \u00e8 gestito dall'ente Amministrazione del Patrimonio della Sede Apostolica (APSA) attualmente guidata dal vescovo Nunzio Galantino e controllato dalla Prefettura per gli Affari economici, attualmente (2008) guidata dall'arcivescovo Luca Capezio e dal cardinale Velasio De Paolis C.S. Questa istituzione ha inoltre il compito di controllare i bilanci dell'Istituto per le Opere di Religione (IOR), meglio conosciuto come Banca Vaticana.\nFra i compiti dell'APSA c'\u00e8 anche quello di coniare moneta. Nel 1998 l'Unione europea ha autorizzato l'APSA a emettere 670\u00a0000 euro l'anno. Le emissioni di moneta hanno carattere prevalentemente numismatico, e sono destinate soprattutto a essere vendute ai collezionisti. Allo stesso modo, le emissioni di francobolli (effettivamente e pienamente validi per affrancare corrispondenza in partenza dallo Stato della Citt\u00e0 del Vaticano) sono destinate in larga misura al mercato filatelico.\nInfine, va ricordato che nel bilancio pubblicato dall'APSA non figurano le uscite relative ai costi di gestione di alcune strutture gestite direttamente dal Vaticano, come le universit\u00e0 pontificie e ospedali come il Policlinico Gemelli e il Bambin Ges\u00f9 di Roma, ma figurano le entrate dell\"Obolo di San Pietro\", ossia le donazioni che i fedeli sparsi nel mondo offrono al Papa per le molteplici necessit\u00e0 della Chiesa Universale e per le opere di carit\u00e0 in favore dei pi\u00f9 bisognosi, entrate che vengono pubblicate annualmente tramite un Comunicato del Consiglio di cardinali per lo studio dei problemi organizzativi ed economici della Santa Sede. Il gettito 2007 \u00e8 ammontato a dollari statunitensi pari a circa 62 milioni di euro, di cui $ versati da un anonimo donatore.\nInfrastrutture e trasporti.\nFerrovie.\nLo Stato della Citt\u00e0 del Vaticano dispone di una linea ferroviaria che la collega con la Repubblica Italiana.\nTale linea, lunga 1,2\u00a0km (sia la brevissima parte del Vaticano, sia quella restante, nel suolo italiano) si dirama dalla stazione di Roma San Pietro e, per mezzo di un ponte ad arcate, raggiunge le mura vaticane dove vi \u00e8 un portone che viene aperto per far accedere i convogli all'interno del territorio vaticano. La linea non ha un regolare traffico viaggiatori n\u00e9 merci, ed \u00e8 utilizzata solamente per eventi eccezionali; si tratta della pi\u00f9 breve ferrovia internazionale del mondo.\nLa stazione della Citt\u00e0 del Vaticano \u00e8 ubicata all'interno delle mura, a poco pi\u00f9 di venti metri dall'ingresso.\nAeroporti.\nLa Citt\u00e0 del Vaticano \u00e8 dotata di un eliporto, ubicato nei Giardini Vaticani. Utilizzato dai pontefici per brevi viaggi e dai capi di Stato in visita al Vaticano, l'eliporto venne costruito sotto il pontificato di papa Paolo VI, per volere del pontefice stesso. Papa Giovanni Paolo II lo battezz\u00f2 \"helicoptorum\".\nPer gli spostamenti a lungo raggio del pontefice e degli alti prelati, invece, la Santa Sede si serve prevalentemente dell'Aeroporto di Roma-Ciampino.\nMobilit\u00e0 urbana.\nCon la metropolitana di Roma:\nLa linea C della metropolitana di Roma, infatti, dovrebbe avere una stazione denominata \"San Pietro\", nei pressi della Citt\u00e0 del Vaticano.\nTra le linee ATAC si possono usare il 19, il 32, il 40 Express, il 62, il 64.\nArte.\nLa Citt\u00e0 del Vaticano \u00e8 un centro di cultura e arte straordinariamente ricco. In essa vi \u00e8 la pi\u00f9 alta concentrazione di opere d'arte al mondo. Molti sono stati nel tempo gli artisti e gli architetti che ricevettero dai diversi papi succedutisi sulla \"cattedra\" di Pietro - primo Papa della storia - l'incarico di fornire la loro opera negli edifici vaticani. Qui operarono i pi\u00f9 grandi artisti di ogni tempo.\nAlla stessa basilica che ancor oggi simboleggia il centro della cristianit\u00e0, lavorarono tra gli altri artisti quali Bramante e il Pinturicchio, Michelangelo e Bernini con i suoi allievi.\nQuella che \u00e8 ancor oggi la residenza del Papa, vale a dire il complesso dei Palazzi Vaticani, racchiude un inestimabile valore storico e artistico: si tratta di un insieme di edifici che complessivamente contano oltre mille stanze, nel quale trovano sede anche alcuni dicasteri pontifici (come, ad esempio, la Dataria Apostolica e la \"cancelleria\"), ma anche musei e la Biblioteca Apostolica Vaticana, in cui sono custoditi una collezione di antichi manoscritti e oltre un milione di volumi rilegati.\nMeta prediletta nelle visite di pellegrini e turisti sono le parti pi\u00f9 famose dei palazzi pontifici, tra le quali spiccano la Cappella Sistina con gli affreschi di Michelangelo, le stanze e le logge vaticane elegantemente affrescate da Raffaello (Stanze di Raffaello), e gli appartamenti papali, ricchissimi di altre opere d'arte come gli affreschi del Beato Angelico.\nIl monumento pi\u00f9 famoso del Vaticano \u00e8 sicuramente la basilica di San Pietro, coronata dalla Cupola di Michelangelo, imponente sulla grandissima Piazza racchiusa nel mirabile Colonnato del Bernini, dove la domenica e in altre ricorrenze si affollano i fedeli cattolici per ascoltare il Papa.\nIl Vaticano \u00e8, inoltre, l'unico Stato al mondo a essere stato dichiarato per intero patrimonio dell'umanit\u00e0 dall'UNESCO, unitamente alle altre propriet\u00e0 extraterritoriali della Santa Sede nel centro storico di Roma.\nArchitettura.\nArchitetture religiose.\nNel territorio dello Stato della Citt\u00e0 del Vaticano vi sono diversi edifici sacri, alcuni di origine molto antica.\nTuttavia, non fanno parte della Citt\u00e0 del Vaticano tutti quegli immobili che, in virt\u00f9 del trattato fra la Santa Sede e l'Italia sottoscritto l'11 febbraio 1929, godono del privilegio di extraterritorialit\u00e0, con esenzione da espropriazioni e da tributi; immobili quali, ad esempio, le basiliche di San Giovanni in Laterano, San Paolo fuori le Mura e Santa Maria Maggiore.\nPatrimoni dell'umanit\u00e0.\nDue siti della Citt\u00e0 del Vaticano sono stati iscritti nella Lista dei patrimoni dell'umanit\u00e0 dell' UNESCO.\nEventi.\nI principali eventi che nel corso dell'anno coinvolgono la Citt\u00e0 del Vaticano sono:\nSport.\nCalcio.\nLa Citt\u00e0 del Vaticano ha una selezione non riconosciuta n\u00e9 da FIFA n\u00e9 da UEFA che gioca amichevoli e partecipa ad alcuni tornei di beneficenza. L'Associazione Calcistica Dipendenti Vaticani organizza il campionato, la coppa e la Supercoppa Vaticana contese tra le squadre formate da dipendenti dello Stato (Guardia svizzera, Musei Vaticani, Servizi Economici, per citarne alcuni). Lo Stato patrocina inoltre la Clericus Cup che si svolge tra squadre composte da seminaristi e sacerdoti della Provincia di Roma dal 2007. Non esistono invece club calcistici.\nPallacanestro.\nTra i mesi di marzo e maggio 2008 si \u00e8 disputata la prima edizione della \"Clericus Cup Basket\", un campionato di pallacanestro riservato ai seminaristi iscritti ai collegi, alle universit\u00e0, ai convitti e ai seminari pontifici, e ai sacerdoti della citt\u00e0 di Roma e della regione Lazio. Il torneo, organizzato dal CSI, \u00e8 patrocinato dal \"\"Pontificium Consilium pro Laicis\" Sezione Chiesa e sport\".\nCronotassi dei capi di Stato.\nI Sovrani della Citt\u00e0 del Vaticano sono stati:\nOnorificenze.\nIl Papa come capo degli ordini pontifici.\nIl Sovrano degli ordini \u00e8 il Pontefice mentre il gran magistero delle singole onorificenze pu\u00f2 essere mantenuto direttamente dal Pontefice o concesso a una persona di fiducia, solitamente un cardinale.\nPer antica tradizione al Sommo Pontefice non si conferiscono titoli (di alcun genere n\u00e9 cavallereschi n\u00e9 nobiliari), ci\u00f2 perch\u00e9 la sua carica \u00e8 al di sopra di ogni onore, anzi da lui tutti gli onori discendono (il pontefice, assieme all'Imperatore del Sacro Romano Impero, era uno dei due poteri universali, ma al primo competeva incoronare il secondo). Come tale il Papa non indossa mai le decorazioni di cui pure \u00e8 sovrano e non \u00e8 mai insignito di nessun grado.\nUn cardinale che, avendo ricevuto onorificenze, diventa Papa, automaticamente decade da tutte le onorificenze ricevute in quanto esse vengono soppiantate dal titolo di Sommo Pontefice.\nTitoli Equestri di Rango e Nobilitazione della Santa Sede.\nLa Santa Sede ha avuto due soli Ordini di rango e nobilitazione: L'Ordine Piano di Pio IX (dalla Fondazione alla denobilitazione del 1939) con nobilt\u00e0 ereditaria (Titolo di Prima Classe, poi di Gran Croce) e, per secoli, la Milizia Aurata o Ordine dello Speron d'oro, la quale \u00e8 stata giuridicamente \"usata\" quale titolo di rango e nobilitazione fino al 1841, unico conferimento della Santa Sede a riconoscere nobilt\u00e0 gentilizia e a concedere nobilt\u00e0 ereditaria, sostituito poi, con analogo valore, dall'Ordine Piano. Vedere: Cesare Brancaleone, \"Legislazione Nobiliare Pontificia-La Nobilt\u00e0 Romana\", Rivista Araldica, Collegio Araldico Romano, 1903 e Temistocle Bertucci, Titoli Nobiliari e Cavallereschi Pontifici, Collana di Monografe Storico-Genealogico-Cavalleresche \"Mentore\",Roma, 1925 (Anastatica: Edizioni C.L.D. Libri, 2009). L'istituto di nomina scelto dai Pontefici, la collazione diretta o la subcollazione, era ed \u00e8 potenzialmente \"variabile\", ovvero dipende dalla sola volont\u00e0 del Pontefice regnante e non ha (non aveva) influenza alcuna sulle caratteristiche giuridiche del titolo, il quale, se di rango e nobilitazione, restava tale. Le modifiche giuridiche del titolo, invece, dipesero e dipendono da atti pubblici del sovrano pontefice, ovvero da decreti (Bolle) specifici; atti analoghi denobilitarono la Milizia Aurata nel 1841 e l'Ordine Piano nel 1939."}
{"id": "2461272", "revid": "92723", "url": "https://it.wikipedia.org/wiki?curid=2461272", "title": "Sassalbo", "text": "Sassalbo (\"S\u00e0rbo\" nel locale dialetto lunigianese) \u00e8 una frazione del comune di Fivizzano, in provincia di Massa-Carrara.\nGeografia.\nSassalbo \u00e8 situata nell'alta valle del torrente Rosaro, nella Lunigiana orientale, alle pendici del crinale dell'Appennino tosco-emiliano. La frazione \u00e8 situata a 16,5 km a nord-est del capoluogo comunale Fivizzano e a 6 km dal Passo del Cerreto, confine naturale ed amministrativo tra la Toscana e l'Emilia-Romagna.\nStoria.\nSassalbo ha sicuramente origini preistoriche, forse legate agli antichi Liguri Apuani, ma il suo sviluppo \u00e8 avvenuto nel medioevo in quanto luogo di transito lungo la via che collegava la costa (dove sorgeva fino all'XI secolo il porto di Luni) e tutta la Lunigiana orientale alla Pianura Padana tramite il passo dell'Ospedalaccio. \nNel 1847, in base alle clausole del trattato di Firenze siglato segretamente tre anni prima, Sassalbo, assieme a tutto il territorio di Fivizzano, fu ceduto dal Granducato di Toscana al Ducato di Modena e Reggio. \nFino a pochi decenni fa le case del paese erano prive dei camini. Al di l\u00e0 delle spiegazioni folcloristiche \u00e8 probabile che ci\u00f2 fosse dovuto al fatto che ogni famiglia aveva il proprio metato per seccare le castagne: si accendeva il fuoco al centro della stanza e il fumo attraversava lo strato di castagne per uscire poi dai tetti coperti da piagne o tegole, come scrive anche il Fantuzzi nei suoi \"Viaggi Geografici\". L'abitato e la chiesa furono gravemente danneggiati dal violento terremoto del settembre 1920.\nOggi Sassalbo sta rifiorendo grazie anche ad alcune iniziative come la scelta di porre qui la sede del Parco nazionale dell'Appennino Tosco-Emiliano.\nSassalbo nella cultura di massa.\nIn questa frazione il regista Luigi Faccini nel 1981 ha girato un docufilm intitolato \"Sassalbo, provincia di Sydney\", avente per tema l'emigrazione verso l'estero, in particolare verso l'Australia a causa della mancanza di lavoro, con interviste e ricordi di gente del luogo, e la documentazione sulla costruzione di una carbonaia con tecniche ed esperienza ormai andate quasi del tutto perdute.\nInfrastrutture e trasporti.\nLa principale via d'accesso a Sassalbo \u00e8 la strada statale 63 del Valico del Cerreto che passa a 2,2 km ad est del paese ed alla quale \u00e8 unita mediante una via comunale."}
{"id": "2461280", "revid": "1573940", "url": "https://it.wikipedia.org/wiki?curid=2461280", "title": "Psittacula derbiana", "text": "Il parrocchetto di Derby (Psittacula derbiana ()) \u00e8 un uccello della famiglia degli Psittaculidi.\nDistribuzione.\nVive in aree remote della Cina sud-occidentale; poco studiato e poco nota la sua attuale diffusione in natura, in cattivit\u00e0 non \u00e8 molto diffuso e la riproduzione non avviene facilmente.\nDescrizione.\nParrocchetto di notevole taglia, con i suoi 50\u00a0cm, presenta un evidente dimorfismo sessuale negli adulti: il maschio ha il becco con il ramo superiore rosso-arancio e quello inferiore nero, mentre la femmina presenta entrambi i rami neri. Si presenta con le parti superiori verdi, la testa violacea con segni neri tra la cera e l'occhio, la gola nera, il petto viola intenso che va a sfumare in giallo verdastro sul basso ventre, coda bluastra, iride gialla. I soggetti immaturi hanno la testa verde e i colori pi\u00f9 spenti e nei giovanissimi il becco \u00e8 color arancio.\nBiologia.\n\u00c8 uccello di montagna che frequenta le foreste di conifere, di querce e di rododendri, fino ai 4000 metri di quota. Si nutre di semi, in particolare quelli del \"Pinus tabulaeformis\", di frutta, di bacche e di germogli. Il periodo riproduttivo inizia a giugno e il nido viene normalmente costruito in una cavit\u00e0 di un pioppo (\"Populus cileata\"). Il corteggiamento del maschio consiste in una sorta di danza su un ramo con lo strofinamento del becco sul ramo stesso."}
{"id": "2461285", "revid": "1573940", "url": "https://it.wikipedia.org/wiki?curid=2461285", "title": "Psittacula eques", "text": "Il parrocchetto di Mauritius (Psittacula eques ()) \u00e8 un uccello della famiglia degli Psittaculidi, endemico delle isole Mascarene.\nDescrizione.\nMolto simile al parrocchetto dal collare, si differenzia da quest'ultimo per una maggiore intensit\u00e0 del verde, per la banda nera che va dal becco al collo (in entrambi i sessi), per il collare rosa e la nuca blu (nel maschio), per il collare verde-giallastro e la nuca verde (nella femmina).\nBiologia.\n\u00c8 un uccello tranquillo, timido e silenzioso che passa gran parte del suo tempo appollaiato sulla cima degli alberi.\nDistribuzione e habitat.\nUn tempo presente anche sull isola di R\u00e9union, questa specie sopravvive attualmente solo sull'isola di Mauritius.\nConservazione.\nLa \"IUCN Red List\" classifica \"Psittacula eques\" come specie in pericolo di estinzione (\"Endangered\").\nLe principali minacce alla sua sopravvivenza sono la competizione con il parrocchetto dal collare introdotto dall'uomo, la predazione dei nidi da parte delle scimmie, le catture e i frequenti cicloni che spazzano via i vecchi alberi cavi dove nidifica.\nNel 1975 si contavano in natura meno di 50 soggetti che si ridussero a poco pi\u00f9 di una decina negli anni ottanta. Oggi grazie ai programmi di conservazione e grazie all'impegno del WPT (World Parrot Trust) sembra che la specie sia in ripresa: nel 2012 \u00e8 stata censita una popolazione di 580 esemplari.\nParte del suo areale \u00e8 protetto all'interno del Parco nazionale delle gole del Fiume Nero."}
{"id": "2461287", "revid": "363629", "url": "https://it.wikipedia.org/wiki?curid=2461287", "title": "Canon TS-E 17mm", "text": "Il Canon EF TS-E 17mm f/4L \u00e8 un obiettivo fisso tilt-shift ultra-grandangolare prodotto da Canon.\nL'obiettivo monta un EF che lo rende compatibile con la serie di fotocamere EOS.\nIl TS-E 17mm f4L \u00e8 provvisto dei tre gradi di libert\u00e0, permettendo all'utente di decentrare (shift), bascuolare (tilt) o ruotare l'obiettivo. Decentrando l'ottica si ottiene una correzione della prospettiva nell'immagine facendo s\u00ec in modo che le linee verticali diventino parallele. Questo \u00e8 particolarmente utile nella fotografia d'architettura. Basculando invece \u00e8 possibile ottenere una selettiva profondit\u00e0 di campo.\nQuesto obiettivo \u00e8 in grado di effettuare un basculaggio di \u00b1 6,5\u00b0 e di un decentramento di ben \u00b1 12\u00a0mm e, analogamente alla seconda versione del TS-E 24mm f3.5L (rilasciato contemporaneamente al TS-E 17mm), permette la libera rotazione di questi movimenti, senza dover smontare e rimontare la base dell'ottica come avveniva per gli obiettivi T&amp;S precedenti."}
{"id": "2461291", "revid": "1543377", "url": "https://it.wikipedia.org/wiki?curid=2461291", "title": "Kymco Xciting", "text": "Il Kymco Xciting \u00e8 uno scooter prodotto dalla Kymco a partire dal 2005.\n\u00c8 disponibile nelle cilindrate 300 cm\u00b3 e 500\u00a0cm\u00b3 con motore a quattro tempi.\nLa prima versione era disponibile nei colori nero e argento (sia per quello con motore 250\u00a0cm\u00b3 che per quello da 500\u00a0cm\u00b3), arancio e blu (solo per il 500\u00a0cm\u00b3).\nLa seconda versione presentata nel 2009 si presenta pi\u00f9 aggressiva e sportiva, con la parte anteriore che ha un nuovo gruppo ottico dotato di fari a LED e la parte posteriore che ha un poggiamani pi\u00f9 sagomato per il passeggero. I colori disponibili sono antracite, arancio, bianco e nero.\nLa versione \"R\" si distingue dalla versione normale per il suo aspetto sportivo: ha le pinze freno di colore rosso, il contagiri di colore bianco, l'assetto sportivo e il cupolino di colore nero fum\u00e8 regolabile in altezza."}
{"id": "2461292", "revid": "287204", "url": "https://it.wikipedia.org/wiki?curid=2461292", "title": "Psittacula eupatria", "text": "Il parrocchetto alessandrino (Psittacula eupatria) \u00e8 un uccello della famiglia degli Psittaculidi.\nDistribuzione.\nVive in un vastissimo areale, dove \u00e8 piuttosto diffuso, che comprende Afghanistan, Pakistan, India, Montesacro, e tutta l'Indocina. Solo in Sri Lanka la popolazione \u00e8 in declino per la deforestazione, per l'incremento demografico e delle aree coltivate e per le catture dei nidiacei. \u00c8 ampiamente distribuito in cattivit\u00e0, dove si riproduce con una certa frequenza. La storia racconta che fu Alessandro Magno a portare per primo uno di questi uccelli in Europa.\nDescrizione.\nIl parrocchetto alessandrino \u00e8 un parrocchetto imponente, sia per la taglia, attorno ai 58\u00a0cm (dovuti per\u00f2 in parte alla lunga coda), sia soprattutto per l'imponenza del possente becco. Ha colore generale verde, con la lunga coda sfumata di azzurro, sottocoda giallognolo, ali verde scuro con segno evidente violaceo sulla spalla, becco rosso, iride gialla, zampe grigio chiare. Presenta un evidente dimorfismo sessuale: il maschio ha un vistoso collare rosa sulla nuca che si fonde con una banda nera che parte dal becco e arriva al collo; sulla nuca, sopra il collare rosa, \u00e8 presente una zona, pi\u00f9 o meno ampia a seconda dei soggetti e delle sottospecie, azzurro-grigia. La femmina non ha tracce di queste colorazioni ed \u00e8 di taglia leggermente pi\u00f9 piccola, oltre ad avere le timoniere centrali pi\u00f9 corte. I soggetti immaturi sono del tutto simili alla femmina, ma i maschi denotano gi\u00e0 una maggiore taglia. \u00c8 classificato in cinque sottospecie molto simili tra loro:\nBiologia.\nAbita ogni tipo di foresta decidua umida, dalle foreste primarie a quelle secondarie; dalle foreste a galleria alle boscaglie nelle savane; non \u00e8 neppure raro incontrarlo nei parchi cittadini e nelle terre coltivate. Durante la giornata vive in coppia o in piccole bande familiari; di sera invece grandi stormi, anche oltre i 1000 individui, si radunano su giganteschi alberi dormitorio. Nel periodo riproduttivo le coppie tendono a isolarsi maggiormente ma \u00e8 abbastanza comune che su un grande albero pi\u00f9 coppie possano trovare una cavit\u00e0 per nidificare."}
{"id": "2461294", "revid": "1546938", "url": "https://it.wikipedia.org/wiki?curid=2461294", "title": "Chiesanuova", "text": ""}
{"id": "2461295", "revid": "494555", "url": "https://it.wikipedia.org/wiki?curid=2461295", "title": "Cellule reticolari", "text": ""}
{"id": "2461299", "revid": "387207", "url": "https://it.wikipedia.org/wiki?curid=2461299", "title": "Gigaset", "text": ""}
{"id": "2461302", "revid": "117748337", "url": "https://it.wikipedia.org/wiki?curid=2461302", "title": "Brixton Academy", "text": "La Brixton Academy, attualmente conosciuta come la O2 Academy Brixton, \u00e8 uno dei locali di Londra pi\u00f9 importanti per concerti, \"night-club\" e teatro. Si trova nel sud di Londra e l'edificio ha ospitato una serie di eventi di musica \"rock\" dal 1983. La capacit\u00e0 massima \u00e8 di 4.921 (3.760 in piedi al piano inferiore; 1.083 a sedere e 78 in piedi nel cerchio), in alternativa, la capacit\u00e0 di tutti i posti a sedere \u00e8 2.391.\nStoria.\nLa storia.\nIl luogo ha iniziato la sua vita come sala cinematografica e teatro nel 1929, sul sito di un giardino privato di Stockwell Road. \u00c8 stato costruito ad un costo di \u00a3 250.000 come teatro \"Astoria\". Il primo \"show\" \u00e8 stato il film \"The Singing Fool \" di Al Jolson, seguito da una variet\u00e0 di spettacoli, compresi quelli con Heddle Nash e Derek Oldham, che sono stati trasmessi dalla BBC. L'edificio conserva ancora molte delle sue caratteristiche originali, tra cui l'arco del proscenio e l\"'art d\u00e9co\" interna.\n\"Sundown Centre\".\nL'Astoria infine ha chiuso le porte come sala cinematografica il 29 luglio 1972. \u00c8 stato poi convertito nel \"Sundown Centre\" per concerti \"rock\" nel settembre del 1972, ma non \u00e8 stato un successo e la Sundown ha chiuso circa quattro mesi pi\u00f9 tardi. Nel maggio 1974 \u00e8 stata richiesta l'autorizzazione a demolire l'edificio ed a sostituirlo con un autosalone ed un distributore di benzina. Tuttavia, il progetto di riqualificazione \u00e8 stato respinto e l'edificio \u00e8 stato mantenuto ed \u00e8 rimasto chiuso al pubblico ed utilizzato come magazzino attrezzature dalla Rank Organization.\n\"Brixton Academy\".\nNel 1981 l'Astoria fu ristrutturato da Sean Treacy, riapr\u00ec come luogo musicale chiamato \"The Fair Deal\", con un concerto degli UB40, ma chiuse nel 1982 a causa di debiti. Fu' acquistato da Simon Parkes nel 1983 e nello stesso anno, riapr\u00ec come \"Brixton Academy\".\nL'Accademia \u00e8 cresciuta costantemente in tutto il 1980, con numerose produzioni \"reggae\" e artisti \"rock\" e \"pop\", come Eric Clapton, Dire Straits e altri. Il luogo \u00e8 stato utilizzato anche per riprese video dai Wham e dai Culture Club.\nNel 1993 il chitarrista dei Queen Brian May ha fatto tappa alla Brixton Academy con il suo primo tour da solista, Back to the Light Tour; dal concerto \u00e8 stato registrato l'album live ed il VHS \"Live at the Brixton Academy\". L'11 Gennaio 2020 ha ospitato la prima tappa del secondo tour europeo della cantante virtuale giapponese Hatsune Miku.\nArtisti principali.\nAlcuni di questi artisti vi hanno registrato anche degli album dal vivo."}
{"id": "2461304", "revid": "1963777", "url": "https://it.wikipedia.org/wiki?curid=2461304", "title": "Campionati mondiali di curling", "text": "I Campionati mondiali di curling (WCC) sono una competizione che si svolge annualmente tra varie nazionali associate alla World Curling Federation. Normalmente il campionato si svolge tra la fine di marzo e l'aprile, ed \u00e8 valido per le qualificazioni ai Giochi olimpici invernali.\nIl primo campionato ufficiale maschile si svolse nel 1959, a Edimburgo e Falkirk, in Scozia. Fino al 1967 il campionato fu chiamato Scotch Cup e vi parteciparono inizialmente solo il Canada e la Scozia, a cui si aggiunsero gli Stati Uniti (1961), la Svezia (1962), la Norvegia e la Svizzera (1964), la Francia (1966), la Germania ovest (1967) e L'italia nel (1998). In seguito la competizione assunse la denominazione di campionato del mondo o mondiale (anche se dal 1968 al 1985 il nome ufficiale fu Air Canada Silver Broom) e vi si aggiunsero molte squadre di tutti i continenti.\nDall'anno 1979 inizi\u00f2 anche il torneo femminile.\nAtleti pi\u00f9 premiati e vincenti.\nMaschile.\nAtleta pi\u00f9 premiato:\nAtleta pi\u00f9 vincente:\nFemminile.\nAtleta pi\u00f9 premiata:\nAtleta pi\u00f9 vincente:\nDoppio misto.\nAtleti pi\u00f9 premiati:\nAtleti pi\u00f9 vincenti:\nMedagliere.\nMaschile.\nAggiornato all'edizione del 2021.\nFemminile.\nAggiornato all'edizione del 2021.\nDoppio misto.\nAggiornato all'edizione del 2021."}
{"id": "2461309", "revid": "25277496", "url": "https://it.wikipedia.org/wiki?curid=2461309", "title": "Analisi del DNA", "text": ""}
{"id": "2461314", "revid": "287204", "url": "https://it.wikipedia.org/wiki?curid=2461314", "title": "Nazionale di pallavolo maschile della Svizzera", "text": "La nazionale di pallavolo maschile della Svizzera \u00e8 una squadra europea composta dai migliori giocatori di pallavolo della Svizzera ed \u00e8 posta sotto l'egida della Federazione pallavolistica della Svizzera."}
{"id": "2461315", "revid": "125472472", "url": "https://it.wikipedia.org/wiki?curid=2461315", "title": "Vincenzo Ferrera", "text": "Biografia.\nAttore di teatro, cinema e televisione, nel 2008 ha partecipato alla soap opera di Rai3 \"Agrodolce\" nel ruolo di Stefano Martorana. Il serial venne chiuso dopo un anno.\nTra gli altri suoi lavori, ricordiamo: il film \"Gli angeli di Borsellino\" nel 2003, regia di Rocco Casareo, nel ruolo di \"Vincenzo Li Muli\", la miniserie \"Un pap\u00e0 quasi perfetto\", regia di Maurizio Dell'Orso, trasmessa da Rai 1, in cui \u00e8 co-protagonista insieme a Michele Placido, \"Il capo dei capi\", nel ruolo del commissario \"Beppe Montana\", in onda nel 2007 su Canale 5, \"Il tredicesimo apostolo\", \"Il giovane Montalbano\", \"Un posto al sole\", nel ruolo di Eduardo Nappi e \"Utopia\" nel ruolo di Mino Pecorelli."}
{"id": "2461318", "revid": "1305772", "url": "https://it.wikipedia.org/wiki?curid=2461318", "title": "Giacomo Signori", "text": "Carriera.\nAtleta nazionale di nuoto e pallanuoto come era normale ai tempi; \u00e8 stato uno dei pochissimi ad aver vinto scudetti con tre squadre diverse Rari Nantes Florentia, Canottieri Olona Milano e Rari Nantes Camogli.\nDa nuotatore \u00e8 stato stileliberista; fu un buon duecentista/quattrocentista ed ha vinto diversi titoli italiani tra il 1933 e il 1942. In nazionale ha fatto il debutto nel 1932 e nel 1934 ha partecipato ai campionati europei di Magdeburgo dove ha nuotato in tre finali ed ha vinto due medaglie di bronzo nei 400\u00a0m e con la staffetta 4\u00d7200\u00a0m con Massimo Costa, Guido Giunta e Paolo Costoli.\nA lui \u00e8 dedicata la piscina comunale di Desenzano.\nPalmar\u00e8s.\nPalmar\u00e8s da pallanuotista.\n4 scudetti:\nPalmar\u00e8s da nuotatore.\nCampionati italiani.\n8 titoli individuali e 5 in staffette, cos\u00ec ripartiti:\n\"nd = non disputati\""}
{"id": "2461319", "revid": "858648", "url": "https://it.wikipedia.org/wiki?curid=2461319", "title": "La Puglia Prima di Tutto", "text": "La Puglia Prima di Tutto \u00e8 stato un partito politico italiano di centrodestra operante a livello regionale in Puglia.\nVicino a Forza Italia, aveva come referente politico il deputato, ex ministro ed ex governatore della Regione Raffaele Fitto, che ha fondato il partito il 1\u00ba febbraio 2005, sebbene il nome e il logo fossero noti dal 14 dicembre precedente.\nStoria.\n\"La Puglia Prima di Tutto\" si \u00e8 presentata per la prima volta agli elettori in occasione delle elezioni regionali del 2005 come lista a sostegno della rielezione del presidente Fitto, ottenendo il 9,15% dei voti e 5 dei 70 consiglieri regionali.\nDa febbraio 2009 a gennaio 2014 il coordinatore \u00e8 stato l'ex deputato dell'UDC Salvatore Greco, che successivamente ha aderito al Nuovo Centrodestra. \nAlle elezioni amministrative del 2009 il movimento si \u00e8 presentato in alleanza con Il Popolo della Libert\u00e0 nelle province e nei maggiori comuni della Puglia. Nelle province interessate al voto ha conseguito dal 3,67% al 9,61% dei consensi e ha eletto ovunque suoi rappresentanti. Dalla met\u00e0 dello stesso anno, in concomitanza con gli scandali sessuali su Silvio Berlusconi, \u00e8 emerso che la escort Patrizia D'Addario, che stando a sue dichiarazioni avrebbe avuto delle relazioni con il presidente del Consiglio, era stata candidata nella lista de \"La Puglia Prima di Tutto\" alle elezioni comunali di Bari.\nAlle elezioni regionali del 2010 il partito ha appoggiato il candidato di centrodestra Rocco Palese, ottenendo il 7,05% dei voti e quattro consiglieri regionali attestandosi il secondo partito del centrodestra pugliese."}
{"id": "2461323", "revid": "287204", "url": "https://it.wikipedia.org/wiki?curid=2461323", "title": "White Mountains (California)", "text": "Le White Mountains (montagne bianche) della California sono una catena montuosa della California centro-orientale, poste tra la Sierra Nevada e il confine con lo Stato del Nevada.\nSi estendono da nord a sud per circa 97\u00a0km, con una larghezza media di 16\u00a0km. Culminano a 4.344 metri col \"White Mountain Peak\", la terza montagna pi\u00f9 alta della California.\nSono situate nella contea di Inyo, all'interno della foresta nazionale \"Inyo National Forest\".\nLa catena \u00e8 delimitata a est dalla Valle di Owens, che la separa dalla Sierra Nevada, a est dalla Fish Lake Valley (Nevada), a sud dal Westgard Pass e a nord dal Montgomery Pass.\nEcologia.\nLe White Mountains della California fanno parte di una vasta zona arida che attraversa buona parte degli Stati Uniti sud-occidentali, spingendosi fino al Messico nord-occidentale, chiamata \"Basin and Range Province\". L'effetto dell'altitudine permette per\u00f2 la presenza una considerevole flora e fauna.\nDai 2000 ai 2500 metri di quota si trovano boschi di pini chiamati \"single-leaf pines\" (\"pinus monophylla\") e chiazze arbustive di ginepro dello Utah. Dai 2800 ai 3500 metri si trova una foresta rada di tipo subalpino, composta da pini dai coni setolosi (bristlecone pine), pini Lodgpole (\"pinus contorta\") e pini gialli (\"pinus ponderosa\"). Vi si trovano anche pioppi del genere \"populus tremuloides\" (chiamati aspen negli Stati Uniti).\nNella fascia intermedia dai 2500 ai 2800 metri si trovano principalmente arbusti di \"Cercocarpus\" (famiglia delle rosaceae).\nAlla quota di 2900-3000 metri si trova un esemplare di pino bristlecone, chiamato Matusalemme, che ha un'et\u00e0 stimata in 4841 anni (nel 2009), facendone l'albero, e anche l'organismo vivente, pi\u00f9 vecchio del mondo.\nLa fauna comprende due mandrie di bighorn sheep, il cervo mulo, la marmotta e il mustang.\nEscursionismo.\nUna strada percorribile con veicoli a quattro ruote motrici conduce in prossimit\u00e0 della vetta principale, a quota 4.330 metri, dove \u00e8 presente una stazione di ricerca climatologica gestita dall'Universit\u00e0 della California. La strada \u00e8 spesso chiusa a quota 3.560 metri ed \u00e8 necessario un permesso per proseguire.\nA nord della vetta principale vi sono altre sei cime che superano i 4000 metri, l'ultima della quale, il \"Broadway Peak\" (4007\u00a0m) \u00e8 il punto pi\u00f9 alto dello Stato del Nevada."}
{"id": "2461325", "revid": "123985486", "url": "https://it.wikipedia.org/wiki?curid=2461325", "title": "Maurizio Costantini", "text": "Carriera.\nGiocatore.\nCresciuto nel Conegliano, nel 1981 passa alla , formazione di cui diventa una bandiera, militandovi per 10 stagioni consecutive, 7 delle quali in Serie B e tre in Serie C1.\nNella stagione 1991-1992 abbandona la formazione giuliana per chiudere la carriera di calciatore giocando per quattro anni nei dilettanti della Pro Gorizia.\nIn carriera ha totalizzato complessivamente 220 presenze e 3 reti in Serie B.\nAllenatore.\nInizia ad allenare nel 1995 al San Sergio (Eccellenza), per poi passare alla Pievigina (Campionato Nazionale Dilettanti) nel 1998 al Giorgione (Serie C2, girone B), classificandosi 11\u00ba (11 vittorie, 9 pareggi, 14 sconfitte).\nNel 1999 passa alla (sempre C2-B), giungendo al 3\u00ba posto (19 vittorie, 7 pareggi, 8 sconfitte), ma perdendo i play-off per la promozione con la Vis Pesaro.\nNel 2000 va al Mestre (C2-A), arrivando 2\u00ba (16 vittorie, 7 pareggi, 5 sconfitte), ma fallendo ancora la promozione nella finale dei play-off proprio con la sua ex-squadra, la Triestina. Rimane al Mestre nel 2001-2002 (C2-B), viene esonerato e poi richiamato (2 vittorie, 2 pareggi, 7 sconfitte), terminando al 12\u00ba posto.\nNel 2002-2003 subentra a stagione in corso all'Acireale (C2-C), dove finalmente centra la promozione dopo il 5\u00ba posto (6 vittorie, 6 pareggi, 3 sconfitte) e la vittoria nei play-off contro il Catanzaro. Confermato dall'Acireale nel 2003-2004 (C1-B), ottiene un 4\u00ba posto (16 vittorie, 12 pareggi, 6 sconfitte), con sconfitta nei play-off per la B con la .\nNel 2004-2005 ha l'occasione di allenare in Serie B il Catania, ma \u00e8 esonerato dopo 11 giornate (4 vittorie, 3 pareggi, 4 sconfitte), con i siciliani che alla fine terminano all'11\u00ba posto.\nNel 2005-2006 inizia alla (C1-A), ma \u00e8 esonerato dopo la 12\u00aa giornata (3 vittorie, 4 pareggi, 5 sconfitte), in una stagione in cui i campani concludono al 6\u00ba posto, perdendo poi i play-off per la B con il .\nNel 2006-2007 va alla Sassari Torres (C2-A), dove viene ancora esonerato dopo 30 partite (10 vittorie, 8 pareggi, 12 sconfitte). I sardi terminano al 12\u00ba posto.\nNel 2007-2008 subentra a stagione in corso sulla panchina della (C1-B), portandola alla salvezza dopo il 15\u00ba posto (2 vittorie e 2 sconfitte) e la vittoria ai play-out con il Lanciano. Confermato nel 2008-2009 alla Juve Stabia (Lega Pro Prima Divisione, girone B), viene prima esonerato e poi richiamato, terminando al 17\u00ba posto, ma retrocedendo dopo i play-out, disputati ancora con il Lanciano.\nNella stagione 2009-2010 passa alla guida della Colligiana che milita in Lega Pro Seconda Divisione, ma viene esonerato dopo la nona di campionato il 19 ottobre 2009, per poi essere richiamato dopo la quattordicesima giornata ed essere di nuovo esonerato per il subentrante Rodolfo Vanoli.\nCon la retrocessione della Colligiana dopo i play-out, dal 1\u00ba luglio 2010 diventa nuovo allenatore della Sacilese, sempre in Lega Pro Seconda Divisione.\nDalla stagione 2012-2013 allena la in Eccellenza dopo le dimissioni di Fabio Sambaldi. Sotto la sua guida i giuliani perdono gli spareggi nazionali per la promozione contro la Pro Dronero, ma accedono comunque alla Serie D 2013-2014 tramite ripescaggio. Viene esonerato il 1\u00ba ottobre 2013, a seguito della sconfitta col Montebelluna.\nNell' Ottobre 2021 torna in panchina. Assume infatti l'incarico di allenatore dell' Opitergina, formazione Veneta, inserita nel Girone C, del torneo di Eccellenza, al posto dell'esonerato Francesco Feltrin."}
{"id": "2461326", "revid": "6923", "url": "https://it.wikipedia.org/wiki?curid=2461326", "title": "The Travelers Companies", "text": "The Travelers Companies () \u00e8 la pi\u00f9 grande compagnia di assicurazioni statunitense per valore di mercato.. \u00c8 anche il secondo contraente per il ramo sinistri per propriet\u00e0 commerciali e assicurazioni personali negli Stati Uniti. Dall'8 giugno 2009 le azioni della Travelers fanno parte dell'indice Dow Jones.\nLa societ\u00e0 ha uffici in ogni stato degli Stati Uniti, oltre a filiali nel Regno Unito, Irlanda, Singapore, Shanghai e Canada. Nel 2008, la societ\u00e0 ha riportato ricavi per 24 miliardi di USD e un totale attivo per 110 miliardi di USD.\nTravelers, attraverso le sue filiali e circa 14.000 agenti e broker indipendenti, fornisce servizi assicurazioni a copertura di sinistri su beni commerciali e personali a imprese, amministrazioni pubbliche, associazioni e singoli individui. L'azienda offre assicurazioni in tre segmenti:"}
{"id": "2461338", "revid": "1543377", "url": "https://it.wikipedia.org/wiki?curid=2461338", "title": "Kartir", "text": "Kartir Hangirpe (il nome \u00e8 scritto anche Kard\u0113r o Kerdir) fu un importante gran-sacerdote zoroastriano della seconda met\u00e0 del III secolo, consigliere di tre imperatori sasanidi.\nKartir fu probabilmente decisivo nel trionfo del Mazdeismo sull'altra corrente del Zoroastrismo, lo Zurvanismo: nella sua iscrizione a Naqsh-e Rajab, Kartir afferma di aver deciso che c'\u00e8 un paradiso e c'\u00e8 un inferno, mettendosi dunque in opposizione ai principi dello Zurvanismo. Cionondimeno, il fatto che proprio durante il regno di Sapore I (241-272), dal quale Kartir fu nominato consigliere, lo Zurvanismo sia sorto e si sia sviluppato, genera una contraddizione ancora oggetto di studi.\nAllo stesso tempo Kartir \u00e8 considerato come uno dei principali sostenitori del movimento iconoclasta che caus\u00f2 la decadenza del culto dei templi, una forma di venerazione aliena alla tradizione religiosa indo-iraniana ereditata dai Babilonesi e introdotta sei secoli prima da Artaserse II come strumento di raccolta delle tasse. Fu durante l'epoca di Kartir come gran-sacerdote che i templi furono spogliati delle loro statue per legge e, in seguito, abbandonati o convertiti a templi del fuoco (Atar).\nSecondo quanto raccontato nelle sue iscrizioni, Kartir giunse al potere sotto il regno di Sapore I, che serv\u00ec come consigliere e che accompagn\u00f2 durante i viaggi. Il figlio di Sapore, Ormisda I (272-273), nomin\u00f2 Kartir \"Moabadan-Moabad\", \"sacerdote dei sacerdoti\", una posizione che Kartir sfrutt\u00f2 senza piet\u00e0 per promuovere i propri interessi e colpire sacerdoti di rango inferiore con opinioni in contrasto con la sua. Sotto i sovrani successivi, Kartir richiese la persecuzione di aderenti ad altre religioni, in particolare i Manichei, il cui profeta Mani fu condannato a morte da Bahram I (273\u2013276), probabilmente dietro istigazione di Kartir; la persecuzione termin\u00f2 sotto Narsete (293\u2013302), probabilmente dopo la morte del gran-sacerdote.\nLe notizie su Kartir sono riportate esclusivamente nelle sue iscrizioni sulla Ka'ba-i Zartosht a Naqsh-i-Rustam e a Naqsh-e Rajab."}
{"id": "2461340", "revid": "6923", "url": "https://it.wikipedia.org/wiki?curid=2461340", "title": "Kymco Xciting R", "text": ""}
{"id": "2461344", "revid": "767487", "url": "https://it.wikipedia.org/wiki?curid=2461344", "title": "Sant'Agostino (Masaccio)", "text": "Il pannello di Sant'Agostino, attribuito di Masaccio, \u00e8 una delle quattro figurette (38x12 cm) gi\u00e0 facenti parte del polittico di Pisa ed oggi conservate nello Staatliche Museen di Berlino. Gli altri tre sono il \"San Girolamo\", il \"Santo carmelitano barbuto\" e il \"Santo carmelitano imberbe\". L'opera, datata 1426, \u00e8 una tempera su tavola a fondo oro.\nStoria.\nDestinato alla chiesa del Carmine per la cappella del notaio ser Giuliano di Colino degli Scarsi da San Giusto, il polittico di Pisa \u00e8 l'opera meglio documentata di Masaccio, grazie a un committente particolarmente preciso, che annot\u00f2 tutti i pagamenti e i solleciti fatti al pittore.\nIl 19 febbraio 1426 l'artista era a Pisa a siglare il contratto e, dopo vari solleciti e richieste a impegnarsi in esclusiva all'opera, il 26 dicembre Masaccio riceveva il saldo per l'opera.\nEntro il 1568 Giorgio Vasari lo vide e lo descrisse nella seconda edizione delle Vite. Nel corso del XVII o XVIII secolo venne rimosso dall'altare, sembrato e disperso.\nI quattro piccoli pannelli vennero alla luce nel 1893 in un'esposizione alla New Gallery di Regent Street a Londra e nel 1905 vennero acquistati dal Museo di Berlino. Fu Berenson il primo a metterli in relazione col perduto polittico pisano nel 1908, proprio per la presenza dei carmelitani.\nDescrizione e stile.\nLa collocazione di queste quattro figure \u00e8 incerta e in ogni caso ne dovevano esistere alcuni di pi\u00f9, poich\u00e9 si era normalmente soliti accoppiare queste figure simmetricamente, voltate verso destra e verso sinistra in misura uguale. I pannelli di Berlino sono tre voltati verso destra (Agostino, Girolamo e Carmelitano barbuto) e uno solo verso sinistra (Carmelitano glabro) e si tende a immaginarli incastonati nei pilastri ai lati della cornice lignea. Berti e Foggi hanno proposto anche una ricostruzione alternativa, dove i pannelli decoravano lo spazio tra gli scomparti superiori del polittico, dove erano dipinti dei santi a mezza figura, dei quali si conosce oggi solo il \"San Paolo\" e il \"Sant'Andrea\". In ogni caso i pannelli perduti sarebbero almeno due.\nSant'Agostino \u00e8 ritratto con l'abito vescovile, la mitria e i guanti, mentre \u00e8 concentrato alla lettura di un libro sacro. Lo stile della figura \u00e8 tipico di Masaccio, con una pennellata fluida che definisce le figure per mezzo di ampie campiture di colore, ravvivate dal tocco realistico della luce. In questo caso l'illuminazione proviene da sinistra, come anche nelle altre figure del polittico, e lascia il volto del santo in ombra, un dettaglio inconsueto che Masaccio speriment\u00f2 per primo anche in altre opere, superando la stereotipato bagliore senza fonte precisa delle opere del gotico internazionale."}
{"id": "2461346", "revid": "1543377", "url": "https://it.wikipedia.org/wiki?curid=2461346", "title": "Fissero", "text": "Il Fissero \u00e8 un canale navigabile della provincia di Mantova.\nNasce dal Mincio allo sbarramento di Formigosa e confluisce nel fiume Tartaro dopo 22\u00a0km, poco prima della conca di Trevenzuolo in comune di Ostiglia.\nSubito dopo l'incile si trova la conca di Valdaro, presso la quale sorge il porto di Mantova; il livello del canale \u00e8 mantenuto all'altezza costante di 12,5\u00a0m per tutta la sua lunghezza.\nIl canale rappresenta il tratto iniziale dell'idrovia Fissero-Tartaro-Canalbianco, che collega Mantova al mare. Il Fissero fa parte del bacino idrografico del Tartaro-Canalbianco-Po di Levante, a volte chiamato bacino del Fissero-Tartaro-Canalbianco o anche bacino del Fissero-Tartaro-Canalbianco-Po di Levante.\nDopo 13\u00a0km si arriva in localit\u00e0 Governolo alla conca di San Leone, da cui si dirama la derivazione di collegamento al Po.\nDopo 20\u00a0km si trova la confluenza del canale Molinella.\nIl Fissero sfocia nel Tartaro insieme allo scolo delle paludi di Ostiglia."}
{"id": "2461348", "revid": "767487", "url": "https://it.wikipedia.org/wiki?curid=2461348", "title": "San Girolamo (Masaccio)", "text": "Il pannello di San Girolamo, attribuito a Masaccio, \u00e8 una delle quattro figurette (38x12 cm) gi\u00e0 facenti parte del polittico di Pisa ed oggi conservate nello Staatliche Museen di Berlino. Gli altri tre sono il \"Sant'Agostino\", il \"Santo carmelitano barbuto\" e il \"Santo carmelitano imberbe\". L'opera, datata 1426, \u00e8 una tempera su tavola a fondo oro.\nStoria.\nDestinato alla chiesa del Carmine per la cappella del notaio ser Giuliano di Colino degli Scarsi da San Giusto, il polittico di Pisa \u00e8 l'opera meglio documentata di Masaccio, grazie a un committente particolarmente preciso, che annot\u00f2 tutti i pagamenti e i solleciti fatti al pittore.\nIl 19 febbraio 1426 l'artista era a Pisa a siglare il contratto e, dopo vari solleciti e richieste a impegnarsi in esclusiva all'opera, il 26 dicembre Masaccio riceveva il saldo per l'opera.\nEntro il 1568 Giorgio Vasari lo vide e lo descrisse nella seconda edizione del le Vite. Nel corso del XVII o XVIII secolo venne rimosso dall'altare, smembrato e disperso.\nI quattro piccoli pannelli vennero alla luce nel 1893 in un'esposizione alla New Gallery di Regent Street a Londra e nel 1905 vennero acquistati dal Museo di Berlino. Fu Berenson il primo a metterli in relazione col perduto polittico pisano nel 1908, proprio per la presenza dei carmelitani.\nDescrizione e stile.\nLa collocazione di queste quattro figure \u00e8 incerta e in ogni caso ne dovevano esistere alcuni di pi\u00f9 poich\u00e9 si era normalmente soliti accoppiare queste figure simmetricamente, voltate verso destra e verso sinistra in misura uguale. I pannelli di Berlino sono tre voltati verso destra (Agostino, Girolamo e Carmelitano barbuto) e uno solo verso sinistra (Carmelitano glabro) e si tende a immaginarli incastonati nei pilastri ai lati della cornice lignea. Berti e Foggi hanno proposto anche una ricostruzione alternativa, dove i pannelli decoravano lo spazio tra gli scomparti superiori del polittico, dove erano dipinti dei santi a mezza figura, dei quali si conosce oggi solo il \"San Paolo\" e il \"Sant'Andrea\". In ogni caso i pannelli perduti sarebbero almeno due.\nSan Girolamo \u00e8 ritratto con l'abito cardinalizio mentre \u00e8 concentrato nello studio e legge un libro posto su un banco. Lo stile della figura \u00e8 tipico di Masaccio, con una pennellata fluida che definisce le figure per mezzo di ampie campiture di colore, ravvivate dal tocco realistico della luce. In questo caso l'illuminazione proviene da sinistra, come anche nelle altre figure del polittico, e lascia il volto del santo in ombra, un dettaglio inconsueto che Masaccio speriment\u00f2 per primo anche in altre opere, superando la stereotipato bagliore senza fonte precisa delle opere del gotico internazionale."}
{"id": "2461355", "revid": "1835355", "url": "https://it.wikipedia.org/wiki?curid=2461355", "title": "Antonio Zucchelli", "text": "Biografia.\nFiglio del barone Aurelio Zucchelli dell'Aquila e di Orsola Gentile Baio, Antonio Zucchelli fu battezzato dal religioso Gregorio Barbarigo, amico di famiglia e futuro santo.\nGiovanissimo, appena sedicenne, entr\u00f2 nell'Ordine dei Frati Minori Cappuccini del convento di Gradisca. Il del 29 ottobre 1697, quand'era trentaquattrenne, un decreto della \"Congregatio de Propaganda Fide\" ne dispose l'invio in missione.\nIl viaggio in Congo.\nIl suo lungo viaggio ebbe inizio da Genova, dove, proveniente dall'Umbria, s'imbarc\u00f2 nel 1697 dopo aver lasciato il suo convento. Il ritorno avvenne a Venezia, sette anni dopo, nel 1704.\nLa prima tappa fu Malaga, quindi Cadice, e infine Lisbona, dove l'8 marzo 1668 inizi\u00f2 la traversata dell'Oceano Atlantico, fino in Brasile, dove si ferm\u00f2 per alcuni mesi sostando a San Salvador di Bahia. Dal Brasile ripart\u00ec per le coste dell'Africa equatoriale, sbarcando a Luanda, nel Regno d'Angola: da Luanda penetr\u00f2 pi\u00f9 volte nell'interno del Regno del Congo (in cui fu in missione dal 1698 al 1702) fino a giungere, tra molte difficolt\u00e0, fino al regno dell'et\u00e0 del ferro di Ngoyo.\nNel 1702, ammalato, intraprese un lungo e pericoloso itinerario che l'avrebbe ricondotto in Italia: passando per il Brasile si imbarc\u00f2 per il Portogallo, giungendo a Lisbona nel settembre 1703. Sbarc\u00f2 infine a Venezia nel settembre (relazioni p. 436) 1704. Due anni dopo lo si ritrova guardiano del convento di Gorizia, citt\u00e0 nella quale trascorrer\u00e0 il resto della sua esistenza, fino alla morte nel 1716.\nOpera.\nDalle sue lunghe esperienze di viaggio e di missione, durate complessivamente sette anni, Zucchelli trasse ispirazione per un'opera, l'unica da lui scritta, e per la quale oggi \u00e8 conosciuto.\nViaggi e relazioni.\nIl resoconto Antonio da Gradisca si componeva di 23 distinti reportage, raccolti sotto il titolo di:\nLa raccolta delle sue relazioni fu pubblicata nel 1712 a Venezia, presso Bartolomeo Giavarina, in un volume \"in quarto\" di 438 pagine.\nValore dell'opera.\nIn quest'opera, il missionario e predicatore cappuccino d\u00e0 conto dei suoi viaggi in Brasile e Africa nera: un diario di viaggio ricchissimo di notizie sulle localit\u00e0 raggiunte e sulle popolazioni conosciute o incontrate durante i suoi viaggi. Il suo resoconto presenta interessanti osservazioni naturalistiche su clima, flora e fauna dei luoghi visitati e notizie antropologiche sui relativi popoli, gruppi etnici e sulle loro usanze.\nContenuti.\nLa quinta relazione \u00e8 occupata dalla descrizione del Brasile, che beneficiava della tratta atlantica di schiavi africani provenienti dal Regno del Congo. Nella sesta relazione Zucchelli racconta il suo passaggio da San Salvador a Luanda, nel regno d'Angola. Le tre relazioni seguenti contengono la narrazione delle missioni, e gli spostamenti dell'autore nei regni di Angola, del Congo, e specialmente nella provincia di Sogno all'imboccatura del fiume Zaire, dove Zucchelli soggiorn\u00f2 pi\u00f9 a lungo. La relazioni dalla nona alla tredicesima sono interamente dedicate alla descrizione della provincia di Sogno e dei costumi dei suoi abitanti. Nelle altre relazioni, frammiste al racconto, si trovano le descrizioni delle localit\u00e0 nei paesi visitati, e una serie di particolari sulle produzioni, sul clima, sui popoli e sull'aspetto di quei luoghi.\nLe ultime quattro relazioni, dalla ventesima alla ventitreesima, comprendono i racconti delle sue navigazioni da Loanda in Brasile fino a San Salvador, da San Salvador a Lisbona, da Lisbona a Malta, e da quest'ultima a Venezia.\nTraduzioni.\nL'opera riscosse all'epoca un buon successo: l'interesse suscitato travalic\u00f2 i confini linguistici italiani tanto da determinarne una traduzione in tedesco, con il titolo \"Merkw\u00fcrdige Missions und Reise-Beschreibung nach Congo in Ethiopien\", che conobbe pi\u00f9 di un'edizione: fu pubblicata una prima volta a Francoforte, nel 1715, una seconda volta nel 1723, a Erfurt, e una terza volta, nel 1794, nuovamente a Francoforte."}
{"id": "2461357", "revid": "767487", "url": "https://it.wikipedia.org/wiki?curid=2461357", "title": "Mateh Yehuda", "text": "Il consiglio regionale di Mateh Yehuda (, \"Mo'atza Azorit Mateh Yehuda\") \u00e8 un consiglio regionale nel distretto di Gerusalemme di Israele. Nel 2008 aveva una popolazione di 36.200 abitanti.\nIl nome del consiglio regionale deriva dal fatto che il suo territorio era parte della terra assegnata alla trib\u00f9 di Giuda, secondo la Bibbia."}
{"id": "2461364", "revid": "767487", "url": "https://it.wikipedia.org/wiki?curid=2461364", "title": "Butler (Missouri)", "text": "Butler \u00e8 una citt\u00e0 degli Stati Uniti d'America, capoluogo della Contea di Bates nello Stato del Missouri.\nSi estende su un territorio di 10\u00a0km\u00b2 e nel 2000 contava 4.209 abitanti."}
{"id": "2461365", "revid": "228587", "url": "https://it.wikipedia.org/wiki?curid=2461365", "title": "Santo carmelitano barbuto", "text": "Il pannello del Santo carmelitano barbuto, attribuito di Masaccio, \u00e8 una delle quattro figurette (38x12 cm) gi\u00e0 facenti parte del polittico di Pisa ed oggi conservate nello Staatliche Museen di Berlino. Gli altri tre sono il \"Sant'Agostino\", il \"San Girolamo\" e il \"Santo carmelitano imberbe\". L'opera, datata 1426, \u00e8 una tempera su tavola a fondo oro.\nStoria.\nDestinato alla chiesa del Carmine per la cappella del notaio ser Giuliano di Colino degli Scarsi da San Giusto, il polittico di Pisa \u00e8 l'opera meglio documentata di Masaccio, grazie a un committente particolarmente preciso, che annot\u00f2 tutti i pagamenti e i solleciti fatti al pittore.\nIl 19 febbraio 1426 l'artista era a Pisa a siglare il contratto e, dopo vari solleciti e richieste a impegnarsi in esclusiva all'opera, il 26 dicembre Masaccio riceveva il saldo per l'opera.\nEntro il 1568 Giorgio Vasari lo vide e lo descrisse nella seconda edizione delle Vite. Nel corso del XVII o XVIII secolo venne rimosso dall'altare, sembrato e disperso.\nI quattro piccoli pannelli vennero alla luce nel 1893 in un'esposizione alla New Gallery di Regent Street a Londra e nel 1905 vennero acquistati dal Museo di Berlino. Fu Berenson il primo a metterli in relazione col perduto polittico pisano nel 1908, proprio per la presenza dei carmelitani.\nDescrizione e stile.\nLa collocazione di queste quattro figure \u00e8 incerta e in ogni caso ne dovevano esistere alcuni di pi\u00f9 poich\u00e9 si era normalmente soliti accoppiare queste figure simmetricamente, voltate verso destra e verso sinistra in misura uguale. I pannelli di Berlino sono tre voltati verso destra (Agostino, Girolamo e Carmelitano barbuto) e uno solo verso sinistra (Carmelitano glabro) e si tende a immaginarli incastonati nei pilastri ai lati della cornice lignea. Berti e Foggi hanno proposto anche una ricostruzione alternativa, dove i pannelli decoravano lo spazio tra gli scomparti superiori del polittico, dove erano dipinti dei santi a mezza figura, dei quali si conosce oggi solo il \"San Paolo\" e il \"Sant'Andrea\". In ogni caso i pannelli perduti sarebbero almeno due.\nIl santo barbuto con l'abito carmelitano \u00e8 ritratto mentre si regge il mantello con una mano e con l'altra un libro. La sua veste \u00e8 trattata con un approccio pi\u00f9 delicato e pittorico del \"Santo imberbe\". La pennellata fluida definisce le figure per mezzo di ampie campiture di colore, ravvivate dal tocco realistico della luce. In questo caso l'illuminazione proviene da sinistra, come anche nelle altre figure del polittico, e lascia il volto del santo in ombra, un dettaglio inconsueto che Masaccio speriment\u00f2 per primo anche in altre opere, superando la stereotipato bagliore senza fonte precisa delle opere del gotico internazionale.\nNon \u00e8 chiaro perch\u00e9 questa figura abbia la calotta cranica apparentemente mozza, se per un attributo iconografico, per un danno o per un maldestro tentativo di scorciare la figura \"di sott'in su\", magari trovandosi nella parte alta del polittico."}
{"id": "2461368", "revid": "114162293", "url": "https://it.wikipedia.org/wiki?curid=2461368", "title": "Teorema di convoluzione", "text": "In matematica, il teorema di convoluzione afferma che sotto opportune condizioni la trasformata di Laplace, cos\u00ec come la trasformata di Fourier della convoluzione di due funzioni \u00e8 il prodotto delle trasformate delle funzioni stesse. Questo teorema ha importanti risvolti nell'analisi dei segnali, in particolare nell'ambito delle reti lineari.\nEnunciato.\nSiano formula_1 e formula_2 due funzioni la cui convoluzione \u00e8 indicata da formula_3. Sia formula_4 l'operatore trasformata di Fourier, sicch\u00e9 formula_5 e formula_6 sono le trasformate di formula_1 e formula_2 rispettivamente. Allora:\ndove formula_10 denota la moltiplicazione. Si ha anche che:\nApplicando la trasformata inversa formula_12, si ottiene:\nSi noti che la relazione \u00e8 valida esclusivamente per le forme della trasformata mostrate nella dimostrazione riportata in seguito. Il teorema \u00e8 valido anche per la trasformata di Laplace.\nDimostrazione.\nLa dimostrazione presentata \u00e8 mostrata per una particolare normalizzazione della trasformata di Fourier: nei casi in cui la normalizzazione sia differente, nella derivazione compare un fattore scalare.\nSiano formula_14, formula_15 appartenenti a formula_16. Sia formula_17 la trasformata di Fourier di formula_14 e formula_19 la trasformata di formula_15:\ndove il punto tra formula_23 e formula_24 indica il prodotto interno a formula_25. Sia formula_26 la convoluzione di formula_14 e formula_15:\nSi nota che:\ne quindi, per il teorema di Fubini, si ha che formula_31, e dunque la sua trasformata formula_32 \u00e8 definita dalla formulazione integrale:\nDal momento che:\ngrazie a quanto detto sopra si pu\u00f2 applicare nuovamente il teorema di Fubini:\nSostituendo formula_36 si ha quindi formula_37, e dunque:\nQuesti due integrali definiscono formula_41 e formula_42, cos\u00ec:\ncome si voleva dimostrare.\nConvoluzione discreta.\nSi pu\u00f2 mostrare in modo simile che la convoluzione discreta di due successioni formula_23 e formula_45 \u00e8 data da:\ndove formula_47 \u00e8 la trasformata di Fourier a tempo discreto.\nUn importante caso particolare \u00e8 la convoluzione circolare di formula_23 e formula_45 definita da formula_50, dove formula_51 \u00e8 una sommazione periodica:\nSi pu\u00f2 allora mostrare che:\ndove formula_54 \u00e8 la trasformata discreta di Fourier. Infatti, formula_55 pu\u00f2 essere scritta come:\ncos\u00ec che il suo prodotto con formula_57 \u00e8 una funzione discreta:\nLa DTFT inversa \u00e8:\ncome si voleva dimostrare."}
{"id": "2461369", "revid": "2166030", "url": "https://it.wikipedia.org/wiki?curid=2461369", "title": "Ludovico I il Giusto", "text": "Biografia.\nFu il secondo figlio di Boleslao III il Prodigo, duca di Legnica-Brzeg per parte della moglie, principessa Margherita (\"Mark\u00e9ta\") di Boemia, figlia di Venceslao II di Boemia. Ludovico fu il pi\u00f9 giovane figlio della coppia ducale a superare l'adolescenza. Il terzo e ultimo figlio, Nicola, nacque e mor\u00ec nel 1322, poco prima della morte della madre.\nSui primi anni di vita si conosce molto poco. Lo si trova poi alla corte di Boemia a Praga dove pass\u00f2 diversi anni apprendendo di politica e di arte del governare.\nNel 1342 Boleslao III, sommerso dai debiti, si ritir\u00f2 con la moglie a vita privata e lasci\u00f2 il ducato di Legnica ai figli Ludovico I e Venceslao I. Nei primi tre anni i due fratelli condivisero il governo del ducato, fin quando Venceslao perse la speranza di avere dei figli e cedette gran parte del ducato al fratello Ludovico.\nIl trattato venne firmato il 9 agosto 1345 a Breslavia e avallato dal re Giovanni di Boemia. Ludovico I ricevette la parte pi\u00f9 ricca del ducato e la sua capitale Legnica.\nLa divisione dur\u00f2 soltanto un anno. Nel 1346 Venceslao I - la cui moglie, dopo otto anni di matrimonio riusc\u00ec a rimanere incinta, tent\u00f2 di modificare il trattato secondo cui Ludovico restituiva tutte le sue terre a Venceslao ed in cambio veniva nominato suo unico erede, anche nel caso della nascita di un figlio. Come compenso temporaneo, Ludovico avrebbe ricevuto un appannaggio annuo di 400 \"pezzi d'argento\" ed il possesso del palazzo di Buczyna.\nLa realt\u00e0 apparve subito differente, il \"malato\" Venceslao non aveva alcuna intenzione di morire ed in pi\u00f9 la situazione si and\u00f2 complicando con la nascita del primo dei quattro figli di Venceslao, Roberto.\nOra Venceslao doveva indurre Ludovico a rinunciare ai suoi diritti di successione e Ludovico vide come il fratello aveva ridotto il pagamento della sua rendita. Comunque le condizioni finanziarie di Ludovico erano buone tanto da consentirgli l'acquisto della citt\u00e0 di Lubin da suo padre e dove si trasfer\u00ec con la famiglia.\nTra il 1349 ed il 1350 Ludovico prese parte ad un pellegrinaggio a Roma. Dopo la morte di suo padre Boleslao III (21 aprile 1352) Ludovico I opt\u00f2 per una soluzione militare per risolvere la questione dinastica con suo fratello. La guerra dur\u00f2 circa sei anni con interruzioni dovuta alla mediazione di diversi signori di stati confinanti fra i quali Carlo IV di Lussemburgo.\nIl trattato finale firmato il 23 luglio 1359 sanc\u00ec la vittoria di Ludovico I, che in aggiunta alla conferma del suo governo su Lubin, ottenne da Venceslao I la citt\u00e0 di Chojn\u00f3w, met\u00e0 di O\u0142awa, il ducato di Brzeg ed una compensazione monetaria di 4.500 pezzi d'argento.\nDa parte sua, Ludovico promise di pagare met\u00e0 dei debiti lasciati dal padre e rinunci\u00f2 formalmente alla rivendicazione del ducato di Legnica.\nVenceslao I mor\u00ec il 2 giugno 1364 lasciando quattro figli minorenni. Ludovico I assunse la reggenza in favore dei suoi nipoti fino al 1373 (inizialmente condivise la reggenza con la cognata, Anna of Teschen, fino al 1367). Dall'inizio della reggenza, fece dei grandi sforzi per salvare il tesoro di Legnica ed eliminare lo spettro della bancarotta. Il suo talento nell'arte del governo gli consent\u00ec di indirizzare sulla giusta strada il maggiore dei suoi nipoti, Roberto, che segu\u00ec i consigli dello zio.\nGrazie al miglioramento delle finanze di Legnica, Ludovico riusc\u00ec a ricomprare la met\u00e0 del ducato di Brzeg-O\u0142awa perso dal fratello (nel 1368) e ad acquistare le citt\u00e0 di Kluczbork, Buczyna, Wo\u0142czyn (nel 1373) e Niemcza (negli anni 1392-1395).\nAllo scopo di mantenere la sua autorit\u00e0 sulle terre, contro le rivendicazioni del suo fratello maggiore Enrico VII, Ludovico non gli diede uno stato separato ma lo nomino co-reggente, ma senza dargli un reale potere, intorno al 1360/61. Enrico VII ricevette un suo distretto soltanto nel 1395, all'et\u00e0 di 52 anni: Niemcza, acquistata da suo padre tre anni prima.\nLudovico partecip\u00f2 attivamente alla vita politica e fu scelto spesso per sanare delle contese fra regnanti della zona. Il 21 maggio 1379, con suo fratello Venceslao I, rinnov\u00f2 i suoi omaggi a Venceslao di Lussemburgo. In quella occasione il re promise la piena successione del ducato di Legnica-Brzeg soltanto ai discendenti di Boleslao III il Prodigo, saltando cos\u00ec la linea di successione del Casato dei Piast da intromissioni dei loro parenti. Una seconda visita avvenne il 6 gennaio 1383, ma questa volta Ludovico dovette rinunciare ad ogni rivendicazione sulle seguenti citt\u00e0 governate da parenti del re di Boemia: Breslavia, Schweidnitz e Jawor.\nIl 12 giugno 1397 Ludovico prese parte al Congresso di \u0141ubnicach, al quale erano presenti, fra gli altri, re Ladislao II Jagellone e Premislavo I Noszak di Teschen.\nLe politiche dinastiche di Ludovico I ebbero dei buoni risultati. Egli organizz\u00f2 il matrimonio della sua primogenita Margherita (\"Ma\u0142gorzata\") con Alberto I di Baviera, figlio di Ludovico il Bavaro e del suo unico figlio Enrico VII (rimasto a lungo vedovo) con Margherita di Masovia, vedova di Casimiro IV di Pomerania; organizz\u00f2 anche il matrimonio di suo nipote Roberto I con Hedwig di \u017baga\u0144, vedova del re Casimiro III il Grande. Ludovico I si attendeva da questi matrimoni di poter approdare al trono di Polonia dopo la morte di Casimiro III. Ben presto gli fu per\u00f2 chiaro che le prospettive erano molto distanti. Nel 1396 fece un'alleanza con il re di Polonia Ladislao II Jagellone contro Ladislao II di Opole (W\u0142adys\u0142aw Opolczyk).\nLa sua reputazione era cos\u00ec alta che Ludovico I venne ripetutamente incaricato, da Carlo IV e Venceslao IV di mediare in alcune dispute fra stati adiacenti come nel 1365 fra il vescovo di Przec\u0142aw, von Pogarell ed il duca Corrado I di Ole\u015bnica, nel 1367 fra i figli del duca Nicola II di Troppau per la divisione del ducato e nel 1373 fra il duca Corrado II di Ole\u015bnica e Przemyslaus I Noszak per il ducato di Bytom).\nLudovico I, durante la sua lunga azione di governo, costru\u00ec numerosi edifici come castelli a Lubin e Brzeg con le loro rispettive cappelle e la Collegiata di Brzeg.\nLudovico I mor\u00ec fra il 6 ed il 23 dicembre 1398 e venne sepolto nella Collegiata di St. Hedwig a Brzeg.\nMatrimonio e figli.\nIntorno al 1341, Ludovico spos\u00f2 Agnese (n. ca. 1321 - m. 7 luglio 1362), figlia del duca Enrico IV di G\u0142og\u00f3w-\u017baga\u0144 e vedova del duca Leszek di Racib\u00f3rz. Essi ebbero sei figli:"}
{"id": "2461370", "revid": "287204", "url": "https://it.wikipedia.org/wiki?curid=2461370", "title": "Liga ACB 2005-2006", "text": "La Liga ACB 2005-2006 \u00e8 stata la 50\u00aa edizione del massimo campionato spagnolo di pallacanestro maschile.\nIl torneo si compone di diciotto formazioni, che si affrontano in un unico girone all'italiana con partite di andata e ritorno. Le prime otto si qualificano per i play-off per il titolo nazionale, disputati al meglio delle cinque gare con la prima e la terza e la quinta in casa della meglio classificata al termine della stagione regolare. Le ultime due retrocedono in Liga LEB.\nL'Unicaja Malaga, primo al termine della stagione regolare, vince il suo primo titolo nazionale in finale dei play-off sul TAU Cer\u00e1mica, secondo dopo le trentaquattro giornate."}
{"id": "2461375", "revid": "121650234", "url": "https://it.wikipedia.org/wiki?curid=2461375", "title": "I. A. L. Diamond", "text": "Biografia.\nI primi anni.\nNato a Ungheni, in Moldavia, era chiamato \u201cIz\u201d a Hollywood, ed era noto perch\u00e9, scherzando, sosteneva che le sue iniziali stessero per \u201cLega Interscolastica di Algebra\u201d.\nAll'et\u00e0 di 9 anni Diamond emigr\u00f2 con la sua famiglia nella zona di Crown Heights a Brooklyn negli Stati Uniti, dove studi\u00f2 alla Boy's High School, mostrando buone capacit\u00e0 in matematica, concorrendo alle Olimpiadi di Matematica nazionali nel 1936-37, dove vinse parecchie medaglie d'oro.\nNel 1941 Diamond termin\u00f2 i suoi studi universitari di primo grado in giornalismo alla Columbia University, dove pubblic\u00f2 nel \"Columbia Daily Spectator\" con lo pseudonimo di \u201cI.A.L. Diamond\u201d. Diresse la rivista umoristica \"Jester\", fu membro della \"Philolexian Society\", e divenne l'unica persona a scrivere da sola quattro produzioni consecutive della rivista annuale \"Varsity Show\". Dopo la laurea, abbandon\u00f2 l'idea di continuare i suoi studi alla Columbia University e accett\u00f2 un contratto a breve termine a Hollywood.\nCarriera e ultimi anni.\nOttenne una serie di contratti a tempo determinato, in particolare per la Paramount Pictures, e lavor\u00f2 alla stesura di diverse sceneggiature, ma senza ricevere \"credits\". In seguito and\u00f2 alla Universal, dove nel 1944 lavor\u00f2 alla sua prima sceneggiatura accreditata per lungometraggio, \"Murder in the Blue Room\" (Omicidio nella stanza blu). Un anno dopo, alla Warner Brothers, raggiunse il suo primo vero successo e ottenne i \"credits\" con \"Never Say Goodbye\" (Non dire mai arrivederci) nel 1946. Lavor\u00f2 alla 20th Century Fox dal 1951-55, infine decise di diventare indipendente.\nNel 1957 collabor\u00f2 con Billy Wilder durante la lavorazione del film \"Arianna\". Da quel momento in poi, la coppia ottenne una serie di successi con \"A qualcuno piace caldo\"; \"L'appartamento\" (che vinse un Oscar per la Miglior Sceneggiatura); \"Uno, due, tre!\"; \"Irma la dolce\"; il nominato all'Oscar \"Non per soldi... ma per denaro\"; la commedia sexy \"Baciami, stupido\"; e \"Vita privata di Sherlock Holmes\".\nAlcuni personaggi di questi lungometraggi sono impegnati in infiniti ma amichevoli battibecchi: come Joe e Jerry in \"A qualcuno piace caldo\" e Holmes e Watson nella \"Vita privata di Sherlock Holmes\". La vedova Diamond sostiene che siano basati sul rapporto tra suo marito e Wilder."}
{"id": "2461377", "revid": "1305772", "url": "https://it.wikipedia.org/wiki?curid=2461377", "title": "Flying", "text": ""}
{"id": "2461379", "revid": "767487", "url": "https://it.wikipedia.org/wiki?curid=2461379", "title": "Santo carmelitano imberbe", "text": "Il pannello del Santo carmelitano imberbe, attribuito di Masaccio, \u00e8 una delle quattro figurette (38x12 cm) gi\u00e0 facenti parte del polittico di Pisa ed oggi conservate nello Staatliche Museen di Berlino. Gli altri tre sono il \"Sant'Agostino\", il \"San Girolamo\" e il \"Santo carmelitano barbuto\". L'opera, datata 1426, \u00e8 una tempera su tavola a fondo oro.\nStoria.\nDestinato alla chiesa del Carmine per la cappella del notaio ser Giuliano di Colino degli Scarsi da San Giusto, il polittico di Pisa \u00e8 l'opera meglio documentata di Masaccio, grazie a un committente particolarmente preciso, che annot\u00f2 tutti i pagamenti e i solleciti fatti al pittore.\nIl 19 febbraio 1426 l'artista era a Pisa a siglare il contratto e, dopo vari solleciti e richieste a impegnarsi in esclusiva all'opera, il 26 dicembre Masaccio riceveva il saldo per l'opera.\nEntro il 1568 Giorgio Vasari lo vide e lo descrisse nella seconda edizione delle Vite. Nel corso del XVII o XVIII secolo venne rimosso dall'altare, sembrato e disperso.\nI quattro piccoli pannelli vennero alla luce nel 1893 in un'esposizione alla New Gallery di Regent Street a Londra e nel 1905 vennero acquistati dal Museo di Berlino. Fu Berenson il primo a metterli in relazione col perduto polittico pisano nel 1908, proprio per la presenza dei carmelitani.\nDescrizione e stile.\nLa collocazione di queste quattro figure \u00e8 incerta e in ogni caso ne dovevano esistere alcuni di pi\u00f9 poich\u00e9 si era normalmente soliti accoppiare queste figure simmetricamente, voltate verso destra e verso sinistra in misura uguale. I pannelli di Berlino sono tre voltati verso destra (Agostino, Girolamo e Carmelitano barbuto) e uno solo verso sinistra (Carmelitano glabro) e si tende a immaginarli incastonati nei pilastri ai lati della cornice lignea. Berti e Foggi hanno proposto anche una ricostruzione alternativa, dove i pannelli decoravano lo spazio tra gli scomparti superiori del polittico, dove erano dipinti dei santi a mezza figura, dei quali si conosce oggi solo il \"San Paolo\" e il \"Sant'Andrea\". In ogni caso i pannelli perduti sarebbero almeno due.\nIl santo imberbe con l'abito carmelitano \u00e8 ritratto mentre guarda in lontananza e nasconde sotto il mantello un libro, simbolo di sapienza. La fisionomia ha tratti che evidenziano la rotondit\u00e0, e la sua veste \u00e8 trattata con un approccio pi\u00f9 scultoreo del \"Santo barbuto\": richiama lo stile del pannello del \"Sant'Andrea\", col quale condivide anche la forma solida e squadrata delle dita. Le pieghe sono pi\u00f9 vigorose, con colori pi\u00f9 contrastanti, che fanno apparire il mantello pesante e voluminoso.\nSu figure simili a questa Filippo Lippi, allievo di Masaccio, form\u00f2 il proprio stile, tanto che alcuni hanno anche attribuito l'opera alla sua mano."}
{"id": "2461384", "revid": "834", "url": "https://it.wikipedia.org/wiki?curid=2461384", "title": "Mechanix (album)", "text": ""}
{"id": "2461386", "revid": "287204", "url": "https://it.wikipedia.org/wiki?curid=2461386", "title": "Misdemeanor (album)", "text": ""}
{"id": "2461389", "revid": "1543377", "url": "https://it.wikipedia.org/wiki?curid=2461389", "title": "North Little Rock", "text": "North Little Rock \u00e8 un centro abitato (\"city\") degli Stati Uniti d'America, situato nella contea di Pulaski dello Stato dell'Arkansas. Nel 2009 la popolazione era di 60.139 abitanti.\nGeografia fisica.\nSecondo i rilevamenti dello United States Census Bureau, North Little Rock si estende su una superficie di 46,96 km\u00b2.\nInfrastrutture e trasporti.\nLa citt\u00e0 \u00e8 servita dalla linea blu della rete tranviaria di Little Rock."}
{"id": "2461392", "revid": "1305772", "url": "https://it.wikipedia.org/wiki?curid=2461392", "title": "Misdemeanor", "text": ""}
{"id": "2461397", "revid": "28592", "url": "https://it.wikipedia.org/wiki?curid=2461397", "title": "Braccia milanesi", "text": ""}
{"id": "2461400", "revid": "36426", "url": "https://it.wikipedia.org/wiki?curid=2461400", "title": "Santo carmelitano glabro", "text": ""}
{"id": "2461401", "revid": "124912541", "url": "https://it.wikipedia.org/wiki?curid=2461401", "title": "Fayetteville (Arkansas)", "text": "Fayetteville \u00e8 un centro abitato (\"city\") degli Stati Uniti d'America, capoluogo della contea di Washington, nello Stato dell'Arkansas. Nel 2009 la popolazione era di 77.142 abitanti.\nGeografia fisica.\nSecondo i rilevamenti dello United States Census Bureau, Fayetteville si estende su una superficie di 44.49 km\u00b2."}
{"id": "2461402", "revid": "834", "url": "https://it.wikipedia.org/wiki?curid=2461402", "title": "Unidentified Flying Object (album)", "text": ""}
{"id": "2461403", "revid": "92920", "url": "https://it.wikipedia.org/wiki?curid=2461403", "title": "Senza scampo (miniserie televisiva)", "text": "Senza scampo \u00e8 una miniserie televisiva drammatica in due parti, prodotta in Italia nel 1989, con protagonista Kim Rossi Stuart e diretto da Paolo Poeti, che and\u00f2 in onda in prima serata su Rai 2 gioved\u00ec 4 gennaio e venerd\u00ec 5 gennaio 1990.\nNel \"cast\", oltre a Kim Rossi Stuart, figurano anche Gianmarco Tognazzi, Elio Zamuto e Natasha Hovey.\nSi tratt\u00f2 del programma di maggior successo trasmesso da Rai 2 in quella stagione.\nTrama.\nAdriano \u00e8 uno studente che pensa di trascorrere una tranquilla vacanza su un'isola con la sua ragazza, Marisa: non pu\u00f2 immaginare che si tratta invece dell'inizio di un incubo che sembra non aver mai fine.\nDurante la permanenza sull'isola, si viene infatti inavvertitamente a trovare in un luogo che non doveva essere visto da nessuno (una villa che rappresenta il nascondiglio di un boss latitante), tanto che finisce nel mirino di alcuni killer, che iniziano a dargli la caccia: Adriano riesce a sfuggire all'attentato, ma Marisa rimane uccisa.\nE l'incubo continua, perch\u00e9 Adriano finisce \u2013 per cos\u00ec dire \u2013 \"dalla padella alla brace\": nessuno degli inquirenti sembra infatti credere alla sua versione dei fatti, ritenuta inverosimile, e Adriano viene cos\u00ec arrestato per l'omicidio di Marisa.\nSolo il magistrato che lo ha fatto condannare all'ergastolo, sembra iniziare dopo un po' a dargli ascolto e decide di riaprire il caso. Ma il magistrato non far\u00e0 in tempo, poich\u00e9 dei killer lo uccidono davanti ad un bar sotto gli occhi della figlia.\nAdriano capisce cos\u00ec che rimanendo in prigione, non riuscir\u00e0 mai a dimostrare la verit\u00e0 dei fatti e che, oltretutto, corre il rischio di venire assassinato da qualche detenuto e, per questo, decide di rendersi latitante.\nIl giovane inizia cos\u00ec una lunga fuga in cerca delle prove della propria innocenza, inseguito \u2013 da una parte \u2013 dalle forze dell'ordine che lo vogliono riportare in prigione, dall'altra, dai killer che lo vogliono morto, oltretutto non sapendo di chi potersi fidare."}
{"id": "2461404", "revid": "287204", "url": "https://it.wikipedia.org/wiki?curid=2461404", "title": "Dipartimento di Cop\u00e1n", "text": "Il dipartimento di Cop\u00e1n \u00e8 un dipartimento dell'Honduras occidentale avente come capoluogo Santa Rosa de Cop\u00e1n.\nIl dipartimento di Cop\u00e1n comprende 23 comuni:"}
{"id": "2461405", "revid": "1305772", "url": "https://it.wikipedia.org/wiki?curid=2461405", "title": "Senza scampo", "text": ""}
{"id": "2461407", "revid": "287204", "url": "https://it.wikipedia.org/wiki?curid=2461407", "title": "You Are Here (album)", "text": ""}
{"id": "2461408", "revid": "1613450", "url": "https://it.wikipedia.org/wiki?curid=2461408", "title": "You Are Here", "text": "You Are Here (\"tu sei qui/voi siete qui\" in lingua inglese) pu\u00f2 riferirsi a:"}
{"id": "2461409", "revid": "30610", "url": "https://it.wikipedia.org/wiki?curid=2461409", "title": "Jonesboro (Arkansas)", "text": "Jonesboro \u00e8 un centro abitato (\"city\") degli Stati Uniti d'America, insieme a Lake City capoluogo della contea di Craighead, nello Stato dell'Arkansas. Nel 2009 la popolazione era di 66.194 abitanti.\nGeografia fisica.\nSecondo i rilevamenti dello United States Census Bureau, Jonesboro si estende su una superficie di 80 km\u00b2."}
{"id": "2461410", "revid": "838137", "url": "https://it.wikipedia.org/wiki?curid=2461410", "title": "Qatar Telecom German Open 2008 - Doppio", "text": "Il doppio del Qatar Telecom German Open 2008 \u00e8 stato un torneo di tennis facente parte del WTA Tour 2008.\nLisa Raymond e Samantha Stosur erano le detentrici del titolo, ma quest'anno non hanno partecipato.\nCara Black e Liezel Huber hanno vinto in finale 3-6,6-2,[10-2] contro Nuria Llagostera Vives e Mar\u00eda Jos\u00e9 Mart\u00ednez S\u00e1nchez\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2461411", "revid": "1318658", "url": "https://it.wikipedia.org/wiki?curid=2461411", "title": "Langkawi", "text": "L'isola di Langkawi \u00e8 la maggiore dell'arcipelago omonimo, formato da 99 isole, e fa parte dello Stato federato del Kedah, in Malaysia. Il principale centro abitato dell'isola \u00e8 la cittadina di Kuah situata in un golfo nella parte meridionale dell'isola.\nGeografia.\nLangkawi \u00e8 situata nella parte settentrionale dello Stretto di Malacca dove questo si apre verso il mare delle Andamane nei pressi del confine tra Malaysia e Thailandia. Pochi chilometri a nord si trova l'isola thailandese di Ko Tarutao.\nL'intero arcipelago ha una superficie di 478\u00a0km\u00b2, Pulau Langkawi \u00e8 l'isola principale ha una superficie di 320\u00a0km\u00b2 e si estende da nord a sud per circa 25 km, da est a ovest per poco meno. Le coste sono caratterizzare da pianure alluvionali mentre l'interno dell'isola \u00e8 prevalentemente collinare, la cima pi\u00f9 alta \u00e8 il Gunung Raya (883 m s.l.m.), l'isola \u00e8 ricoperta per tre quarti da foresta pluviale tropicale.\nClima.\nIl clima \u00e8 caldo e umido tutto l'anno, la collocazione geografica protetta da un lato dalla penisola Malese e dall'altra dall'isola di Sumatra la ripara dai monsoni e da eventi atmosferici estremi. La stagione delle piogge \u00e8 tra agosto e ottobre.\nFonte dei dati: Malaysia Meteorological Department\nStoria.\nL'isola \u00e8 stata per lungo tempo sotto la dominazione del sultanato di Kedah, dopo il dominio britannico in epoca coloniale durante la seconda guarra mondiale venne controllata per un breve periodo dalla monarchia thailandese, alcuni aspetti dell'influenza thailandese sono tuttora percepibili.\nDopo la seconda guerra mondiale divenne base di bande di pirati che controllavano la parte settentrionale dello Stretto di Malacca.\nLo sviluppo dell'isola fu avviato a partire dal 1986 quando Mahathir Mohamad, all'epoca primo ministro del paese ma che aveva lavorato come medico sull'isola, spinse per modernizzare l'isola e trasformarla in una meta turistica. All'industria turistica ha dato forte impulso anche la dichiarazione di Langkawi come area \"duty-free\".\nEconomia.\nBench\u00e9 l'isola sia diventata una delle principali mete turistiche della Malaysia l'attivit\u00e0 prevalente nell'entroterra rimane l'agricoltura e in particolare la coltivazione del riso.\nTurismo.\nIl 1\u00ba giugno del 2007 l'intero arcipelago di Langkawi \u00e8 entrato a far parte della Rete mondiale dei geoparchi dell'UNESCO Le tre aree protette principali del geoparco sono il Machinchang Cambrian Geoforest Park, Kilim Karst Geoforest Park e Dayang Bunting Marble Geoforest Park caratterizzati da diversi habitat. I tre parchi sono tra le mete pi\u00f9 visitate nel geoparco.\nUna delle principali attrazioni dell'isola \u00e8 la Langkawi Sky Bridge, un ponte pedonale strallato lungo 125 m dal quale si gode di una vista panoramica sulla valle sottostante e le sue cascate. Il ponte si trova 700 m s.l.m. e vi si accede tramite un ascensore inclinato che parte dalla stazione finale della funivia chiamata Langkawi Cable Car."}
{"id": "2461412", "revid": "922800", "url": "https://it.wikipedia.org/wiki?curid=2461412", "title": "Live in Concert", "text": ""}
{"id": "2461415", "revid": "167951", "url": "https://it.wikipedia.org/wiki?curid=2461415", "title": "Giulia Rubini", "text": "Biografia.\nLo zio fotografo appese una foto a colori (una autentica novit\u00e0) di Giulia nella vetrina del suo negozio e questa foto venne notata dal regista Luciano Emmer che cercava attrici per il film \"Terza liceo\". Nonostante la diffidenza della famiglia e soprattutto la giovane et\u00e0, riusc\u00ec a superare il provino e diventare la protagonista della pellicola, iniziando cos\u00ec una carriera da attrice.\nVeniva chiamata per interpretare giovani dolci e un po' ingenue, facendosi conoscere dal grande pubblico per i suoi personaggi. Ebbe modo di lavorare anche in produzioni internazionali.\nA 21 anni si sposa con un militare e dopo la notizia della seconda gravidanza, decide di lasciare le scene per dedicarsi completamente alla famiglia."}
{"id": "2461416", "revid": "3732", "url": "https://it.wikipedia.org/wiki?curid=2461416", "title": "Elvira Leonardi", "text": ""}
{"id": "2461418", "revid": "1543377", "url": "https://it.wikipedia.org/wiki?curid=2461418", "title": "Pine Bluff", "text": "Pine Bluff \u00e8 un centro abitato (\"city\") degli Stati Uniti d'America, capoluogo della contea di Jefferson, nello Stato dell'Arkansas. Nel 2009 la popolazione era di 50.386 abitanti.\nGeografia fisica.\nSecondo i rilevamenti dello United States Census Bureau, Pine Bluff si estende su una superficie di 46,85 km\u00b2."}
{"id": "2461421", "revid": "984922", "url": "https://it.wikipedia.org/wiki?curid=2461421", "title": "Dipartimento di Cort\u00e9s", "text": "Il dipartimento di Cort\u00e9s \u00e8 un dipartimento dell'Honduras nord-occidentale avente come capoluogo San Pedro Sula.\nIl dipartimento di Cort\u00e9s comprende 12 comuni:"}
{"id": "2461427", "revid": "1543377", "url": "https://it.wikipedia.org/wiki?curid=2461427", "title": "Costruzioni Meccaniche di Saronno", "text": "La Costruzioni Meccaniche di Saronno, detta anche Officine Meccaniche di Saronno, \u00e8 stata un'azienda italiana per la produzione di locomotive a vapore e automobili, attiva dal 1887 al 1918.\nLe origini dell'azienda metalmeccanica sono da ricercare nell'ambito delle intese politiche di alleanza economico-militare assunte dal Regno d'Italia e dagli imperi tedesco e austro-ungarico nei primi anni ottanta del XIX secolo.\nFavorita da quegli accordi di cooperazione internazionale, l'azienda tedesca \"Maschinenfabrik Esslingen\" fond\u00f2 nel comune varesino la Costruzioni Meccaniche di Saronno, iniziando a fabbricare anche in Italia le proprie rinomate locomotive a vapore.\nTra il 1887 e il 1913, l'azienda costru\u00ec numerose locomotive a vapore di vario scartamento per conto delle Ferrovie dello Stato e di . A partire dal 1894, affianc\u00f2 la normale produzione di materiale ferroviario all'assemblaggio di autovetture modello \"Type 3\", realizzate su licenza Peugeot e con motori forniti dalla casa francese.\nConvertita alla produzione bellica negli anni della prima guerra mondiale, al termine del conflitto la societ\u00e0, fino ad allora a prevalente capitale tedesco, venne acquisita dall'ingegnere Nicola Romeo, tramite una banca svizzera.\nL'industriale, gi\u00e0 proprietario della Societ\u00e0 Anonima Ing. Nicola Romeo &amp; Co e dell'Alfa Romeo, dopo alcuni anni di inattivit\u00e0, provvide a riavviare gli stabilimenti, fondando la CEMSA."}
{"id": "2461428", "revid": "1543377", "url": "https://it.wikipedia.org/wiki?curid=2461428", "title": "Springdale (Arkansas)", "text": "Springdale \u00e8 un centro abitato (\"city\") degli Stati Uniti d'America, situato nella contea di Washington dello Stato dell'Arkansas. Nel 2009 la popolazione era di 68.487 abitanti.\nGeografia fisica.\nSecondo i rilevamenti dello United States Census Bureau, Springdale si estende su una superficie di 27,29 km\u00b2.\nEconomia.\nSpringdale \u00e8 nota per essere la sede contrale della Tyson Foods, una multinazionale produttrice di carne."}
{"id": "2461432", "revid": "36426", "url": "https://it.wikipedia.org/wiki?curid=2461432", "title": "Madonna col Bambino (Masaccio)", "text": ""}
{"id": "2461433", "revid": "729019", "url": "https://it.wikipedia.org/wiki?curid=2461433", "title": "Incisure di Schmidt-Lanterman", "text": "Le incisure di Schmidt-Lanterman sono dei piccoli canali che interrompono la guaina mielinica presente nelle cellule nervose. Tali incisure consentono il nutrimento delle cellule stesse altrimenti isolate dalla stessa guaina mielinica (funzione trofica). Inoltre hanno anche funzione di rinnovo della guaina stessa, poich\u00e9 la mielina, al contrario delle cellule nervose, non \u00e8 permanente e va incontro a degradazione progressiva. Il mancato funzionamento di queste incisure o la loro assenza pu\u00f2 provocare tutta una serie di patologie legate alla degradazione della guaina mielinica che fa perdere la caratteristica velocit\u00e0 dell'impulso nervoso (da 100\u00a0m/s a 10\u00a0m/s); queste malattie sono classificate come malattie neurodegenerative, come la sclerosi multipla (anche se con cause diverse)\nBibliografia.\nAtlante di Istologia funzionale, Jeffrey B. Kerr - Casa editrice Ambrosiana"}
{"id": "2461435", "revid": "1543377", "url": "https://it.wikipedia.org/wiki?curid=2461435", "title": "Conway (Arkansas)", "text": "Conway \u00e8 un centro abitato (\"city\") degli Stati Uniti d'America, capoluogo della contea di Faulkner, nello Stato dell'Arkansas. Nel 2009 la popolazione era di 59.511 abitanti.\nGeografia fisica.\nSecondo i rilevamenti dello United States Census Bureau, Conway si estende su una superficie di 35,26 km\u00b2.\nStoria.\nLa citt\u00e0 di Conway fu fondata dopo la guerra civile americana da A. P. Robinson, ingegnere della Little Rock-Fort Smith Railroad. Originariamente consisteva in una stazione ferroviaria, due piccoli negozi, due \"saloon\", alcune abitazioni e un ufficio postale.\nNel 1873 l'insediamento divenne il capoluogo della contea di Faulkner e nel 1875 raggiunse i 200 abitanti. Nella seconda met\u00e0 del XX secolo la citt\u00e0 si ingrand\u00ec notevolmente e attualmente costituisce un importante centro industriale."}
{"id": "2461436", "revid": "28592", "url": "https://it.wikipedia.org/wiki?curid=2461436", "title": "Braccio (tangone)", "text": ""}
{"id": "2461438", "revid": "287204", "url": "https://it.wikipedia.org/wiki?curid=2461438", "title": "Mercedes-Benz W136", "text": "La sigla W136 identifica una vasta famiglia di autovetture di fascia media prodotta dal 1936 al 1955 dalla Casa tedesca Mercedes-Benz.\nStoria e profilo.\nDi una possibile erede della 170 W15 si cominci\u00f2 a parlare da alcuni anni, quando la \"170\" era ancora nel pieno della sua produzione. Per non deludere le aspettative di quella fascia di utenza, sicuramente meno facoltosa dei clienti degli altri modelli della Casa, si scelse di rimanere intorno alla stessa fascia di cilindrata e anzi di ridurre se possibile il prezzo di listino. Le soluzioni tecniche proposte dovevano essere le stesse che hanno fatto la fortuna della \"170 W15\". Insomma, la nuova vettura destinata a prendere il posto della \"170\" doveva dare il massimo ad un prezzo inferiore a quello della \"170\" stessa. La nuova vettura doveva proporre anche una carrozzeria pi\u00f9 moderna ed elegante, in linea con la tendenza allo streamlining dell'epoca.\nDell'intero progetto fu incaricato Hans Nibel, che per\u00f2 non avrebbe mai visto i frutti del suo lavoro: mor\u00ec infatti nel 1934 colto da un infarto. Negli anni a venire, per\u00f2, dato il successo che la nuova vettura avrebbe avuto, questa sarebbe stata riconosciuta come il capolavoro di Nibel.\nI lavori per il nuovo modello andarono comunque avanti sotto la supervisione di Max Sailer, il quale non ebbe che da ultimare un progetto oramai parecchio avanti.\nLa pre-serie W33.\nDella nuova vettura che avrebbe dovuto sostituire la \"170\" venne realizzata una prima pre-serie gi\u00e0 nel 1935. Tale modello era equipaggiato da un motore leggermente pi\u00f9 piccolo, un 1.6 da 38 CV in grado di spingere la vettura a 105\u00a0km/h di velocit\u00e0 massima. Tale modello era conosciuto come 170 W33 oppure come 160V, dove la \"V\" stava per \"vorn\", che in tedesca significa \"davanti\", ad indicare la posizione anteriore del motore. Tale modello venne prodotto fino al 1936 in 2991 esemplari, in attesa del lancio del modello definitivo, un numero notevole per una pre-serie.\nLa 170V: periodo pre-bellico.\nLa nuova vettura che ufficialmente avrebbe sostituito la \"170 W15\" venne presentata al Salone dell'Automobile di Berlino del 1936. Divenne subito chiaro che avrebbe avuto un gran successo di vendite, anche se mai ci si sarebbe aspettati che sarebbe stato proprio quello il modello che avrebbe permesso alla Mercedes-Benz di risollevarsi dopo il disastro bellico. La \"170V\" fu infatti l'unica Mercedes-Benz ad essere stata riproposta anche dopo la fine della Seconda guerra mondiale.\nNonostante il nome, la \"170V\" non condivideva alcuna parentela con la 170H, che era invece l'erede della 130H. L'unico punto in comune tra la \"170V\" e la \"170H\" stava nel motore M136 da 1.7 litri, montato posteriormente sulla \"170H\" (\"H\" stava per \"heck\", che in tedesco significa \"dietro\", \"posteriore\"). Ma le parentele della \"170V\" erano poche anche con la \"170 W15\", anzi, erano ancor meno: i motori montati sulle due vetture, pur essendo entrambi da 1.7 litri, non avevano nulla in comune. Sulla \"170 W15\" era un 6 cilindri, mentre sulla \"170V\" era un quadricilindrico.\nIl motore montato nel vano motore della \"170V\" era in grado di erogare anch'esso fino a 38 CV e le prestazioni erano simili a quelle della \"160V\", con 108\u00a0km/h di allungo. Il cambio era a 4 marce con frizione monodisco a secco. Nei primi anni di produzione solo le due marce pi\u00f9 alte erano sincronizzate, ma a partire dal 1938 venne proposto un cambio interamente sincronizzato.\nLa \"170V\" nasceva su un telaio ad X con longheroni a sezione ovale. Su questo telaio trovavano posto le sospensioni a ruote indipendenti con avantreno a due balestre trasversali, retrotreno a semiassi oscillanti e molle elicoidali ed ammortizzatori idraulici su entrambi gli assi. L'impianto frenante era di tipo idraulico, con quattro tamburi.\nLa \"170 V\" fu proposta subito in una gran variet\u00e0 di carrozzerie: limousine, berlina, trasformabile, cabriolet (in pi\u00f9 varianti) e roadster (quest'ultima dotata di un piccolo divanetto posteriore estraibile noto come posto della suocera), solo per citare quelle adibite ad un utilizzo turistico. Della \"170V\" vennero infatti prodotte anche altre versioni, dotate di carrozzerie particolari, come la furgonetta, il pick-up ed alcune versioni per utilizzo militare (K\u00fcbelwagen).\nTutte queste caratteristiche facevano parte di un modello che fin dal debutto venne proposto ad un prezzo assai concorrenziale: la versione berlina a 2 porte veniva venduta a 3.750 marchi, mentre la pi\u00f9 cara del gruppo, detta \"Cabriolet D\", era in vendita a 5.980 marchi. Il prezzo d'attacco molto allettante produsse per la \"170V\" un immediato successo di vendite: basti pensare che nel primo periodo di produzione (dal 1936 al 1942) ne furono vendute ben 71.973 esemplari. L'unico grosso neo funzionale della \"170V\" stava nel bagagliaio accessibile solo dall'abitacolo e non dall'esterno. Nel 1942, oramai in piena guerra mondiale, la produzione della \"170V\" venne sospesa.\nIl dopoguerra: la gamma si diversifica.\nTerminata la Seconda Guerra Mondiale, degli stabilimenti Daimler-Benz non rimangono che macerie su macerie. Inoltre, come se non bastasse, la rete di produzione si trova ad essere smembrata dalla conseguenze politiche: le citt\u00e0 di Untert\u00fcrkheim, Mannheim e Sindelfingen sono sotto il controllo dell'autorit\u00e0 statunitense, Gaggenau \u00e8 sotto il controllo della Francia e Marienfelde \u00e8 occupata dai sovietici.\nDa tanta devastazione, solo la linea di montaggio della \"170V\" riesce a salvarsi, ma non tutto \u00e8 cos\u00ec immediato. Lo stabilimento di Untert\u00fcrkheim riapre un mese dopo la fine delle ostilit\u00e0, ma la prima cosa da fare \u00e8 sgomberare le macerie. I 1240 operai superstiti (dei 20.000 di prima del conflitto) cominciano il pesante lavoro che durer\u00e0 mesi, fino alla primavera del 1946.\nLa linea di montaggio della \"170V\" viene trasferita ad Untert\u00fcrkheim e di l\u00ec a poco riprende la produzione, limitata al solo modello \"170V\". Inizialmente il ritmo \u00e8 piuttosto blando, anche perch\u00e9 alla Casa tedesca non era stato permesso di costruire che le sole versioni commerciali della gamma W136. Ma a partire dal 1947 venne dato il via libera per la produzione dell'intera gamma ed a questo punto si torn\u00f2 su livelli pi\u00f9 incoraggianti, fino ad arrivare negli anni successivi ad una diversificazione della gamma, con modelli anche molto interessanti.\nLa 170V.\nLe prime \"170V\" del dopoguerra ricalcavano alla perfezione quelle prodotte prima del conflitto, anzi, sotto il profilo delle finiture e della qualit\u00e0 dei materiali era anche leggermente inferiore, vista la scarsit\u00e0 di materie prime che si aveva all'indomani del conflitto.\nNel 1950 arriva per\u00f2 un deciso aggiornamento: la \"170V\" riceve il motore \"M136\" da 1.8 litri della versione \"S\", in commercio gi\u00e0 da un anno, ma con potenza ridotta a 45 CV, in ogni caso superiore ai precedenti 38 CV del 1.7 M136. Esteticamente vengono adottati dei paraurti pi\u00f9 massicci, mentre il baule posteriore \u00e8 ora apribile anche dall'esterno. Cos\u00ec configurata la \"170V\" era nota come 170Va.\nNel 1951 la \"170Va\" riceve anche il tetto apribile e nel maggio del 1952, diventa 170Vb, e differisce dalla \"Va\" per le carreggiate pi\u00f9 larghe e le prese d'aria laterali lungo il cofano motore, particolari fino a quel momento riservati solo alla \"S\".\nNel 1953 viene lanciata la pi\u00f9 moderna 180 Ponton e le vendite della gamma \"W136\" subiscono un crollo. Da quel punto fino al 1955, la \"170Vb\" viene venduta come 170S-V, praticamente una \"S\" con il motore della \"Vb\".\nIn totale, nel dopoguerra, tra \"170V\", \"170Va\", \"170Vb\" e \"170S-V\", vengono prodotti 52.489 esemplari, a cui si va ad aggiungere la produzione pre-bellica.\nLa 170S (W191).\nNel 1949 vengono introdotte due grandi novit\u00e0: una di queste era la \"170S\", declinazione lussuosa della famiglia \"W136\". Tale modello presenta alcune novit\u00e0: il telaio \u00e8 stato aggiornato ed annovera tra l'altro un nuovo avantreno a triangoli e molle elicoidali, nonch\u00e9 un impianto frenante con tamburi maggiorati e le carreggiate allargate, specialmente quella posteriore. Inoltre, il telaio stesso era pi\u00f9 lungo, ma il passo era invariato: la maggior lunghezza del telaio andava ad interessare lo sbalzo posteriore, pi\u00f9 lungo, in modo da ospitare un bagaglio pi\u00f9 ampio. Meccanicamente viene montato un nuovo motore da 1.8 litri, sempre della famiglia \"M136\" e nato da una rivisitazione del precedente 1.7. Tale motore erogava una potenza massima di 52 CV e sarebbe stato proposto l'anno seguente anche sulle \"170Va\", ma in forma depotenziata. Anche le prestazioni subiscono miglioramenti: la \"170S\" raggiunge una velocit\u00e0 massima di 122\u00a0km/h. La \"170S\" \u00e8 stata proposta anche come cabriolet a 4 posti o a 2 posti pi\u00f9 2.\nNel gennaio del 1951 la \"170S\" vede l'arrivo del tettuccio apribile, mentre nel 1952 viene ribattezzata 170Sb, e si differenzia per le carreggiate leggermente pi\u00f9 larghe e per la leva del cambio al volante e non pi\u00f9 sul pavimento. Nel 1953, con l'arrivo della \"180 Ponton\", la \"170S\" viene tolta di produzione, dopo essere stata prodotta in 36.858 esemplari.\nLa 170D.\nLa 170D (W136 I), altra grossa novit\u00e0 del 1949, \u00e8 stata la prima vettura a gasolio del dopoguerra e terza nella storia, dopo la 260D e la Hanomag Rekord. Il nuovo motore, siglato OM636, si basa sul 1.7 a benzina, ma \u00e8 stato rivisto ed adattato alla nuova alimentazione da Heinz Hoffmann. Anche questo motore eroga 38CV, ma le prestazioni sono inferiori, con 100\u00a0km/h di punta massima. Ciononostante la \"170D\" ottiene un gran successo, dovuto alle indubbie doti di economia di esercizio date dai minori consumi.\nNel 1950 vi fu un aggiornamento all'intera gamma, che nel caso della versione diesel consisteva nell'arrivo di un nuovo motore, sempre \"OM636\", ma da 1.8 litri e 40 CV di potenza massima, con 105\u00a0km/h di velocit\u00e0 massima. La \"170\" diesel cos\u00ec aggiornata era conosciuta come 170Da (W136 VI) e sarebbe stata venduta fino al 1952, anno in cui fu sostituita dalla 170Db (W136 VII), caratterizzata dalle carreggiate pi\u00f9 larghe e da due lunghe prese d'aria lungo i lati del cofano. Nel 1953 la gamma \"W136\" imbocca il viale del tramonto, la produzione comincia a scendere drasticamente, a causa del lancio della pi\u00f9 moderna 180 Ponton, ma c'\u00e8 tempo per un nuovo aggiornamento: la \"170 Db\" diventa 170 S-D (W136 VIII) e va a costituire l'ultima versione a gasolio della \"170\", che gi\u00e0 da un paio d'anni era stata affiancata dalla pi\u00f9 moderna 180D.\nIn totale sono state prodotte 61.695 \"170 W136\" a gasolio.\nVersioni con alimentazione a gas.\nIn pieno periodo bellico, data la scarsit\u00e0 di carburanti convenzionali, vennero realizzate delle \"170V\" dotate di alimentazione a gas. Tale gas veniva prodotto tramite un apparato gasogeno sistemato sulla coda della vettura, che portava il gas verso una bombola sistemata anteriormente, davanti al muso della vettura, la quale distribuiva il gas all'interno del motore (). Due furono le versioni realizzate:\nVersioni commerciali.\nCome gi\u00e0 accennato, dalla \"170V\" vennero derivate alcune versioni destinate ad usi di tipo commerciale, come ad esempio le camionette ed i pick-up, ma vi furono anche della \"170V\" allestite come autoambulanze. Tali versioni, introdotte a partire dal 1937, sarebbero divenute molto importanti nel periodo bellico per il trasporto di merci e dei feriti, ma ancor pi\u00f9 importanti sarebbero state nel dopoguerra per aiutare nelle operazioni di ricostruzione di un Paese devastato.\nQueste versioni condividevano lo stesso telaio e la stessa meccanica con le normali \"170V\" per uso turistico, compreso il motore, che per\u00f2 non poteva permettere le stesse prestazioni, sia l'aerodinamica sensibilmente peggiorata, sia per il loro utilizzo, spesso con carichi pesanti. Ciononostante, nel giro di dodici anni di produzione (1937-42 e 1946-53) ne furono prodotti solo un migliaio di esemplari.\nVersioni per uso militare.\nDalla \"170V\" vennero derivate anche varie versioni destinate ad un uso militare. Tali versioni, chiamate in tedesco \"K\u00fcbelwagen\", vennero utilizzate dalla Wehrmacht tedesca attiva in quegli anni. La produzione di questi veicoli cominci\u00f2 ufficialmente addirittura un anno prima della commercializzazione ufficiale della \"170V\". Alcuni di questi modelli, in realt\u00e0, non condividevano molto con la \"170V\", mentre altri le erano pi\u00f9 affini.\n160VL e 170 VL (W139).\nI modelli meno simili erano denominati 160VL e 170VL, sono stati realizzati a partire da un nuovo progetto, denominato W139, ed avevano la caratteristica peculiare di possedere tutte e quattro le ruote sterzanti. Tramite un comando era possibile infatti rendere sterzante il retrotreno, oppure si poteva disattivare questa caratteristica e tornare alla normale configurazione a due ruote sterzanti sull'avantreno. Tra le altre differenze ricordiamo il cambio a 5 marce anzich\u00e9 quattro e le prestazioni sensibilmente inferiori (80\u00a0km/h di allungo per entrambi i modelli). Le due denominazioni, comunque, tradivano la presenza di motori gi\u00e0 utilizzati dalla Casa tedesca. Il 1.6 veniva impiegato nella \"160V\" di pre-serie, mentre la \"170VL\" utilizzava il normale 1.7 M136 montato anche sulle normali \"170V\".\nLa produzione di questi modelli rimase limitata al solo anno 1936 ed ammont\u00f2 a 42 esemplari.\n170VG (W133 III).\nSolitamente la lettera \"G\" nella produzione Mercedes-Benz indica che ci si trova di fronte ad una vettura dalle caratteristiche fuoristradistiche. In effetti, la lettera \"G\" sta per \"Gel\u00e4ndewagen\", che in tedesco significa appunto \"fuoristrada\". La 170VG (vedi foto) \u00e8 stata introdotta nel 1935, prima ancora del lancio della \"170V\" stradale, ma di fatto condivideva parecchio con quest'ultima, a partire dal telaio, per finire con il classico motore M136 da 1.7 litri. Tra le differenze vanno ricordati il cambio a 5 marce, ma soprattutto la trazione integrale inseribile. L'allestimento esterno era visibilmente per uso militare e le prestazioni erano differenti a seconda del tipo di trazione prescelto. Sulle sole ruote motrici posteriori, si raggiungevano i 90\u00a0km/h, mentre in modalit\u00e0 4x4 non si superavano i 55\u00a0km/h. La \"170VG\" fu prodotta solo nel 1935 in 62 esemplari totali.\n170VK (W136 K).\nQuesto modello militare derivato dalla \"170V\" di base \u00e8 stato quello prodotto pi\u00f9 a lungo (dal 1938 al 1942) e in numero di gran lunga superiore (19.075 esemplari). Simile alla \"170VG\", se ne distingueva in primis per l'assenza della trazione integrale ed inoltre per la presenza di un normale cambio a 4 marce, che per\u00f2 non era quello della normale produzione stradale, che era prodotto dalla Casa, bens\u00ec un 4 marce ZF.\nIl motore era quello delle normali \"170V\" e permetteva alla \"K\u00fcbelwagen\" di raggiungere 108\u00a0km/h di velocit\u00e0 massima, come per la versione \"borghese\".\nFuoristrada per uso sportivo (Gel\u00e4ndesportwagen).\nQuesta versione era forse una delle pi\u00f9 particolari, ma il nome \"fuoristrada\" non deve trarre in inganno: si trattava infatti di una vettura con carrozzeria roadster, ma costruita in modo da poter affrontare anche dei percorsi di tipo off-road. Tra l'altro venne apprezzata proprio per le sue doti fuoristradistiche, ma esternamente appariva una normale roadster a due posti secchi. Tali vetture vennero impiegate anche per alcune competizioni su sterrato, antesignane degli odierni rally. Sono esistiti tre modelli di questo tipo, entrambe equipaggiate con due motori differenti dal canonico 1.7 M136:"}
{"id": "2461439", "revid": "984922", "url": "https://it.wikipedia.org/wiki?curid=2461439", "title": "Dipartimento di El Para\u00edso", "text": "Il dipartimento di El Para\u00edso \u00e8 un dipartimento dell'Honduras meridionale avente come capoluogo Yuscar\u00e1n.\nIl dipartimento di El Para\u00edso comprende 19 comuni:"}
{"id": "2461440", "revid": "1543377", "url": "https://it.wikipedia.org/wiki?curid=2461440", "title": "Rogers (Arkansas)", "text": "Rogers \u00e8 un centro abitato (\"city\") degli Stati Uniti d'America, situato nella contea di Benton dello Stato dell'Arkansas. Nel 2009 la popolazione era di 59.014 abitanti.\nGeografia fisica.\nSecondo i rilevamenti dello United States Census Bureau, Rogers si estende su una superficie di 33,58 km\u00b2."}
{"id": "2461442", "revid": "63727", "url": "https://it.wikipedia.org/wiki?curid=2461442", "title": "Mercedes-Benz 170VG", "text": ""}
{"id": "2461443", "revid": "36426", "url": "https://it.wikipedia.org/wiki?curid=2461443", "title": "San Pietro in cattedra", "text": ""}
{"id": "2461444", "revid": "1089707", "url": "https://it.wikipedia.org/wiki?curid=2461444", "title": "Fresnillo", "text": "Fresnillo \u00e8 una citt\u00e0 dello stato di Zacatecas, nel Messico centrale. Fu fondata nel 1554 da Francisco de Ibarra. La stima della popolazione risalente al 2005 era di 196.538 persone.\nStoria.\nPrima della Conquista spagnola il territorio era abitato da trib\u00f9 nomadi e seminomadi comuni negli altipiani del Nord del Messico. Ne sono rimaste flebili tracce nei pressi del colle di Chilitos.\nLa prima presenza spagnola si ebbe nel 1551 dovuta a Diego Fern\u00e1ndez de Proa\u00f1o che, alla ricerca di nuove miniere, scopr\u00ec sulla collina che oggi porta il suo nome, delle evidenze minerarie. Malgrado la scoperta non si ferm\u00f2 sul sito e prosegu\u00ec le sue ricerche.\nAlcuni anni pi\u00f9 tardi, nel 1554, Francisco de Ibarra percorrendo la regione con un'altra spedizione mineraria, vi si ferm\u00f2 con l'intenzione di fondare un insediamento e battezz\u00f2 il luogo con il nome di \"Ojo de aguas del fresnillo\" (specchio d'acqua del piccolo frassino), data la presenza di un piccolo albero di frassino (fresno) presso una polla d'acqua.\nSolo nel 1566 alcuni minatori scoperta l'abbondanza di minerale presente a fior di terra sul \"Cerro Proa\u00f1o\", diedero inizio ai lavori minerari e battezzarono la miniera \"San Demetrio\".\nNel giro di pochi mesi il luogo si affoll\u00f2 di minatori che cominciarono a costituire il primo nucleo di Fresnillo.\nNel corso dei secoli le vicende della citt\u00e0 sono sempre state intimamente legate alla vita della miniera, seguendone le abbondanze e le carestie.\nAl primo periodo di floridezza corrisponde la formazione della citt\u00e0, con il quartiere del centro storico occupato da spagnoli e creoli e i quartieri pi\u00f9 periferici occupati dagli indigeni lavoratori della miniera, secondo gli schemi di urbanizzazione comuni in Messico nei secoli XVI, XVII.\nTerminata la pi\u00f9 economica estrazione dalla vena superficiale, si \u00e8 iniziato lo sfruttamento attraverso lo scavo di pozzi e gallerie nella collina. Alla fine del Settecento, visti gli alti costi di scavo e drenaggio acque con le tecnologie del tempo, la miniera smise di essere redditizia e la citt\u00e0 cominci\u00f2 a spopolarsi.\nAttorno all'anno 1810, con la guerra d'indipendenza del Messico, la miniera \u00e8 lasciata a s\u00e9 stessa, i tunnel si allagano e la citt\u00e0 \u00e8 praticamente abbandonata.\nNel 1830 circa l'attivit\u00e0 della miniera e la vita della citt\u00e0, riprendono sulla spinta della forte iniziativa del sindaco Francisco Garc\u00eda Salinas.\nGrazie alla introduzione di nuovi macchinari inglesi, la miniera viene drenata e pu\u00f2 riprendere l'attivit\u00e0 estrattiva, richiamando cos\u00ec molti lavoratori e dando il titolo di citt\u00e0 a Fresnillo.\nA questo periodo risale la costruzione del centro Agora, degli edifici per i dirigenti della miniera, e l'abbellimento generale di Fresnillo.\nAllo scoppio della Rivoluzione Messicana la crisi economica generale del paese arriva anche a Fresnillo. Le attivit\u00e0 della miniera vengono rallentate e si registra una crisi della citt\u00e0. \nCalmata la fase acuta delle battaglie interne, la vita mineraria riprende. Con le tecnologie sempre pi\u00f9 nuove si riesce a sfruttare ancora meglio il materiale estratto e soprattutto a riprocessare il vecchio materiale di risulta, scartato dai processi pi\u00f9 antiquati.\nL'attivit\u00e0 estrattiva iniziale \u00e8 stata soprattutto superficiale ed ha comportato la formazione della caratteristica spaccatura della collina, visibile da lontano e simbolo della miniera stessa.\nCol proseguire dell'attivit\u00e0 di estrazione si \u00e8 continuato scavando molti chilometri di gallerie fino ancora ai giorni nostri.\nCon il materiale di risulta si \u00e8 formata un'altra collina su cui oggi si trova un parco attrezzato e i cui laghetti artificiali sono realizzati con le acque estratte dalla stessa miniera. \nEconomia.\nLe origini e l'economia della citt\u00e0 sono strettamente legate all'attivit\u00e0 di estrazione mineraria.\nNel colle detto Cerro Proa\u00f1o che sovrasta il centro cittadino si trova quella che \u00e8 ed \u00e8 sempre stata la miniera di argento ed altri metalli preziosi.\nL'attuale compagnia Industrias Pe\u00f1oles si occupa della estrazione dei minerali.\nSecondo quanto dichiarato dalla compagnia ecco l'andamento delle estrazioni negli ultimi anni:\nL'attivit\u00e0 prosegue ancora oggi e la miniera \u00e8 attualmente il maggior produttore di argento del Mondo."}
{"id": "2461452", "revid": "1543377", "url": "https://it.wikipedia.org/wiki?curid=2461452", "title": "Hot Springs (Arkansas)", "text": "Hot Springs \u00e8 un centro abitato (\"city\") degli Stati Uniti d'America, capoluogo della contea di Garland, nello Stato dell'Arkansas. Nel 2009 la popolazione era di 39.673 abitanti.\nGeografia fisica.\nSecondo i rilevamenti dello United States Census Bureau, Hot Springs si estende su una superficie di 33,01 km\u00b2."}
{"id": "2461454", "revid": "404227", "url": "https://it.wikipedia.org/wiki?curid=2461454", "title": "Officine Meccaniche di Saronno", "text": ""}
{"id": "2461455", "revid": "474175", "url": "https://it.wikipedia.org/wiki?curid=2461455", "title": "Sturie delle Fusine", "text": "Sturie delle Fusine (in sloveno \u0160turje, in tedesco \"Sturia\") \u00e8 un paese della Slovenia, quartiere dell'insediamento e del comune di Aid\u00f9ssina.\nGeografia.\nLa localit\u00e0 si trova nella riva sinistra del torrente Hubel (\"Hubelj\"), corso d'acqua che fino alla fine della prima guerra mondiale fungeva da confine tra il Litorale austriaco e la Carniola.\nStoria.\nDurante il dominio asburgico Sturie fu comune autonomo e comprendeva gli attuali insediamenti di Cosmani (\"Ko\u017emani\"), Griuce (\"Griv\u010de\"), Sapuse (\"\u017dapu\u017ee\") e l'agglomerato di Fusine (\"Fu\u017eine\") del comune di Aid\u00f9ssina.\nDal 1920 al 1947 fece parte del Regno d'Italia, inquadrato nella Provincia di Gorizia e fu comune autonomo fino al 1928 quando fu soppresso e aggregato ad Aidussina; pass\u00f2 poi alla Jugoslavia e quindi alla Slovenia.\nMonumenti e luoghi d'interesse.\nIl suo nucleo storico \u00e8 costituito da caratteristiche viuzze, dette \u00abgase\u00bb (dal. tedesco \"Gasse\", ossia vicolo), che conducono alla piazza del paese nella quale la chiesa di San Giorgio (\"Sv. Jurij\") custodisce una volta affrescata con scene della \"Via crucis\", opera del pittore sloveno Tone Kralj. Negli anni Venti del secolo scorso vi visse e lavor\u00f2 Milan Klemen\u010di\u010d, un burattinaio, che proprio nella sua casa fond\u00f2 il primo teatro dei burattini nel territorio dell'odierna Slovenia. I suoi burattini erano marionette, la maggioranza delle quali si trova ora al Teatro delle marionette di Lubiana, dove alcuni anni fa hanno rappresentato di nuovo il Faust di Klemen\u010di\u010d.\nCorsi d'acqua.\nTorrente Hubel (\"Hubelj\")"}
{"id": "2461458", "revid": "63727", "url": "https://it.wikipedia.org/wiki?curid=2461458", "title": "Mercedes-Benz 170VL", "text": ""}
{"id": "2461460", "revid": "63727", "url": "https://it.wikipedia.org/wiki?curid=2461460", "title": "Mercedes-Benz 160VL", "text": ""}
{"id": "2461462", "revid": "63727", "url": "https://it.wikipedia.org/wiki?curid=2461462", "title": "Mercedes-Benz 170VK", "text": ""}
{"id": "2461464", "revid": "63727", "url": "https://it.wikipedia.org/wiki?curid=2461464", "title": "Mercedes-Benz 170V", "text": ""}
{"id": "2461465", "revid": "63727", "url": "https://it.wikipedia.org/wiki?curid=2461465", "title": "Mercedes-Benz 170D", "text": ""}
{"id": "2461467", "revid": "115751", "url": "https://it.wikipedia.org/wiki?curid=2461467", "title": "Aborto naturale", "text": ""}
{"id": "2461468", "revid": "1573940", "url": "https://it.wikipedia.org/wiki?curid=2461468", "title": "Menura novaehollandiae", "text": "L'uccello lira comune o maggiore (Menura novaehollandiae ) \u00e8 un uccello passeriforme della famiglia dei Menuridi. Nelle lingue australiane aborigene della zona in cui \u00e8 diffuso questo animale viene chiamato (anche dai non aborigeni) weringerong.\nDistribuzione e habitat.\nCon tre sottospecie (\"Menura novaehollandiae edwardi\", \"Menura novaehollandiae novaehollandiae\" e \"Menura novaehollandiae victoriae\") l'uccello lira \u00e8 diffuso nella fascia costiera dell'Australia orientale, a sud di Brisbane, negli stati di Queensland, Nuovo Galles del Sud e Victoria: durante il XIX secolo, \u00e8 stato inoltre introdotto in Tasmania, dove si \u00e8 stabilito con successo, occupando attualmente la porzione centrale e meridionale dell'isola.\nIl suo \"habitat\" \u00e8 costituito dalle aree di fitta boscaglia e foresta, spesso inaccessibili a causa della natura accidentata del terreno.\nDescrizione.\nDimensioni.\nLa lunghezza del corpo pu\u00f2 raggiungere i 50\u00a0cm in ambedue i sessi, misura questa che li rende fra i passeriformi di maggiori dimensioni, assieme ai due corvidi \"Corvus corax\" e \"Corvus crassirostris\": a questi si aggiungono altri 40\u00a0cm di coda nella femmina, che divengono fino a 70 nel maschio. Il peso si attesta attorno al chilo nel maschio e agli 800 g nella femmina.\nAspetto.\nL'uccello lira possiede fisionomia simile a quella dei gallinacei, al punto da essere stato in passato classificato assieme ad essi: il corpo \u00e8 infatti tozzo e massiccio, il collo sottile, la testa arrotondata con grandi occhi e becco piuttosto lungo ed uncinato all'apice, le ali corte e le zampe forti e dotate di lunghi tarsi e forti unghie.\nIl piumaggio \u00e8 grigio-brunastro uniforme, con sfumature rossicce sul dorso e sulla gola: il becco e le zampe sono neri.\nLa coda dei maschi si compone di sedici timoniere, delle quali le dodici centrali sono lunghe e sottili, di colore bianco, dotate di barbe grossolane, mentre le esterne e le mediane sono curvate a forma di \"S\" e rivolte verso l'esterno, a formare una sorta di lira dalla quale l'animale prende il nome: queste ultime presentano fasce alternate di colore bruno-arancio e bruno-ruggine, mentre le timoniere caudali esterne sono di colore grigio scuro, con punte nere e frange bianche. Nella femmina queste ornamentazioni sono del tutto assenti, ed anche se la coda ha comunque una lunghezza rispettabile essa \u00e8 di foggia simile a quella degli altri uccelli.\nBiologia.\nGli uccelli lira sono animali solitari, timidi e cauti, difficili da avvistare nonostante la grossa taglia e la splendida coda anche nelle zone in cui essi sono comuni: assai pi\u00f9 facile \u00e8 invece sentirli, in quanto essi hanno una voce assai potente. Straordinarie sono le capacit\u00e0 imitative di questa specie, ben superiori a quelle dei grossi pappagalli o dei corvidi nostrani: ambedue i sessi, grazie al siringe muscoloso ed assai complesso, sono in grado di riprodurre praticamente qualsiasi suono abbiano udito in precedenza, sia esso il verso di un altro animale (o di pi\u00f9 animali) oppure il rumore di qualche attrezzo.\nL'uccello lira, a differenza dei suoi parenti, \u00e8 un cattivo volatore e s'innalza in volo solo raramente e per brevi tratti: anche per sfuggire ai nemici, preferisce camminare, azione durante la quale ricorda molto i fagiani nostrani in quanto tiene il corpo allungato in avanti, la testa rivolta al suolo e la coda ben chiusa. Sia i maschi che le femmina delimitano territori che difendono accanitamente da intrusi conspecifici di ambo i sessi, ad eccezione del periodo degli amori: solo occasionalmente si pu\u00f2 osservare a coppie.\nAlimentazione.\nSi tratta di animali insettivori, che si nutrono di insetti ed altri invertebrati che trovano al suolo, eventualmente raspando nel letto di foglie secche che ricopre il terreno, in maniera simile ai gallinacei: di tanto in tanto, mangiano anche bacche, frutti e semi.\nRiproduzione.\nIl periodo riproduttivo comincia in agosto, che nell'emisfero australe corrisponde alla fine dell'inverno: i maschi costruiscono delle piccole collinette di terra e detriti, sulle quali si esibiscono per attrarre le femmine. Le azioni del maschio consistono nel piegare il corpo a forma di \"C\", in modo tale che le lunghe piume della coda, che viene allargata e richiusa freneticamente, vadano a coprire il resto del corpo: contemporaneamente, il maschio emette in continuazione richiami che comprendono anche imitazioni perfette dei suoni che l'animale ha sentito nel corso della sua vita.\nCon questa esibizione, il maschio cerca di attrarre a s\u00e9 il maggior numero possibile di femmine, con le quali poi si accoppia: la femmina depone un unico uovo, che viene covato per circa 50 giorni. Il piccolo, che ha colorazione simile a quella dei genitori ed \u00e8 gi\u00e0 in grado di muoversi velocemente poco tempo dopo la schiusa, passa con la madre un periodo di tempo piuttosto lungo, spesso allontanandosi da lei solo alla successiva stagione degli amori.\nL'uccello lira nella cultura.\nL'uccello lira \u00e8 probabilmente uno degli animali australiani meglio conosciuti in tutto il mondo, sicuramente l'uccello australiano pi\u00f9 noto: \u00e8 presente in numerosi racconti della mitologia aborigena delle zone in cui \u00e8 diffuso, inoltre compare come logo di numerose compagnie ed associazioni. L'uccello lira \u00e8 inoltre rappresentato sul fronte delle monete australiane da 10 centesimi di dollaro ed appare nella filigrana della banconota da 100 della stessa valuta."}
{"id": "2461470", "revid": "2194936", "url": "https://it.wikipedia.org/wiki?curid=2461470", "title": "Consiglio regionale della Valle d'Aosta", "text": "Il Consiglio regionale della Valle d'Aosta (in francese Conseil de la Vall\u00e9e) \u00e8 il Consiglio regionale della regione italiana a statuto speciale della Valle d'Aosta.\nViene indicato anche come \"Consiglio della Regione Autonoma della Valle d'Aosta\" (nel regolamento interno del Consiglio stesso) o \"Consiglio della Valle\" (nello statuto speciale della Regione).\nStoria.\nOrigini.\nL'idea di un \"Consiglio della Valle\" - ossia di un'assemblea rappresentativa di tutti i valdostani dotata di rilevanti poteri decisionali - \u00e8 strettamente legata, fin dal Basso Medioevo, al forte sentimento di identit\u00e0 comunitaria specifica ed all'aspirazione all'autodeterminazione e all'autonomia che, da sempre, caratterizzano gli abitanti della Valle.\nLa storia dell'autonomia valdostana precedente alla nascita della Repubblica Italiana \u00e8 strettamente connessa con quella della casa Savoia che gi\u00e0 con il suo capostipite, Umberto I Biancamano, concede nel 1032 le prime franchigie, poi notevolmente ampliate e precisate con la \"Charte des franchises\" del 1191.\nI secoli successivi vedranno l'alternarsi dei tentativi sabaudi di uniformare il diritto valdostano a quello dell'intero Stato italo-francofono con le fortunate resistenze della nobilt\u00e0 locale a tali tentativi fin quando, alle soglie della Rivoluzione francese, la \"morsa centralizzatrice\" del governo di Torino si riveler\u00e0 irresistibile.\nLa \"questione valdostana\" riesploder\u00e0, quindi, soltanto con l'unit\u00e0 d'Italia, in concomitanza con la trasformazione dello Stato retto dai Savoia da perfettamente bilingue in quasi completamente italofono.\nI tentativi di uniformazione linguistica delle classi dirigenti postunitarie e, soprattutto, del governo fascista, non faranno altro che rafforzare il sentimento identitario dei valdostani.\nNel 1909 nasce la Ligue vald\u00f4taine di Anselme R\u00e9an, molto attiva fino all'avvento del fascismo, per il quale, ad ogni modo, l'autonomismo valdostano rappresenter\u00e0 sempre una non trascurabile \"spina nel fianco\".\nDopo l'armistizio dell'8 settembre 1943, l'autodeterminazione regionale della Valle d'Aosta diviene, progressivamente, una prospettiva sempre pi\u00f9 concreta mentre, in quegli anni, la grandissima maggioranza delle forze politiche e di resistenza armata valdostane respinge decisamente la possibilit\u00e0, balenata dal generale Charles de Gaulle, di annettere la Valle alla Francia.\nLe uniche opzioni rimaste, in questa fase storica, sono, dunque, nell'ambito dello Stato unitario italiano, quella federalista e quella regionalista.\nIl primo Consiglio.\nIl primo Consiglio della Valle d'Aosta libera e autonoma non sar\u00e0, paradossalmente, eletto direttamente dal popolo ma, sul modello della Consulta Nazionale e della Consulta regionale siciliana, sar\u00e0 costituito da rappresentanti designati dai partiti aderenti al Comitato di Liberazione Nazionale.\nLa lista dei consiglieri provvisori sar\u00e0 compilata \"dalle direzioni centrali dei partiti, su proposta dei loro organi locali, sentito il Comitato di Liberazione della Valle d'Aosta\" ed approvata dal Consiglio dei ministri il 29 dicembre 1945. Sulla base di tale deliberazione il presidente del Consiglio dei ministri, Alcide De Gasperi, nominer\u00e0, con proprio decreto, il 4 gennaio 1946, i primi 25 consiglieri valligiani, fra i quali vi era anche una donna, Maria Ida Viglino, che, in qualit\u00e0 di componente pi\u00f9 giovane, svolger\u00e0 le funzioni di segretario della prima storica riunione (presidente sar\u00e0, come membro pi\u00f9 anziano, il notaio Giuseppe Thi\u00e9bat).\nIl primo presidente eletto sar\u00e0 lo storico Federico Chabod, designato dal Partito d'Azione, gi\u00e0 attivo ed intelligente militante della causa autonomista. L'assemblea elegger\u00e0 anche una Giunta valligiana provvisoria composta da un assessore per ogni altro partito del CLN: PSI, Democrazia del Lavoro, PCI, DC, PLI.\nLa prima elezione democratica.\nFra il 1948 e il '49 si fanno sempre pi\u00f9 forti le pressioni della sinistra - che, nel frattempo, sta dando buona prova di s\u00e9, grazie soprattutto al sindaco Fabiano Savioz, nel governo della citt\u00e0 di Aosta - per ottenere dal governo nazionale la convocazione delle prime elezioni regionali democratiche e pluraliste.\nLa data delle elezioni \u00e8 il 24 aprile 1949. Il sistema elettorale \u00e8 quello \"ipermaggioritario\" entrato in vigore nel 1924 per le elezioni provinciali: assegnazione dei quattro quinti dei 35 seggi alla lista che avesse ottenuto il maggior numero dei voti e del resto alla seconda, con esclusione di tutte le altre. Ammesso anche il \"voto disgiunto\", ossia la facolt\u00e0 di dare la propria preferenza a candidati di due liste contrapposte.\nVince la lista unitaria DC-UV: 43,6% dei suffragi ed elezione di tutti i propri candidati (28 su 35 consiglieri).\nI 7 seggi di opposizione sono conquistati dalla sinistra, che ottiene il 33,2%. Le liste \"italianiste\" rimangono fuori dal Consiglio, ottenendo, complessivamente, circa un quarto dei voti.\nSeverino Caveri, UV, sar\u00e0 presidente della Giunta regionale; Vittorino Bondaz, avvocato democristiano, presidente dell'assemblea.\nTra le \"ossessioni\" della nuova politica valdostana, un posto di rilievo spetta certamente al miglioramento delle comunicazioni, nel tentativo di far arretrare l'isolamento ereditato dalla natura e dalle scarse realizzazioni del passato. In tale quadro, il conte Lora Totino iniziava, fin dal marzo del '46, in mancanza di qualsiasi autorizzazione, lo scavo del traforo del Monte Bianco. La causa del traforo verr\u00e0 patrocinata, nel Parlamento nazionale, dal deputato Farinet.\nLa prima legislatura sar\u00e0 particolarmente deludente, tant'\u00e8 che tutto il quinquennio non sar\u00e0 sufficiente a far vedere la luce alla prima legge regionale della Valle d'Aosta.\nI forti ostacoli all'attuazione dello Statuto frapposti dal governo di Roma porteranno alla fine dell'alleanza DC-UV.\nComposizione del Consiglio.\nIl Consiglio Regionale si compone di 35 membri. Questi, detti \"consiglieri\" vengono suddivisi nelle cinque commissioni permanenti la cui composizione \u00e8 determinata con criterio di proporzionalit\u00e0 rispetto alla consistenza dei gruppi del Consiglio ed in ogni commissione deve essere rispettato il rapporto tra maggioranza e minoranza. Ogni commissione \u00e8 costituita da sette consiglieri, salvo deroga relativa alla prima commissione che, nella XIV legislatura conta 11 componenti: ciascun consigliere ha diritto di essere assegnato ad almeno una commissione. Queste sono nominate dal Consiglio con votazione palese, su proposta del suo Presidente, sentita la Conferenza dei Capigruppo e, dal momento della loro costituzione, sono veri e propri organi del Consiglio regionale, disciplinati dal Regolamento interno. Le cinque Commissioni sono:\nA queste si aggiunge la Commissione per il Regolamento che \u00e8 composta da un rappresentante di ciascun gruppo consiliare ed \u00e8 presieduta dal Presidente del Consiglio. Alle riunioni partecipano anche i componenti dell'Ufficio di Presidenza (due Vicepresidenti e due Consiglieri Segretari).\nIl Consiglio pu\u00f2 deliberare la costituzione di commissioni consiliari speciali o d'inchiesta per l'esame di particolari questioni: tali commissioni durano in carica fino al compimento del loro mandato, ma non oltre il termine della legislatura.\nXIV legislatura (dal 1\u00ba luglio 2013 al 25 giugno 2018).\nSono 19 (54%) gli eletti alla loro prima Legislatura in Consiglio, 14 (40%) quelli confermati della XIII Legislatura e 2 (6%) i Consiglieri gi\u00e0 eletti in precedenti legislature. L'et\u00e0 media \u00e8 di 49 anni, come all'inizio della scorsa Legislatura.\nIl neo Consiglio vede la presenza di cinque donne (14% dell'Assemblea). Il 20% degli eletti erano amministratori locali in carica al momento delle elezioni (nel 2008, all'inizio della XIII Legislatura, rappresentavano il 31%). In base alla professione, le categorie maggiormente rappresentate sono il settore pubblico (8 Consiglieri) e quello privato (7); gli insegnanti sono 5, i liberi professionisti 4, gli imprenditori 4, i pensionati 4, gli autonomi 2, e uno studente.\nLa XIV legislatura vede succedersi per quattro Presidenti del Consiglio: Emily Rini (2013-2014), Marco Vi\u00e9rin (2014-2016), Andrea Rosset (2016-2018) e Joel Farcoz (2018). La composizione dei gruppi consiliari resta invariata fino al giugno 2016 quando il consigliere Elso G\u00e9randin lascia l'Union Vald\u00f4taine Progressiste per aderire al gruppo misto; qualche mese dopo due consiglieri lasceranno l'Union Vald\u00f4taine per costituire il gruppo \"Pour Notre Vall\u00e9e\". Il marzo del 2017 \u00e8 il mese dei grandi cambiamenti: a seguito della sospensione per l'applicazione della legge severino quattro consiglieri lasciano il Consiglio Valle; i consiglieri appartenevano ai gruppi: Partito Democratico - Sinistra VdA (2 consiglieri, un supplente rimane nel gruppo PD, l'altro aderisce al gruppo misto), Stella Alpina (1 consigliere, il supplente aderisce all'UV), Union Vald\u00f4taine (1 consigliere, il supplente entra in AC-PNV). Sempre nel mese di marzo due consiglieri lasciano la Stella Alpina e costituiscono il gruppo EPAV. A settembre i gruppi di AC-PNV e Stella Alpina danno vita ad un unico gruppo consiliare. Sempre in autunno il consigliere Alberto Bertin lascia il gruppo Alpe e costituisce con i due consiglieri del gruppo misto il gruppo Coalition Citoyenne - MOUV. A seguito delle elezioni politiche del 2018, i due consiglieri del Movimento 5 Stelle lasciano il partito per aderire al gruppo misto, gruppo nel quale passa anche un altro consigliere dell'UVP. Qualche mese prima delle fine della legislatura, il gruppo CC-MOUV si scioglie: due consiglieri fondano Impegno Civico e uno, con un componente del gruppo misto, fonda MOUV.\nXVI legislatura (dal 22 settembre 2020).\nIl 20 ottobre 2020, il presidente riceve 21 voti (la Lega d\u00e0 i suoi 11 voti al candidato di Pour l\u2019autonomie, di cui il gruppo consiliare vota 3 schede bianche).\nI Presidenti.\nDi seguito l'elenco dei Presidenti del Consiglio Regionale della Valle d'Aosta."}
{"id": "2461472", "revid": "1782831", "url": "https://it.wikipedia.org/wiki?curid=2461472", "title": "Suso Cecchi D'Amico", "text": "Biografia.\nFormazione e primi lavori.\nNasce a Roma nel 1914 da genitori toscani: lo scrittore Emilio Cecchi (da cui prende il cognome di nascita Cecchi) e la pittrice Leonetta Pieraccini.\nTerminato il Lyc\u00e9e Chateaubriand di Roma non si iscrive all'universit\u00e0, poich\u00e9, non avendo sostenuto il \"baccalaur\u00e9at\" con latino e greco \u00aballora per continuare gli studi potevo solo iscrivermi a una o due facolt\u00e0, come per esempio botanica, che francamente non m'interessavano\u00bb.\nDopo un soggiorno all'estero, in Svizzera e in Inghilterra, a Cambridge, decide di trovarsi un lavoro. Grazie all'intervento del ministro Giuseppe Bottai, \u00abl'unico gerarca che avesse un qualche rapporto con gli intellettuali\u00bb, viene assunta al ministero delle Corporazioni, poi ministero Scambi e Valute, dove lavora per quasi sette anni come segretaria personale di Eugenio Anzilotti, direttore generale del Commercio Estero. \u00c8 in questo periodo che stringe un'importante amicizia con un giovane di grande talento, Enrico Cuccia.\nNel 1938 sposa il musicologo Fedele D'Amico, figlio di Silvio, dal quale avr\u00e0 tre figli: Masolino, Silvia e Caterina.\nDa sola o insieme al padre esegue molte traduzioni dall'inglese e dal francese, tra le altre \"Jude l'Oscuro\" di Thomas Hardy, \"La via del tabacco\", \"Vita col padre\", \"Veglia la mia casa, angelo\", le opere shakespeariane \"Le allegre comari di Windsor\" e \"Otello\" insieme al padre. Abbandona quest'attivit\u00e0, nella quale per altro non dimostra la facilit\u00e0 che avr\u00e0 invece il figlio Masolino, quando comincia a lavorare per il cinema.\nDurante la Seconda guerra mondiale, mentre il marito, membro dei cattolici comunisti con Adriano Ossicini e Franco Rodano, conduce una vita clandestina a Roma e dirige il giornale \"Voce Operaia\", si trasferisce per sei-sette mesi a Poggibonsi, nella villa dello zio Gaetano Pieraccini, medico e politico che sar\u00e0 il primo sindaco di Firenze dopo la Liberazione.\nTerminato il conflitto, mentre il marito \u00e8 ricoverato in Svizzera per curarsi dalla tubercolosi, \u00e8 \u00abcostretta ad arrabattarsi in ogni modo per mantenere s\u00e9, i suoi primi due figli [\u2026] e la casa, popolata da tate e altre donne\u00bb. Tra le curiose occupazioni di questo periodo, d\u00e0 lezioni di buone maniere a Maria Michi e di conversazione in inglese a Giovanna Galletti, entrambe interpreti in \"Roma citt\u00e0 aperta\" (1945).\nLe prime sceneggiature cinematografiche.\nLavora alla sua prima sceneggiatura, \"Avatar\", una storia romantica ambientata a Venezia, ispirata a un racconto di Th\u00e9ophile Gautier, con Ennio Flaiano, Renato Castellani e Alberto Moravia, per Carlo Ponti, allora non ancora produttore importante. Ma il progetto viene abbandonato prima ancora di arrivare ad una sceneggiatura vera e propria, il solo Castellani porta a termine un trattamento.\nInsieme a Castellani lavora a una storia tratta da un soggetto del commediografo Aldo De Benedetti, \"Mio figlio professore\" (1946), diretto dallo stesso Castellani e interpretato da Aldo Fabrizi e dalle sorelle Nava.\nInsieme a Piero Tellini scrive \"Vivere in pace\" (1947) e \"L'onorevole Angelina\" (1947), entrambi diretti da Luigi Zampa, interpretati rispettivamente da Fabrizi e da Anna Magnani, con la quale comincia a frequentarsi assiduamente, stringendo uno dei suoi rari rapporti di amicizia con attori. Per il soggetto di \"Vivere in pace\", firmato anche da Tellini e Zampa ma sostanzialmente suo, vince il Nastro d'argento per il miglior soggetto.\nFellini, Flaiano, Zavattini, Age e Scarpelli.\nPartecipa insieme a Federico Fellini, bench\u00e9 quasi sempre assente alle riunioni, alla sceneggiatura del film \"Il delitto di Giovanni Episcopo\" (1947), tratto da un romanzo di Gabriele D'Annunzio e diretto da Alberto Lattuada.\nScrive con Ennio Flaiano la sceneggiatura di \"Roma citt\u00e0 libera\" (1947), di Marcello Pagliero, tratto da \"La notte porta consiglio\", un soggetto dello stesso Flaiano. Le sedute di sceneggiatura con Flaiano trascorrono \u00abtra chiacchiere, critiche e divagazioni sul soggetto. C'era da ricavare materia per condire dieci film; e sarebbe andato tutto perduto se fosse toccato a lui cavarne il succo\u00bb.\nScrive con Cesare Zavattini le sceneggiature di \"Ladri di biciclette\" (1948), proponendo il finale con il tentativo di furto della bicicletta, delle \"Mura di Malapaga\" (1949), diretto da Ren\u00e9 Cl\u00e9ment e premio Oscar come migliore opera straniera, inoltre collabora alla sceneggiatura di \"Miracolo a Milano\" (1951).\nIl sodalizio professionale con Zavattini si interrompe quando lui disconosce il film \"\u00c8 pi\u00f9 facile che un cammello...\" diretto da Zampa, di cui ha scritto il soggetto, mentre Cecchi D'Amico e Vitaliano Brancati ne hanno curato la sceneggiatura.\nLavora con Mario Monicelli e la coppia Age &amp; Scarpelli alla scrittura de \"I soliti ignoti\" (1958). Le riunioni di sceneggiatura si concludono spesso con le liti tra Age e Scarpelli, da cui Monicelli e Cecchi D'Amico si tengono fuori, per non darvi importanza.\nCamerini e Blasetti.\nCollabora alla sceneggiatura del kolossal \"Fabiola\" (1949), diretto da Blasetti. Per la scena romantica tra Fabiola (Mich\u00e8le Morgan) e un bellissimo gladiatore (Henri Vidal) il regista consulta decine di persone, per un totale di quarantasette versioni, e da ciascuna prende poi un gesto o una battuta. Della sua utilizza il fatto che, durante l'incontro, l'innamorato, per far stare pi\u00f9 comoda Fabiola, le fa un cuscino con la sabbia.\nCon Flaiano scrive per Blasetti le sceneggiature di \"Peccato che sia una canaglia\" (1955), imponendo Sofia Loren nella parte della protagonista, dopo averla vista passare per Cinecitt\u00e0, \u00abbella, eccessiva, decorativa come un albero di Natale\u00bb, e \"La fortuna di essere donna\" (1956).\nPer Mario Camerini, definito al pari di Blasetti un regista della generazione precedente, scrive la sceneggiatura di \"Due mogli sono troppe\" (1951).\nLuchino Visconti.\nIl primo lavoro da sceneggiatrice per Visconti \u00e8 \"La carrozza del Santissimo Sacramento\", \u00abche non si fece perch\u00e9 lui litig\u00f2 con la produzione e il progetto pass\u00f2 a Renoir\u00bb, poi \u00e8 la volta di \"Bellissima\" (1951), con Anna Magnani e Walter Chiari. Quest'ultimo interpreta un personaggio che, appena accennato nella prima versione della sceneggiatura, viene sviluppato in seguito per motivi legati alla distribuzione del film.\nLa sceneggiatura di \"Senso\" (1954), tratta da una novella di Camillo Boito, non viene interamente girata. Riferisce la d'Amico: \u00abNon avevo ancora una grande esperienza cinematografica con Luchino e non previdi tutti gli indugi nelle scene della villa, tutti gli attraversamenti di stanze per andare a prendere una cosa. A un certo punto delle riprese il produttore Gualino mi chiam\u00f2 e mi preg\u00f2 di riferire a Visconti che avrebbe chiuso. Di metraggio ce n'era pi\u00f9 della lunghezza del film e il budget era stato ampiamente superato. Cos\u00ec non si girarono mai le scene della Valli che attraversa in carrozza i campi di battaglia. Il viaggio della contessa Serpieri \u00e8 ridotto a un'apparizione della donna in carrozza che sarebbe dovuta passare in mezzo alle truppe insanguinate\u00bb.\nCollabora con Vasco Pratolini alla stesura del soggetto di \"Rocco e i suoi fratelli\" (1960). Scrive la sceneggiatura con Pasquale Festa Campanile e Massimo Franciosa, che entrambi, meridionali, si rivelano molto utili per la psicologia dei personaggi e per il tono dei dialoghi.\nNella sceneggiatura del \"Gattopardo\" (1963), dietro suggerimento di Visconti, taglia tutta la parte finale del romanzo di Tomasi di Lampedusa per dare nel ballo il senso della morte del Principe e lo sfacelo della societ\u00e0 nobiliare dei Gattopardi. Per la sceneggiatura del film \"Vaghe stelle dell'Orsa...\" (1965), prende spunto dalla tragedia di Elettra. Per la realizzazione del film \"Lo straniero\" (1967) \u00e8 obbligata a una trasposizione fedele del libro di Camus. Prima della fase di montaggio del film \"Ludwig\" (1973), \u00e8 insieme a Visconti quando il regista viene colpito da un ictus che lo rende invalido per il resto della vita. Lavora a \"Gruppo di famiglia in un interno\" (1974) e \"L'innocente\" (1976).\nMichelangelo Antonioni, Francesco Rosi, Luigi Comencini.\nCon Antonioni realizza \"I vinti\" (1952), ispirato a fatti di cronaca, effettuando sopralluoghi e raccogliendo materiale reperibile nella stampa e negli atti giudiziari, \"La signora senza camelie\" (1953) e \"Le amiche\" (1955), vincitore del Leone d'argento al Festival di Venezia. Collabora alla sceneggiatura del film \"Camicie rosse (Anita Garibaldi)\" (1952), diretto da Rosi e Goffredo Alessandrini, con Anna Magnani, ma il film fu definito da Cecchi d'Amico un'\u00abavventura insensata\u00bb.\nCon Francesco Rosi lavora in altri tre film \"La sfida\" (1957), \"I magliari\" (1959) e \"Salvatore Giuliano\" (1962).\nCon Luigi Comencini lavora al film \"Proibito rubare\" (1948), \"La finestra sul Luna Park\" (1956), \"Le avventure di Pinocchio\" (1972), scritto per la televisione, \"Cuore\" (1984) e \"Infanzia, vocazione e prime esperienze di Giacomo Casanova, veneziano\" (1969). Nel 1988 l'Universit\u00e0 degli Studi di Bari le assegna una Laurea honoris causa in Lingue e Letterature straniere con la seguente motivazione: \"La sua tecnica agguerrita e la sua vasta cultura sono stati preziosi nel lavoro letterario del film... Ha rielaborato i soggetti originali con profondo intuito letterario e straordinario senso cinematografico\". Nel 1994 la Mostra di Venezia le assegna il Leone d'oro alla carriera.\nMorte.\nMuore a Roma dopo una lunga malattia il 31 luglio 2010.\nTributi.\nPremio Suso Cecchi D'Amico (Bif&amp;st Bari).\nDal 2009 al 2011 il Bif&amp;st di Bari ha assegnato un Premio intitolato a Suso Cecchi D'Amico per la \"migliore sceneggiatura\" tra i film del festival.\nPremio Suso Cecchi D'Amico Castiglioncello per la sceneggiatura.\nDal 2012 il Comune di Rosignano Marittimo, per volont\u00e0 del sindaco Alessandro Franchi e in accordo con la famiglia, ha istituito il Premio Suso Cecchi D'Amico, destinato ogni anno alla miglior sceneggiatura originale di un film italiano che abbia come protagonista una donna. A partire dal 2015, il Premio viene assegnato ogni 21 luglio, data di nascita di Suso Cecchi D'Amico. La cerimonia di premiazione, aperta al pubblico, si svolge a Castiglioncello, localit\u00e0 scelta dalla sceneggiatrice quale luogo di vacanza e di lavoro.\nAlla realizzazione del Premio collaborano Mediateca Regionale Toscana, Centro Studi Commedia all'italiana, Rosignano Film Commission, Armunia Festival Costa degli Etruschi e Cinema Castiglioncello.\nPrima edizione (2012): Premio attribuito ad Alice Rohrwacher per la sceneggiatura del film \"Corpo celeste\".\nGiuria: Oreste De Fornari, Massimo Ghirlanda, Stefania Ippoliti, Alessandra Levantesi, Nada Malanima, Paolo Mereghetti, Paolo Virz\u00ec.\nSeconda edizione (2013): Premio attribuito a Salvatore Mereu per la sceneggiatura del film \"Bellas mariposas\".\nGiuria: Oreste De Fornari, Massimo Ghirlanda, Stefania Ippoliti, Alessandra Levantesi, Alice Rohrwacher. Presidente: Enrico Vanzina.\nTerza edizione (2014): Premio attribuito a Edoardo Winspeare e Alessandro Valenti per la sceneggiatura del film \"In grazia di Dio\".\nMenzione speciale alla sceneggiatura del film \"Anni felici\" di Daniele Luchetti.\nGiuria: Oreste De Fornari, Massimo Ghirlanda, Stefania Ippoliti, Alessandra Levantesi, Salvatore Mereu. Presidente: Marco Risi.\nQuarta edizione (2015): Premio attribuito a Francesca Archibugi e Francesco Piccolo per la sceneggiatura del film \"Il nome del figlio\".\nGiuria: Oreste De Fornari, Massimo Ghirlanda, Stefania Ippoliti, Alessandra Levantesi, Alessandro Valenti, Edoardo Winspeare. Presidente: Giovanna Ralli.\nQuinta edizione (2016): Premio attribuito a Filippo Gravino, Francesca Manieri e Matteo Rovere per la sceneggiatura del film \"Veloce come il vento\".\nGiuria: Oreste De Fornari, Massimo Ghirlanda, Stefania Ippoliti, Alessandra Levantesi, Francesca Archibugi e Francesco Piccolo. Presidente: Cristina Comencini.\nSesta edizione (2017): Premio attribuito a Francesca Archibugi e Paolo Virz\u00ec per la sceneggiatura del film \"La pazza gioia.\"\nGiuria: Oreste De Fornari, Massimo Ghirlanda, Stefania Ippoliti, Alessandra Levantesi, Filippo Gravino, Francesca Manieri e Matteo Rovere. Presidente: Francesco Bruni.\nSettima edizione (2018): Premio attribuito a Susanna Nicchiarelli per la sceneggiatura del film \"Nico, 1988\".\nGiuria: Oreste De Fornari, Massimo Ghirlanda, Stefania Ippoliti, Alessandra Levantesi, Francesca Archibugi e Paolo Virz\u00ec. Presidente: Cristina Comencini.\nOttava edizione (2019): Premio attribuito a Michela Occhipinti e Simona Coppini per la sceneggiatura del film \"Il Corpo della Sposa - Flesh Out\".\nGiuria: Oreste De Fornari, Massimo Ghirlanda, Stefania Ippoliti, Alessandra Levantesi, Susanna Nicchiarelli. Presidente: Ugo Chiti.\nNona edizione (2020): Premio attribuito a Mario Piredda e Giovanni Galavotti per la sceneggiatura del film \"L\u2019agnello.\"\nGiuria: Oreste De Fornari, Massimo Ghirlanda, Stefania Ippoliti, Alessandra Levantesi, Michela Occhipinti e Simona Coppini. Presidente: Giacomo Scarpelli.\nDecima edizione (2021): Premio attribuito a Susanna Nicchiarelli per la sceneggiatura del film Miss Marx.\nGiuria: Oreste De Fornari, Massimo Ghirlanda, Stefania Ippoliti, Alessandra Levantesi, Mario Piredda e Giovanni Galavotti. Presidente: Michele Placido."}
{"id": "2461476", "revid": "287204", "url": "https://it.wikipedia.org/wiki?curid=2461476", "title": "Campionato svizzero di calcio femminile 2008-2009", "text": "L'edizione 2008/2009 del campionato svizzero di calcio femminile vide la vittoria finale del F.C. Z\u00fcrich Frauen.\nPrima Lega.\nGruppo 1.\nF.C. V\u00e9troz femminileF.C. Yverdon F\u00e9mininF.C. Gurmels femminileF.C. Etoile-Sporting femminile IF.C. Niederbipp femminileF.C. Kirchberg femminileF.C. Zollikofen femminileF.C. Vuisternens/M\u00e9zi\u00e8res femminileF.C. Alterswil femminileF.C. Kerzers femminile\nGruppo 2.\nS.C. Schwyz femminileF.C. Blue Stars Z\u00fcrich femminileS.V. Sissach femminileF.C. Therwil femminileF.C. Muri femminileU.S. Gambarogno femminileF.C. Rot-Schwarz femminileS.C. Young Fellows Juventus femminileF.C. Ostermundigen femminileF.C. Wolhusen femminile\nGruppo 3.\nF.C. M\u00fcnsterlingen femminileF.C. Widnau femminileF.C. Gossau femminileF.C. Staad femminile 2F.C. Neunkirch femminileF.C. B\u00fclach femminileF.C. Richterswil femminile 1F.C. Z\u00fcrich Frauen 2F.C. W\u00e4ngi GrpF.C. Lachen/Altendorf femminile"}
{"id": "2461478", "revid": "466539", "url": "https://it.wikipedia.org/wiki?curid=2461478", "title": "Norwalk (Connecticut)", "text": "Norwalk \u00e8 una citt\u00e0 degli Stati Uniti d'America, nella Contea di Fairfield, nello Stato del Connecticut. La citt\u00e0 \u00e8 considerata parte dell'area metropolitana di New York, ha popolazione di 82.951 abitanti nel censimento del 2000 ed ospita il quartier generale della multinazionale IMS Health. \u00c8 sede, inoltre, del FASB, l'organo a cui \u00e8 affidata l\u2019emanazione dei principi contabili U.S. GAAP, a cui devono attenersi le societ\u00e0 a responsabilit\u00e0 limitata se quotate nei mercati regolamentati e con sede principale in un paese a common law."}
{"id": "2461480", "revid": "124794203", "url": "https://it.wikipedia.org/wiki?curid=2461480", "title": "Sant'Agabio", "text": "Sant'Agabio (\"Sant Agabi\" in dialetto locale) \u00e8 un quartiere di 12.877 abitanti di Novara, di origini antichissime e prende il nome dal borgo che esisteva in passato appena fuori dalle mura cittadine.\nIl suo nome \u00e8 dovuto alla presenza della chiesa dedicata a Sant'Agabio, il secondo vescovo di Novara che succedette a San Gaudenzio.\nCaratteristiche.\nViabilit\u00e0.\nIl quartiere \u00e8 posto ad est rispetto al centro cittadino ed \u00e8 attraversato principalmente da due importanti arterie che conducono verso Milano e verso Varese: Corso Milano (SS 11) e Corso Trieste (SS 341), che si congiungono in corrispondenza dell'inizio del cavalcavia di porta Milano, principale via di comunicazione con il centro della citt\u00e0 insieme al cavalcavia di viale XXV Aprile.\nGeografia.\nLa zona centrale del quartiere \u00e8 attraversata dal Canale Quintino Sella, che origina poco pi\u00f9 a nord dal Canale Cavour, mentre la zona est (verso Trecate) \u00e8 attraversata dal torrente Terdoppio."}
{"id": "2461481", "revid": "729019", "url": "https://it.wikipedia.org/wiki?curid=2461481", "title": "Dornier Do 214", "text": "Il Dornier Do 214 era un grande idrovolante a scafo centrale, a lungo raggio sviluppato dall'azienda tedesca Dornier-Werke GmbH durante la seconda guerra mondiale e rimasto a livello di progetto.\nStoria del progetto.\nOriginalmente progettato per il servizio passeggeri transatlantico come il Do P.93 per la tratta Lisbona-New York, fu riprogettato come P.192 per il servizio militare all'inizio del 1940.\nNel 1941 fu costruito un modello a grandezza naturale della fusoliera per valutare la struttura interna; la fusoliera fu snellita. Le ali presentavano un piccolo angolo di freccia.\nOtto Daimler-Benz DB 613 a 24 cilindri con doppi pistoni pensavano alla propulsione, con quattro motori in configurazione traente-spingente.\nQuest'otto-motore fu pensato come aereo da trasporto militare, con un ampio portellone per portare anche veicoli e carichi voluminosi sul ponte superiore. Fu progettato anche come bombardiere a lungo raggio, aereo da rifornimento in volo e come supporto per gli U-Boot. Nel 1943 si cap\u00ec che un idrovolante a lungo raggio non serviva alla situazione della guerra sempre peggiore, e il progetto fu cancellato."}
{"id": "2461482", "revid": "287204", "url": "https://it.wikipedia.org/wiki?curid=2461482", "title": "Johann Bernhard von Rechberg und Rothenlowen", "text": ""}
{"id": "2461486", "revid": "290948", "url": "https://it.wikipedia.org/wiki?curid=2461486", "title": "Shell &amp; tube", "text": ""}
{"id": "2461493", "revid": "1762097", "url": "https://it.wikipedia.org/wiki?curid=2461493", "title": "Alessandro Raina", "text": "Biografia.\nNasce e cresce a Voghera. Dal 1999 al 2003, lavora come giornalista freelance scrivendo per riviste musicali italiane quali Blow Up, Rockstar, Rumore, per la rivista di critica letteraria Pulp e per l'edizione italiana del magazine Time Out. Dal 2005 al 2007, sospende temporaneamente la sua attivit\u00e0 musicale, lavorando a Milano per la casa di moda Etro.\n\"Colonia Paradi'es\".\nNel 1998, Alessandro Raina incontra Giacomo Spazio, fondatore della etichetta indipendente Vox Pop, collaborazione che porta alla pubblicazione nel 1999 di \"Colonia Paradi'es\", disco contenente vecchie registrazioni su nastro e fotografie che raccontano la storia di Montalto Pavese, paese situato nel territorio in cui Raina \u00e8 cresciuto.\nGiardini di Mir\u00f2.\nNel 2003 entra a far parte dei Giardini di Mir\u00f2, prestando la sua voce al disco \"Punk... Not Diet!\".\n\"Nema Fict\u017aione\".\nNel 2006 pubblica \"Nema Fict\u017aione\", un esperimento musicale-letterario in forma di libro. Il lavoro \u00e8 cofirmato insieme a Giacomo Spazio e allo strumentista Pierluigi Petris.\nAmor Fou.\n\"La stagione del cannibale\".\nDopo l'esperienza con i nOOrda, Cesare Malfatti spinge Alessandro Raia a scrivere canzoni in italiano, coinvolgendo altres\u00ec Leziero Rescigno (Soul Mio, La Crus) e Luca Saporiti (Lagash, La Crus) nel progetto Amor Fou. Il risultato \u00e8 \"La stagione del cannibale\", disco acclamato dalla critica che lo colloca tra le migliori espressioni del nuovo cantautorato italiano. Partecipano al programma televisivo Scalo 76 trasmesso su Raidue, ove la band esegue anche una cover dal vivo della canzone Citt\u00e0 vuota di Mina. La band propone un adattamento teatrale del disco d'esordio culminata in uno spettacolo messo in scena al Piccolo Teatro Campo d'Arte a Roma, alla presenza della figlia di uno dei personaggi principali di Ragazzi di vita di Pier Paolo Pasolini.\nCasador.\nNel 2008, Alessandro Raina pubblica un EP autoprodotto contenente tre brani in lingua inglese, sotto lo pseudonimo di Casador, e raccoglie numerose recensioni dalla critica del circuito indipendente, tra cui Fingertips Music, Junkiepop, Rock Sellout, Russell's Reviews, Sweeping The Nation, Speed of Dark, The Hype Machine, Unpopular e molti altri.. Casador colleziona numerose esibizioni dal vivo, aprendo i concerti di Elvis Perkins, Micah P. Hinson, Piano Magic, Ra Ra Riot, Shannon Wright, Wilco, tra Italia, Germania e Lussemburgo.\nSantiago &amp; Colapesce.\nNel 2011, tra il 13 gennaio ed il 13 febbraio, crea con Lorenzo Urciullo in arte (Colapesce) il progetto live denominato Santiago. Il duo intraprende un tour in tutta Italia che prevede reading letterari alternati a canzoni delle rispettive band. Nel 2013, Raina continua il sodalizio con Urciullo, entrando a far parte della formazione live di Colapesce in veste di chitarrista e voce.\nScrittore.\nNel 2011 pubblica il suo primo racconto nella raccolta \"Cosa volete sentire\" a cura di Chiara Buffa ed edita da Minimum Fax. Nel 2012, contribuisce invece al volume su David Bowie \"L'ultimo dei mariani\" a cura di Leo Mansueto e pubblicato da Caratteri mobili. Nel 2013 cura \"Lische\", rubrica della trasmissione Sonica di Radio Popolare, in cui ogni settimana scrive un racconto ispirato a una canzone letto in diretta dal conduttore Niccol\u00f2 Vecchia.\nAutore.\nNel 2012, esordisce come autore per altri interpreti, scrivendo una canzone per il nuovo disco di Malika Ayane. La canzone, intitolata \"Tre cose\", viene scelta come primo singolo di \"Ricreazione\", rivelandosi una hit tanto da mantenere la vetta delle charts discografiche per molte settimane e da vincere il disco di platino. Contemporaneamente, Raina firma un contratto di esclusiva per Universal, entrando ufficialmente a far parte del team di autori della major. Nel 2013 collabora con Paola Turci in vista di un nuovo disco della cantautrice romana di futura pubblicazione. Nello stesso anno, Raina scrive la canzone \"In ogni angolo di me\" contenuta nel disco \"Schiena\" di Emma, insieme a Dardust e la stessa interprete salentina. Nel 2014, nuovamente con Dardust, scrive \"L'oro di cui siamo fatti\" e \"I primi sessanta secondi del mondo\", canzoni contenute nel disco d'esordio di Deborah Iurato, vincitrice della tredicesima edizione del \"talent show\" Amici, mentre per Emma Norton, rivelazione dell'ottava edizione del \"talent show\" X Factor, firma la canzone \"Daddy blues\" insieme a Luca Giovacchini e alla stessa interprete scozzese. Nello stesso anno compare anche fra gli autori della hit dei Club Dogo \"Fragili\", vincitrice di un disco di platino. Nel 2015, scrive per Marco Mengoni, insieme a Matteo Buzzanca, la canzone \"Se sei come sei\" contenuta nel disco \"Parole in circolo\". Nello stesso anno, sempre insieme a Matteo Buzzanca, collabora con Luca Carboni alla scrittura del singolo \"Bologna \u00e8 una regola\". Nel 2016 collabora con Francesco Renga, Jake La Furia e con Raphael Gualazzi, partecipando alla scrittura del brano \"L'estate di John Wayne\", del quale risulta co-autore insieme a Gualazzi stesso, Matteo Buzzanca e Colapesce. Nel 2017 \u00e8 co-autore di due brani all'interno dell'album \"Anime di Carta\" di Michele Bravi e, nello stesso anno, collabora alla scrittura di pezzi di diversi artisti, tra cui Giusy Ferreri nell'album \"Girotondo\", nuovamente Gualazzi nel brano \"La fine del mondo\", e i Thegiornalisti, per i quali \u00e8 co-autore con Dardust e con il cantante della band Tommaso Paradiso del pezzo \"Riccione\". Nel 2018, insieme a Dardust e Davide Petrella, prende parte (in qualit\u00e0 di autore del testo) alla stesura del brano Frida (mai, mai, mai), interpretato dalla band The Kolors. La canzone si piazza al 9\u00ba posto della classifica del 68\u00ba festival della canzone italiana.\nX Factor.\nNel 2014 il cantautore Mika lo sceglie come suo \"musical producer\" per l'ottava edizione del \"talent show\" X Factor."}
{"id": "2461494", "revid": "61051", "url": "https://it.wikipedia.org/wiki?curid=2461494", "title": "Clemson Tigers", "text": "I Clemson Tigers sono le squadre sportive della Clemson University e la rappresentano in vari sport. La loro sede si trova a Clemson, in Carolina del Sud.\nL'istituto, che organizza vari programmi sportivi, \u00e8 membro della NCAA (Division I) e gareggia contro le altre universit\u00e0 nella ACC.\nCaratteristiche.\nNel 1896, Walter Riggs, che ammirava i \"Princeton Tigers\", approd\u00f2 all'universit\u00e0 di Clemson e le assegn\u00f2 la tigre come mascotte e simbolo.\nRiggs \u00e8 stato anche presidente dell'universit\u00e0 dal 1910 al 1924.\nSport.\nI principali sport praticati sono: \nNaturalmente non mancano l'atletica leggera e la pallavolo e c'\u00e8 addirittura il wrestling.\nImpianti sportivi.\nGli impianti sportivi sono numerosi, i pi\u00f9 importanti sono:\nAltri sono: \"Walker Golf Course\" (golf), \"Hoke Sloan Tennis Center\" (tennis), \"Jervey Gym\" (palestra), \"Rock Norman Track Complex\" (atletica) e \"McHugh Natatorium\" (nuoto).\nMedaglie olimpiche.\nVari atleti che hanno praticato sport nell'universit\u00e0 di Clemson hanno vinto medaglie olimpiche.\nBaseball\nCalcio femminile\nNuoto\nTennis\nAtletica\nWrestling"}
{"id": "2461495", "revid": "11959", "url": "https://it.wikipedia.org/wiki?curid=2461495", "title": "Firanj", "text": ""}
{"id": "2461496", "revid": "125879551", "url": "https://it.wikipedia.org/wiki?curid=2461496", "title": "Antitalianismo", "text": "L'antitalianismo (scritto alle volte anche antiitalianismo e anti-italianismo), o pi\u00f9 raramente italofobia, \u00e8 un fenomeno di discriminazione etnica contro gli italiani e l'Italia. Il contrario \u00e8 l'italofilia.\nIl fenomeno \u00e8 attestato soprattutto nei paesi del Nordamerica (Stati Uniti d'America, Canada), dell'Europa centro-settentrionale (Germania, Svezia, Austria, Svizzera, Belgio, Francia e Regno Unito) e balcanici (Slovenia e in alcune zone della Croazia), le cui cause possono esser attribuite all'emigrazione italiana di massa nel XIX e XX secolo (specie per i primi due casi), ad eventi storici traumatici, soprattutto di natura bellica, oppure ad ostilit\u00e0 nazionalistiche ed etniche.\nStati Uniti.\nL'antitalianismo sorse tra il popolo americano di fronte all'immigrazione su larga scala degli italiani negli Stati Uniti durante la fine del XIX secolo e l'inizio del XX secolo. La maggior parte degli immigrati italiani arriv\u00f2 a ondate negli Stati Uniti, molti di essi provenivano da ambienti agricoli. Quasi tutti gli immigrati italiani erano di religione cattolica, in opposizione alla maggioranza protestante della nazione. Poich\u00e9 spesso gli immigrati arrivati dopo non avevano conseguito un'istruzione formale, gareggiavano con quelli arrivati prima per i posti di lavoro e alloggi a basso costo, tutto ci\u00f2 provoc\u00f2 un'ostilit\u00e0 significativa verso essi. Gli statunitensi protestanti originari del Nord Europa si mostrarono fin da subito aggressivi e agitati, tendevano spesso a giudicarli malamente e si verificarono anche episodi di razzismo nei confronti degli italiani, soprattutto negli Stati Uniti meridionali, dove la popolazione era prevalentemente anglosassone e protestante. In risposta all'immigrazione su larga scala dall'Europa meridionale e orientale, il Congresso approv\u00f2 la legge Emergency Quota Act nel 1921 e nel 1924 la Immigration Act, la quale limitarono fortemente l'immigrazione da tali regioni, ma misero comparativamente meno restrizioni per quelli che si erano gi\u00e0 stabiliti dall'Europa settentrionale.\nLa discriminazione contro gli italiani a volte veniva associata con la tradizione anti-cattolica presente anche negli Stati Uniti, che \u00e8 stata ereditata a seguito della concorrenza e delle guerre tra i protestanti e i cattolici nei tre secoli precedenti. Quando gli Stati Uniti furono fondati, ereditarono l'anti-cattolicesimo e il risentimento anti-papale dai loro colonizzatori protestanti. Il sentimento anti-cattolico negli Stati Uniti raggiunse il picco nel XIX secolo quando la popolazione protestante si sent\u00ec minacciata dal gran numero di cattolici che erano emigrati negli Stati Uniti. In parte fu a causa delle tensioni che sorsero tra i cittadini nativi e gli immigrati. Con il Nativismo, un movimento anti-cattolico che raggiunse una certa importanza negli anni 1840, l'ostilit\u00e0 che si era scaturita port\u00f2 alla violenza di massa, tra cui incendi alla propriet\u00e0 cattolica. Gli immigranti italiani ereditarono questa ostilit\u00e0 anti-cattolica poco dopo essere arrivati, tuttavia, a differenza di altri gruppi di immigrati cattolici, non si portarono con loro i sacerdoti o altre figure religiose in modo da facilitare la loro transizione alla vita americana. Per rimediare a questa situazione, Papa Leone XIII invi\u00f2 un contingente di preti, suore e missionari di San Carlo, tra i personaggi pi\u00f9 di spicco era presente suor Francesca Saverio Cabrini, la quale aiut\u00f2 a fondare centinaia di parrocchie per servire i bisogni delle comunit\u00e0 italiane, ad esempio chiesa della Madonna di Pompei a New York.\nAll'inizio del Novecento, alcuni immigrati italiani portarono con s\u00e9 una disposizione politica verso il socialismo e l'anarchismo. Questa fu una reazione alle condizioni economiche e politiche che avevano vissuto in Italia. Personaggi celebri come Arturo Giovannitti, Carlo Tresca e Joseph Ettor furono i primi a creare organizzazioni sindacali italiane la quale richiesero una condizione di lavoro migliore e l'orario lavorativo pi\u00f9 breve nelle miniere, nel settore tessile, abbigliamento, edilizia e altre industrie. Questi sforzi portarono agli scioperi di massa, che spesso sfociava nella violenza tra scioperanti e crumiri. Il movimento anarchico negli Stati Uniti a quel tempo era responsabile di bombardamenti nelle citt\u00e0 principali e di attacchi contro i funzionari e le forze dell'ordine. In seguito ai movimenti laburisti e anarchici, gli italiani americani furono etichettati come \"agitatori laburisti\" e radicali da molti dei capitalisti e dalla classe superiore, la quale port\u00f2 ad un ulteriore sentimento anti-italiano.\nLa maggioranza degli immigrati italiani lavorarono sodo e vissero una vita onesta, il tutto \u00e8 stato documentato dalla polizia nei primi anni del XX secolo a Boston e New York. Gli immigranti italiani avevano un tasso di arresto che non era superiore a quello di altri grandi gruppi di immigrati. Nel 1963, James Wilfrid Vander Zanden osserv\u00f2 che il tasso di condanne penali tra gli immigrati italiani era inferiore rispetto a quello dei bianchi americani.\nNelle comunit\u00e0 di immigrati italiani che si trovavano nelle grandi citt\u00e0 orientali erano attivi elementi criminali come, l'estorsione, intimidazioni e minacce al fine di estrarre denaro tramite il pizzo dagli immigrati pi\u00f9 ricchi e negozianti, tra le bande che lo praticavano era presente anche la Mano Nera. Con l'ascesa del Fascismo in Italia, entr\u00f2 in forte contrasto con la mafia siciliana, fino alla distruzione di essa. Tra il 1920 e il 1930, centinaia di mafiosi per evitare il processo, fuggirono negli Stati Uniti.\nQuando gli Stati Uniti promulgarono il proibizionismo nel 1920, le restrizioni si rivelarono una manna economica per quelli della comunit\u00e0 italo-americana e per i siciliani fuggiti che gi\u00e0 erano coinvolti in attivit\u00e0 illegali. Essi contrabbandavano liquori in tutto il paese, all'ingrosso e venivano venduti attraverso una rete di punti vendita e vivai. Mentre membri di altri gruppi etnici erano profondamente coinvolti in queste attivit\u00e0 illegali di contrabbando e di violenza tra le bande rivali, gli italoamericani erano tra i pi\u00f9 famosi. A causa di questo, gli italiani furono associati alla figura del gangster prototipico nella mente collettiva, la quale ebbe un effetto duraturo sull'immagine italo-americana.\nLe esperienze degli immigrati italiani nei paesi del Nord America erano notevolmente diverse da quelle dei paesi sudamericani, dove molti di loro emigrarono in gran numero. Gli italiani furono fondamentali nei paesi in via di sviluppo come: Argentina, Brasile, Cile e Uruguay. Si unirono rapidamente alla classe media e superiore in quei paesi. Negli Stati Uniti, gli italoamericani inizialmente incontrarono una maggioranza della cultura protestante del Nord Europa. Per un certo periodo, furono considerati principalmente come lavoratori edili e industriali, cuochi, idraulici, oppure colletti blu. Come per gli irlandesi che arrivarono prima di loro, molti entrarono anche in polizia e nei vigili del fuoco.\nNegli anni 1930, gli italiani ed ebrei furono presi di mira da Sufi Abdul Hamid, un antisemita e ammiratore del Gran Mufti di Gerusalemme, Amin al-Husseini.\nViolenza contro gli italiani.\nDopo la guerra di secessione americana, durante la carenza di manodopera che si verific\u00f2 e il Sud convertito al lavoro libero, i piantatori del Sud America reclutarono gli italiani per farli venire a lavorare negli Stati Uniti, come lavoratori agricoli e operai. Molti di essi si trovarono presto vittime di pregiudizi, di sfruttamento economico e a volte anche di violenza. Gli stereotipi anti-italiani abbondavano in questo periodo come mezzo per giustificare il maltrattamento degli immigrati. La situazione dei lavoratori agricoli immigrati italiani in Mississippi era cos\u00ec grave che l'ambasciata italiana si impegn\u00f2 ad indagare sui loro maltrattamenti in casi studiati per peonaggio. Successivamente arrivarono altre ondate di immigrati italiani che ereditarono queste stesse forme virulente di discriminazione e stereotipizzazione che, ormai, si erano radicate nella coscienza americana.\nUno dei pi\u00f9 grandi linciaggi di massa della storia americana caus\u00f2 la morte di undici italiani a New Orleans in Louisiana nel 1891. La citt\u00e0 era stata la meta di numerosi immigrati italiani. Diciannove italiani che si pensava avessero assassinato il capo della polizia David Hennessy furono arrestati e rinchiusi nella prigione della contea. Nove furono processati, il cui risultato fu sei assoluzioni e tre annullamenti. Il giorno seguente, una folla assalt\u00f2 il carcere e uccise undici uomini, nessuno dei quali era stato condannato e alcuni di essi non erano stati processati. In seguito, la polizia arrest\u00f2 centinaia di immigrati italiani, con il falso pretesto che erano tutti criminali. Theodore Roosevelt, non ancora presidente, divenne famoso per aver detto che il linciaggio fosse stato effettivamente \"una cosa buona\". John M. Parker aiut\u00f2 a organizzare il linciaggio e nel 1911 fu eletto governatore della Louisiana. Parker descrisse gli italiani come \"peggiori degli afroamericani, sono disgustosi nelle loro abitudini, criminali e infidi\".\nNel 1899, in Louisiana si perpetr\u00f2 quello che \u00e8 ricordato come il linciaggio di Tallulah, a seguito di una discussione tra il coroner Hodge e Fatta Francesco per via di una capra uccisa da Hodge perch\u00e9 trovata a brucare sul suo terreno, vennero arrestati Francesco Fatta e i suoi fratelli oltre ad altri due italiani loro amici. La sera stessa vennero prelevati dalla prigione da una folla che li linci\u00f2 per poi impiccarli.\nNel 1920, Sacco e Vanzetti, furono processati per rapina e omicidio a Boston, nel Massachusetts. Molti storici concordano sul fatto che Sacco e Vanzetti furono sottoposti a un processo mal gestito, il giudice, la giuria e l'accusa sono stati prevenuti contro di loro a causa delle loro opinioni politiche anarchiche e per via dello status di immigrati italiani. Il giudice Webster Thayer chiam\u00f2 i due italiani \"bolscevichi\". Nel 1924, Thayer si confront\u00f2 con un avvocato del Massachusetts e disse: \"Hai visto cosa ho fatto con quei anarchici bastardi l'altro giorno?\". Nonostante le proteste di tutto il mondo, Sacco e Vanzetti furono comunque condannati a morte sulla sedia elettrica. A cinquant'anni esatti dalla loro morte, il 23 agosto 1977 Michael Dukakis, governatore dello Stato del Massachusetts, riconobbe ufficialmente gli errori commessi nel processo e riabilit\u00f2 completamente la loro memoria, tramite il Sacco e Vanzetti Memorial Day. La sua proclamazione, emessa sia in inglese che in italiano, dichiar\u00f2 che Sacco e Vanzetti erano stati ingiustamente processati e condannati, disse inoltre che \"ogni disgrazia dovrebbe essere rimossa per sempre dai loro nomi\". Non li ha perdonati, perch\u00e9 ci\u00f2 implicherebbe che erano colpevoli.\nL'anti-italianismo faceva parte dell'anti-immigrazionismo, l'ideologia anticattolica del Ku Klux Klan, dopo il 1915; i suprematisti bianchi e il gruppo nativista presero di mira gli italiani e gli europei meridionali, cercando di preservare il presunto dominio del Bianco Anglo-Sassone Protestante. All'inizio del XX secolo, il KKK divenne attivo nelle citt\u00e0 settentrionali e centro-occidentali degli Stati Uniti, dove il cambiamento sociale fu rapido a causa dell'immigrazione e dell'industrializzazione. Nel 1925, nella parte meridionale degli Stati Uniti, ci fu un picco di adesione e di influenza dell'organizzazione. Un focolaio di attivit\u00e0 anti-Italiana organizzata dal KKK, si svilupp\u00f2 a sud del New Jersey a met\u00e0 degli anni 1920. Nel 1933, ebbe luogo una protesta di massa contro gli immigrati italiani a Vineland, nel New Jersey, dove gli italiani costituivano il 20% della popolazione cittadina. Alla fine il KKK perse tutto il suo potere a Vineland e lasci\u00f2 la citt\u00e0.\nStereotipi sugli italoamericani.\nFin dai primi decenni del XX secolo, gli italoamericani sono stati raffigurati con caratterizzazioni stereotipate. Gli italoamericani nella societ\u00e0 contemporanea statunitense hanno attivamente obiettato a stereotipi negativi pervasivi dai mass media. La stereotipizzazione degli italo americani veniva solitamente associata alla criminalit\u00e0 organizzata, era inoltre una caratteristica costante dei film come la trilogia de \"Il padrino\", \"Quei bravi ragazzi\", \"Casin\u00f2\" e la serie televisiva \"I Soprano\". Questi stereotipi si rafforzavano per via della frequente riproduzione di questi film e serie televisive alla televisione. Videogiochi, giochi da tavolo, spot televisivi e radiofonici con tematiche mafiose rafforzavano ulteriormente questa stereotipizzazione. I mezzi di intrattenimento hanno stereotipato la comunit\u00e0 italoamericana come tollerante alla figura del gangster violento e sociopatico. Altri importanti stereotipi ritraggono gli italoamericani come aggressivi e inclini alla violenza. \"Jersey Shore\", un reality show di MTV \u00e8 stato considerato offensivo nei confronti del gruppo italoamericano UNICO National.\nUno studio completo della cultura italo-americana sul cinema, condotto dal 1996 al 2001, dall'Italic Institute of America, ha svelato la portata della stereotipizzazione nei media. Pi\u00f9 di due terzi dei 2.000 film valutati nello studio mettono gli italoamericani sotto una luce negativa. Quasi 300 film con italoamericani che hanno interpretato il ruolo da mafioso sono stati prodotti dopo \"Il padrino\" del 1972, con una media di circa nove film all'anno.\nSecondo l'Italic Institute of America:\nSecondo le statistiche recenti dell'FBI, i membri e gli associati della criminalit\u00e0 organizzata italo-americana sono circa 3.000. Dato che la popolazione italo-americana stimata \u00e8 di circa 18 milioni, lo studio conclude che solo una persona su 6.000 \u00e8 coinvolta nella criminalit\u00e0 organizzata.\nOrganizzazioni italoamericane.\nLe organizzazioni nazionali pi\u00f9 attive nella lotta contro gli stereotipi mediatici e la diffamazione degli italoamericani sono: Ordine Figli d'Italia in America, UNICO National, Columbus Citizens Foundation, National Italian American Foundation e la Italic Institute of America. Tra le organizzazioni digitali pi\u00f9 attive per questa causa sono: Annotico Report, Italian-American Discussion Network, ItalianAware e Italian American One Voice Coalition.\nRegno Unito.\nUna prima manifestazione dell'anti-italianesimo in Gran Bretagna fu nel 1820, quando re Giorgio IV cerc\u00f2 di sciogliere il suo matrimonio con Carolina di Brunswick. Un procedimento sensazionale, la Pains and Penalties Bill del 1820, che si tenne alla Camera dei lord nel tentativo di dimostrare l'adulterio di Carolina; da quando viveva in Italia molti testimoni dell'accusa erano tra i suoi servi. L'affidamento dell'accusa su testimoni italiani di bassa reputazione ha portato in Gran Bretagna sentimenti anti-italiani. I testimoni dovevano essere protetti dalla folla inferocita e sono stati raffigurati in stampe popolari e opuscoli come venali, corrotti e criminali. Alcuni venditori ambulanti vendevano stampe sul fatto che gli italiani avessero accettato tangenti per commettere spergiuro.\nL'anti-italianesimo scoppi\u00f2 nuovamente, in modo pi\u00f9 sostenuto, un secolo dopo. Dopo l'alleanza di Benito Mussolini con la Germania nazista alla fine degli anni 1930, era presente una crescente ostilit\u00e0 verso l'Italia nel Regno Unito. I media britannici hanno ridicolizzato la capacit\u00e0 italiana di combattere in guerra, indicando il cattivo stato dell'esercito italiano durante la sua fase imperialista. \"Musso the Wop\", era un fumetto inglese che inizi\u00f2 a girare nel 1938 dalla rivista \"The Beano\", esso ritraeva Mussolini come un arrogante buffone, anche se ci\u00f2 era una critica politica legittima, non una discriminazione etnica.\n\"Wigs on the Green\" \u00e8 un romanzo satirico di Nancy Mitford pubblicato per la prima volta nel 1935. Il romanzo illustra una satira spietata del fascismo britannico e degli italiani che vivevano nel Regno Unito la quale lo supportavano. Il libro ha raggiunto una certa notoriet\u00e0 dopo aver ridicolizzato gli entusiasmi politici di Diana Mitford, sorella dell'autrice e moglie di Oswald Mosley, riguardo ai suoi legami con alcuni italiani che promuovevano l'Unione Britannica dei Fascisti. Inoltre, la decisione di Benito Mussolini di schierarsi con la Germania nazista guidata da Adolf Hitler durante la primavera del 1940, caus\u00f2 una risposta immediata. Per ordine del Parlamento del Regno Unito, tutti i forestieri nemici dovevano essere internati, nonostante ci fossero pochi fascisti italiani attivi. Nel giugno 1940, questo sentimento anti-italiano port\u00f2 ad una notte di rivolte a livello nazionale contro le comunit\u00e0 italiane. Gli italiani venivano visti come una minaccia per la sicurezza nazionale legata al temuto movimento fascista britannico, Winston Churchill diede istruzioni su come contenere la minaccia. In seguito al discorso di Churchill, migliaia di italiani con et\u00e0 compresa tra i 17 e i 60 anni furono arrestati.\nSeconda guerra mondiale.\nAdolf Hitler, pur nutrendo stima verso Mussolini e ispirandosi anche egli ai fasti dell'antico Impero romano, aveva una pessima opinione degli italiani in ogni campo.\nDurante la seconda guerra mondiale, gli Stati Uniti e il Regno Unito definirono i cittadini italiani che vivevano nei loro paesi come forestieri, indipendentemente da quanto tempo vi hanno vissuto in tale nazione. Centinaia di cittadini italiani, sospettati di essere fedeli all'Italia fascista, furono rinchiusi in campi di internamento negli Stati Uniti e in Canada. Migliaia di cittadini italiani negli Stati Uniti, sospettati di essere leali all'Italia, furono messi sotto sorveglianza. Al padre di Joe DiMaggio, che viveva a San Francisco, confiscarono la barca e la casa. A differenza dei nippo-americani, gli italo-americani e gli italo-canadesi non ricevettero mai risarcimenti dai rispettivi governi; successivamente Bill Clinton fece una dichiarazione pubblica ammettendo l'errore di giudizio commesso dal governo statunitense riguardo all'internamento.\nCon l'entrata in guerra dell'Italia il 10 giugno 1940 contro Francia e Regno Unito vi fu una logica ondata di odio nei confronti di una nazione che attaccava degli stati gi\u00e0 profondamente in crisi a causa di un anno di conflitto con la Germania nazista. Molti cittadini italiani furono deportati come forestieri nemici.\nDurante la seconda guerra mondiale le disastrose campagne militari italiane rincarate dalla propaganda alleata incentivarono l'idea del \"soldato italiano incompetente\". Gli storici documentarono il fatto che l'Esercito italiano sub\u00ec grandi sconfitte a causa di una incapacit\u00e0 strategica e logistica degli alti comandi, un addestramento pressoch\u00e9 nullo e l'utilizzo di armi e mezzi considerati gi\u00e0 obsoleti durante la prima guerra mondiale.\nLe poche truppe italiane che ebbero un addestramento e una dotazione bellica accettabile coordinate in battaglia dall'alto comando tedesco dimostrarono in varie battaglie il loro valore storicamente riconosciuto quali alcune brigate Bersaglieri, la 185\u00aa Divisione paracadutisti \"Folgore\" e gli Alpini..\nIl pregiudizio include entrambe le ipotesi implicite e l'uso selettivo delle fonti, ci\u00f2 \u00e8 evidente in \"The Sources of Italy's Defeat in 1940: Bluff or Institutionalized Incompetence?\" di Knox. Sims in \"The Fighter Pilot\" ignor\u00f2 gli italiani, mentre D'Este con il suo libro \"World War II in the Mediterranean\" modell\u00f2 l'immagine degli italiani dei suoi lettori citando un commento tedesco secondo cui la resa dell'Italia fu \"il tradimento pi\u00f9 vile\". Inoltre discusse di alcuni comandanti alleati e tedeschi, ma ignor\u00f2 Messe, il quale guid\u00f2 la Prima armata italiana, che tenne testa sia alla U.S. Second Corps che alla British Eighth Army durante la Campagna di Tunisia.\nSecondo dopoguerra.\nLe ex comunit\u00e0 italiane una volta prosperavano nelle colonie africane (Eritrea, Somalia e Libia) e nelle zone ai confini del Regno d'Italia. In seguito alla fine delle colonie imperialiste e di altri cambiamenti politici, molti cittadini di etnia italiana furono espulsi violentemente da queste aree.\nLa Libia e la Jugoslavia mostrarono un alto livello di antitalianismo dalla seconda guerra mondiale, come illustrato dalle seguenti manifestazioni:\nAltre forme di antitalianismo comparvero in Etiopia e Somalia alla fine degli anni 1940, come accadde con la ribellione nazionalista somala contro l'amministrazione coloniale italiana che culmin\u00f2 in uno scontro violento nel gennaio 1948, questo evento viene ricordato come l'eccidio di Mogadiscio. Nella tragedia persero la vita 54 italiani e ne rimasero feriti altri 55, dopo a Mogadiscio si susseguirono altre rivolte politiche in diverse citt\u00e0 costiere.\nTipologia di termini dispregiativi.\nTermini riferiti alla storia.\ngab\u00ecbu: (ligure), 'uomo scaltro, ed anche malfido', 'sciocco', 'meridionale, terrone'; (veneto e veneto giuliano: cabibo) 'meridionale'. E anche: Ferrero alla voce gabibbo: Individuo nato nell'Italia del Sud, meridionale; per estensione, primitivo, selvaggio (Genova); probabilmente dall'arabo habib, felice, amico, caro (M. Dolcino - E parolle do gatto, Genova 1977)."}
{"id": "2461499", "revid": "767487", "url": "https://it.wikipedia.org/wiki?curid=2461499", "title": "Waylander", "text": "I Waylander sono un gruppo musicale nordirlandese di genere celtic/folk metal.\nStoria.\nLa band si form\u00f2 nel 1993 ad opera dei fratelli Ciaran e Dermot O'Hagan e debutt\u00f2 con il demo \"Once Upon An Era\" alla fine del 1994, mescolando la musica folk irlandese con il metal estremo. All'inizio il desiderio era quello di suonare metal anni ottanta, ma la prima canzone aveva dei toni cos\u00ec celtic metal che ci\u00f2 avrebbe influito sulla produzione futura. Nel 1996, con l'aggiunta di un suonatore di flauto in stagno, si pubblic\u00f2 un secondo demo, \"Dawning of a New Age\", il quale port\u00f2 la formazione nord-irlandese a raggiungere un'importante posizione sulla scena del folk metal. Tale traguardo venne rafforzato dal contratto stipulato con la Century Media Records e da qui poco tempo pass\u00f2 per l'emissione del primo disco, \"Reawakening Pride Once Lost\", nel 1998. Venne organizzata una manciata di concerti per pubblicizzare l'album, ma problemi con l'etichetta e una serie di tensioni interne smorzarono un po' lo slancio. Si ebbe una rivalsa nel 2001, quando I Waylander firmarono con la \"Blackend Records\" ed usc\u00ec il secondo album, \"The Light, the Dark and the Endless Knot\". Tuttavia ci furono altre controversie interne alla band ancora per vari anni, che per\u00f2 non riuscirono a intaccare la serie di tour previsti. Nel 2005, ai tradizionali componenti ArdChieftain O'Hagan, Michael Proctor e Den Ferran si unirono Saul McMichael e Gareth Murdock alle chitarre. Il gruppo stipul\u00f2 un contratto con un'altra casa, la Listenable Records: ci\u00f2 permise la produzione del terzo disco, \"Honour Amongst Chaos\", considerato quello meglio riuscito, anche per l'utilizzo di strumenti tipici della tradizione folk irlandese. Per \"Reawakening Pride Once Lost\", i membri si sono appellati alla Midhir Records. Nel 2009 Gareth Murdock lascia la band per trasferirsi negli Alestorm."}
{"id": "2461500", "revid": "228587", "url": "https://it.wikipedia.org/wiki?curid=2461500", "title": "FireBenchmarks", "text": "FireBenchmarks \u00e8 un addin opensource per NUnit in grado di registrare il tempo di esecuzione di test unitari e generare report di performance, grafici e diagrammi in formato XML, CSV, HTML.\nIl suo scopo principale \u00e8 di consentire ad uno sviluppatore o ad un team che lavora tramite l'approccio XP ed altre metodologie agili come il TDD, di migliorare la qualit\u00e0 del software\nCaratteristiche.\nL'architettura di FireBenchmarks \u00e8 fondata sull'interface EventListeners di NUnit.\nOgni test di NUnit pu\u00f2 essere associato all'attributo \"marcatore\" \"NJC_TestPerformanceRecorder\", in modo che l'addin possa identificare il metodo come test di performance\nL'attributo \"NJC_TestPerformanceRecorder\" contiene inoltre una serie di propriet\u00e0 opzionali che consentono allo sviluppatore di specificare metadati e parametri che vanno a modificare e configurare il report di output generato dall'addin per lo specifico test.\nRequisiti.\nFireBenchmarsk necessita di NUnit 2.5.0 o successivo.\nEsempi.\nEsempio 1: un test unitario in grado di tracciare il tempo di esecuzione...\n[Test]\n[NJC_TestPerformanceRecorder\nOutputTargetFormat = NJC_TestPerformanceTargetFormat.Xml, // Output di tipo xml\nOutputTargetIdentificationFormat = NJC_TestPerformanceTargetIdentificationFormat.MethodName, // Usare il nome del metodo per generare il nome del file di report\nOutputTarget = \"C:\\\\MyProjects\\\\MyTests\\\\PerformanceRepository\", // Cartella di destinazione: in un'applicazione reale, una costante sarebbe maggiormente consigliata di una stringa hard-codata nel codice dell'attributo\nOutputTargetWriteMode = NJC_TestPerformanceTargetWriteMode.OverWrite // sovrascrive gli eventuali precedenti tracciamenti\npublic void MyTestMethod()\n /* scrivere qui il codice da testare E tracciare*/\nEsempio 2: un test unitario in grado di tracciare il tempo di esecuzione...\n[Test]\n[NJC_TestPerformanceRecorder\nName = \"Performance test 1\",\nDescription = \"This is a unit test used as performance tracking element\",\nOutputTargetFormat = NJC_TestPerformanceTargetFormat.Html, // Output di tipo XHTML\nOutputTargetIdentificationFormat = NJC_TestPerformanceTargetIdentificationFormat.ClassFullNameAndMethodName, // full name della classe e del metodo di test\nOutputTarget = \"C:\\\\MyProjects\\\\MyTests\\\\PerformanceRepository\", // Cartella di destinazione: in un'applicazione reale, una costante sarebbe maggiormente consigliata di una stringa hard-codata nel codice dell'attributo\nOutputTargetWriteMode = NJC_TestPerformanceTargetWriteMode.Append // accoda gli eventuali precedenti tracciamenti\npublic void MyTestMethod()\n /* scrivere qui il codice da testare E tracciare*/"}
{"id": "2461502", "revid": "767487", "url": "https://it.wikipedia.org/wiki?curid=2461502", "title": "Serie A 2009-2010 (calcio a 5)", "text": "Il campionato di Serie A 2009-2010 \u00e8 stato il 21\u00ba campionato di Serie A e la 27\u00aa manifestazione nazionale che assegnasse il titolo di campione d'Italia. La stagione regolare ha preso avvio il 3 ottobre 2009 e si \u00e8 conclusa il 17 aprile 2010, prolungandosi fino al 5 giugno 2010 con la disputa delle partite di spareggio. Rispetto alla stagione precedente sono state introdotte due novit\u00e0. La formula dei play-off \u00e8 stata semplificata e vi accedono solamente le squadre classificatesi dal primo all'otto posto del campionato di Serie A. Inoltre, \u00e8 fatto obbligo alle societ\u00e0 di impiegare almeno 3 calciatori nati e residenti in Italia, che abbiano ottenuto il primo tesseramento in Italia.. Retrocedono in serie A2 le ultime due squadre classificate pi\u00f9 una terza squadra al termine dei play-out. \nSono otto le regioni rappresentate in questo torneo. Le regioni maggiormente rappresentate sono il Veneto e la Campania (3 squadre), Abruzzo e Sardegna hanno 2 squadre a testa, mentre Lazio, Emilia-Romagna, Puglia e Sicilia sono rappresentate da una sola squadra ciascuna. La squadra campione in carica \u00e8 la Luparense, che ha portato il suo numero di campionati vinti a tre. A prendere il posto di Pro Scicli e Polizia Penitenziaria, retrocesse in Serie A2, e Terni, non iscritto, sono state Atiesse, Napoli Vesevo e il ripescato Kaos Futsal.\nAvvenimenti.\nSorteggio calendari.\nIl sorteggio del campionato di calcio 2009-2010 si \u00e8 effettuato presso la Casa del Cinema a Roma il 31 luglio.\nPlay-off.\nAi play-off si qualificano le prime otto squadre della serie A. Tutti gli incontri sono a eliminazione diretta con gare di andata e ritorno. Gli incontri di ritorno sono effettuati in casa delle squadre meglio classificate al termine della \u201cStagione Regolare\u201d. Al termine degli incontri saranno dichiarate vincenti le squadre, che nelle due partite di andata e di ritorno, avranno ottenuto il maggior punteggio. In caso di parit\u00e0 di punti tra le due squadre al termine delle due gare, indipendentemente dalla differenza reti, si disputer\u00e0 una terza gara di spareggio da giocarsi sempre sul campo della migliore classificata al termine della stagione regolare. In caso di parit\u00e0 al termine della terza gara si giocheranno due tempi supplementari di 5 minuti ciascuno. Qualora anche al termine di questi le due squadre fossero in parit\u00e0 si proceder\u00e0 all'effettuazione dei calci di rigore.\nSupercoppa italiana.\nLa dodicesima Supercoppa italiana \u00e8 stata disputata sabato 19 settembre alle ore 21 al PalaBassano di Bassano del Grappa tra i Campioni d'Italia della Luparense e i detentori della Coppa Italia dell'Arzignano.\nCopertura televisiva.\nIn Italia il Campionato italiano di calcio a 5 viene trasmesso in diretta al sabato pomeriggio da Raisport pi\u00f9: una partita a settimana."}
{"id": "2461509", "revid": "123259292", "url": "https://it.wikipedia.org/wiki?curid=2461509", "title": "Michael Horton", "text": ""}
{"id": "2461511", "revid": "287204", "url": "https://it.wikipedia.org/wiki?curid=2461511", "title": "Miguel Layun", "text": ""}
{"id": "2461512", "revid": "28592", "url": "https://it.wikipedia.org/wiki?curid=2461512", "title": "Attentato a papa Giovanni Paolo II", "text": ""}
{"id": "2461513", "revid": "2210568", "url": "https://it.wikipedia.org/wiki?curid=2461513", "title": "Orso dell'Anguillara", "text": "Biografia.\nOrso dell'Anguillara nacque a Roma nei primi anni del Trecento da Francesco dell'Anguillara e da Costanza Orsini; al fianco di suo fratello Francesco, partecip\u00f2 alla vita politica romana distinguendosi particolarmente per il suo atteggiamento non costantemente chiaro verso papa Giovanni XXII.\nOrso e Francesco ruppero la tradizionale fedelt\u00e0 della famiglia agli interessi del Patrimonio di San Pietro, attaccando Sutri nel 1331 e minacciando di cominciare una spregiudicata politica di conquiste territoriali. Dopo alterne vicende, tra cui l'assassinio di suo fratello, coinvolto in lotte tra fazioni nobiliari le quali gli misero contro suo nipote Giovanni, figlio di suo fratello, Orso, fin\u00ec per rinnovare la sua fedelt\u00e0 al papato dopo essersi unito in matrimonio con Agnese Colonna.\nNel 1337 fu ospitato insieme a sua moglie Agnese nel castello di Capranica da un uomo di buona cultura, in occasione del primo viaggio a Roma di Francesco Petrarca. Nel novembre 1340 fu nominato senatore di Roma e partecip\u00f2 attivamente alla vita politica cittadina. Nell'aprile del 1341 incoron\u00f2 il capo del Petrarca con la corona d'alloro.\nMor\u00ec prima del 1366, anno in cui la figlia Maria viene detta \"condam magnifici viri Ursini comitis Anguillarie\".\nDiscendenza.\nOrso dell'Anguillara si spos\u00f2 intorno al 1329 con Agnese Colonna, da cui ebbe un'unica figlia, Maria. Anche Pietro e Domenico risultano suoi figli."}
{"id": "2461524", "revid": "253269", "url": "https://it.wikipedia.org/wiki?curid=2461524", "title": "Monica Keena", "text": "Gli inizi.\nMonica \u00e8 nata a New York, nel quartiere di Brooklyn. Sua madre, Maria, \u00e8 un'infermiera, mentre il padre, William Keena \u00e8 un finanziere responsabile di vendite. \u00c8 cresciuta a Brooklyn, ed ha una sorella minore di nome Samantha. Durante la sua infanzia, e dopo aver terminato le superiori, ha studiato alla Saint Ann's School, a New York, una scuola privata situata nel quartiere Brooklyn Heights. All'et\u00e0 di tredici anni ha fatto un'audizione per entrare nella prestigiosa LaGuardia High School of Performing Arts che poi ha iniziato a frequentare. Anche se ha scelto il dipartimento di teatro, \u00e8 stata accolta anche nei dipartimenti del dramma e delle arti vocali. Poco dopo il suo ingresso a LaGuardia, ha recitato per la prima volta in un cortometraggio dal titolo \"Burning Love\".\nCarriera.\nDopo aver interpretato, nel 1994, Oksana Bajul, la campionessa ucraina di pattinaggio nel film per la televisione \"Oksana la piccola campionessa\", Monica debutta al cinema nel 1995 con il film \"Un amore tutto suo\" con Sandra Bullock e Bill Pullman, il film ottiene ottimi incassi tanto da essere al terzo posto nella classifica dei film pi\u00f9 visti al cinema nel 1995 negli Stati Uniti.\nHa recitato per la prima volta in un ruolo da protagonista nel film \"Biancaneve nella foresta nera\", dove ha affiancato Sam Neill e Sigourney Weaver, ma \u00e8 nota al pubblico principalmente per il ruolo di Abby Morgan nel telefilm \"Dawson's Creek\" dove ottiene numerosi consensi dal pubblico nonostante il suo sia un personaggio antipatico.\nNel 2003 recita nel fortunato \"Freddy vs. Jason\", al fianco di Robert Englund, nel ruolo di Lori Campbell, nello stesso anno recita anche in \"Bad Girls\", assieme a Julie Benz e Jonathan Brandis (nel suo ultimo ruolo prima della morte). Lavora molto spesso anche in tv, con un ruolo da co-protagonista in \"Undeclared\" e numerose apparizioni come guest star in molte serie, tra le quali \"Law &amp; Order - I due volti della giustizia\", \"\", \"Homicide\", \"Feds\" e \"Entourage\". \u00c8 apparsa in un episodio di \"Grey's Anatomy\", dove impersonava Bonnie Crasnoff, una ragazza rimasta gravemente ferita in un incidente ferroviario. Riapparir\u00e0 in un episodio della terza stagione della serie, reinterpretando lo stesso ruolo. Nel 2010 recita in tre episodi della terza stagione di \"Private Practice\".\nVita privata.\nMonica vive a Brooklyn, dove trascorre gran parte del suo tempo libero. In passato ebbe una relazione con l'attore Jonathan Brandis, morto all'et\u00e0 di 27 anni nel 2003, e dal 2009 al 2013 \u00e8 stata legata ad Edward Furlong. La relazione tra i due \u00e8 terminata a causa dei comportamenti violenti di Furlong, per i quali \u00e8 stata necessaria un'ordinanza restrittiva in seguito violata dallo stesso attore."}
{"id": "2461527", "revid": "404961", "url": "https://it.wikipedia.org/wiki?curid=2461527", "title": "Meher baba", "text": ""}
{"id": "2461534", "revid": "385128", "url": "https://it.wikipedia.org/wiki?curid=2461534", "title": "Medaglia del Salvataggio (Sassonia)", "text": ""}
{"id": "2461539", "revid": "1573940", "url": "https://it.wikipedia.org/wiki?curid=2461539", "title": "Menura alberti", "text": "L'uccello lira minore o settentrionale od uccello lira del Principe Alberto (\"Menura alberti\" ) \u00e8 un uccello passeriforme della famiglia dei Menuridi.\nIl suo nome scientifico (nonch\u00e9 uno dei suoi nomi comuni) \u00e8 stato scelto in onore del principe Alberto di Sassonia-Coburgo-Gotha, consorte della regina Vittoria.\nDistribuzione.\nLa specie ha un areale estremamente limitato, in quanto vive in una ristretta zona nell'estremo sud-est dello stato del Queensland, in Australia, dove il suo \"habitat\" \u00e8 costituito dalle aree di foresta subtropicale.\nDescrizione.\nDimensioni.\nIl corpo misura circa 40\u00a0cm, cui si sommano fino a 50\u00a0cm di coda nel maschio e 40 nella femmina: il peso sfiora il chilogrammo in ambo i sessi, tuttavia non supera mai tale limite.\nAspetto.\nSomiglia ad una versione pi\u00f9 piccola e meno colorata della congenere \"Menura novaehollandiae\": la coda, infatti, \u00e8 strutturata in maniera simile, ma manca la vivace colorazione delle timoniere esterne del maschio, che sono uniformemente brune sulla facciata superiore e grigie su quella inferiore, mentre la coda della femmina \u00e8 squadrata e (sebbene assai lunga) somigliante a quelle di tutti gli uccelli. Il piumaggio \u00e8 invece bruno-rossiccio sul corpo, con sfumature aranciate su gola, sottoala e codione, mentre il basso ventre \u00e8 bianco-grigiastro e le piume del petto sono orlate del medesimo colore: nella femmina il bianco \u00e8 del tutto assente, sostituito da un pallido color arancio. Il becco \u00e8 nero, cos\u00ec come le zampe, dotate di forti artigli dritti e lunghi fino a 10\u00a0cm, mentre attorno agli occhi \u00e8 presente un cerchio perioculare di colore grigio-azzurro.\nBiologia.\nSi tratta di animali schivi e solitari, che si muovono camminando velocemente nel sottobosco pi\u00f9 fitto e solo raramente si alzano in volo, risultando piuttosto impacciati. Ambedue i sessi occupano territori definiti che difendono dagli intrusi, anche se in alcuni casi \u00e8 possibile vederli a coppie.\nAlimentazione.\nIl cibo consiste in insetti ed altri invertebrati, che l'animale porta allo scoperto razzolando nel terreno: sporadicamente la dieta viene integrata ingerendo anche semi, frutta e bacche.\nRiproduzione.\nIl periodo degli amori cade verso la fine di maggio: in questo periodo i maschi tengono una porzione del proprio territorio sgombra dalla vegetazione, ponendovi invece rametti e piccoli tranci di liana secchi per esibirvisi ed attrarre le femmine con cui accoppiarsi. La danza di corteggiamento del maschio consiste in un movimento sincopato della testa dall'alto verso il basso e viceversa, tenendo al contempo un rametto in bocca e cantando a squarciagola (anche questa specie \u00e8 in grado di riprodurre fedelmente suoni di pi\u00f9 svariata natura) con la coda ben spiegata e rivolta in avanti. Quando i rametti che il maschio tiene nel becco sono ben secchi, durante questo rituale producono anch'essi un suono che accompagna la sua esibizione canora, e di cui il maschio si serve per ritmarla: in questo senso, l'uccello lira minore \u00e8 l'unica specie di uccello ad utilizzare strumenti musicali per accompagnare il proprio canto.\nDopo l'accoppiamento, la femmina viene abbandonata dal maschio e cova da sola l'unico uovo deposto: il pulcino nasce dopo una quarantina di giorni di cova ed \u00e8 in grado di seguire la madre gi\u00e0 poco tempo dopo la schiusa."}
{"id": "2461547", "revid": "767487", "url": "https://it.wikipedia.org/wiki?curid=2461547", "title": "M\u00fcnchener Freiheit", "text": "I M\u00fcnchener Freiheit (conosciuti talvolta anche come semplicemente Freiheit) sono un gruppo musicale pop tedesco attivo dagli anni ottanta.\nIl nome tradotto significa \"Libert\u00e0 di Monaco\", che \u00e8 il nome di una piazza della citt\u00e0 bavarese.\nI componenti sono: Stefan Zauner, Aron Strobel, Michael Kunzi, Alex Gr\u00fcnwald e Rennie Hatzke.\nSono molto conosciuti per il singolo cantato in inglese \"Keeping The Dream Alive\"."}
{"id": "2461573", "revid": "3831", "url": "https://it.wikipedia.org/wiki?curid=2461573", "title": "Reale Ordine di San Giorgio per la Difesa dell'Immacolata Concezione", "text": ""}
{"id": "2461574", "revid": "287204", "url": "https://it.wikipedia.org/wiki?curid=2461574", "title": "New York Knicks 1948-1949", "text": "La stagione 1948-49 dei New York Knicks fu la 3\u00aa nella BAA per la franchigia.\nI New York Knicks arrivarono secondi nella \"Eastern Division\" con un record di 32-28. Nei play-off vinsero 2-1 nel primo turno con i Baltimore Bullets, perdendo poi 2-1 nella finale di conference con i Washington Capitols."}
{"id": "2461576", "revid": "74173", "url": "https://it.wikipedia.org/wiki?curid=2461576", "title": "Anna Winter - In nome della giustizia", "text": "Anna Winter - In nome della giustizia (\"Unschuldig\") \u00e8 una serie televisiva tedesca trasmessa da ProSieben dal 23 aprile al 9 luglio 2008.\nIn Italia \u00e8 andata in onda per la prima volta su Rai 2 nell'estate 2009.\nTrama.\nA Berlino l'avvocato Anna Winter e la sua squadra sono specializzati nel riaprire casi giudiziari ormai passati in giudicato laddove ci sia il sospetto che un innocente sia stato condannato ingiustamente.\nProduzione.\nLe riprese sono iniziate nel luglio 2007 a Berlino.\nPremi.\nIl 9 maggio 2008 Alexandra Neldel ha vinto il Bayerische Fernsehpreis (Premio TV dello stato federale bavarese) come migliore attrice in una serie televisiva.\nNello stesso anno il cameraman Michael Schreitel ha vinto il Deutscher Kamerapreis (premio nazionale di categoria) per il suo lavoro nel primo episodio.\nSeguiti.\nAncora prima dell'inizio delle trasmissioni si stava progettando una seconda stagione, per la quale il cast principale era gi\u00e0 stato opzionato. Gli altalenanti risultati negli ascolti indussero prima a rinviare le riprese e poi a convertire la stagione in due film per la televisione della durata di 90 minuti ciascuno, girati nell'estate del 2009. Il titolo originario \"Unschuldig\" non venne riproposto, ma sostituito con \"Killerjagd\" (\"Caccia al killer\"). I film sono:\nDel cast originario solo Alexandra Neldel e Clemens Schick hanno preso parte a questi due seguiti."}
{"id": "2461577", "revid": "1305772", "url": "https://it.wikipedia.org/wiki?curid=2461577", "title": "Freiheit", "text": ""}
{"id": "2461580", "revid": "697352", "url": "https://it.wikipedia.org/wiki?curid=2461580", "title": "Grady Fletcher", "text": ""}
{"id": "2461581", "revid": "767487", "url": "https://it.wikipedia.org/wiki?curid=2461581", "title": "Ray Kuka", "text": ""}
{"id": "2461586", "revid": "3831", "url": "https://it.wikipedia.org/wiki?curid=2461586", "title": "Ordine al Merito della Corona Bavarese", "text": ""}
{"id": "2461591", "revid": "3831", "url": "https://it.wikipedia.org/wiki?curid=2461591", "title": "Ordine al Merito di San Michele", "text": ""}
{"id": "2461594", "revid": "599013", "url": "https://it.wikipedia.org/wiki?curid=2461594", "title": "Suore di carit\u00e0 di Nostra Signora, Madre della Misericordia", "text": "Le suore di carit\u00e0 di Nostra Signora, Madre della Misericordia (in neerlandese \"Zusters van Liefde van Onze Lieve Vrouw, Moeder van Barmhartigheid\") sono un istituto religioso femminile di diritto pontificio: le suore di questa congregazione pospongono al loro nome la sigla S.C.M.M.\nStoria.\nLa congregazione venne fondata a Tilburg il 23 novembre 1832 dal futuro arcivescovo di Utrecht e 's-Hertogenbosch, Joannes Zwijsen (1794-1877), per l'educazione cattolica della giovent\u00f9.\nL'istituto ricevette il pontificio decreto di lode il 23 agosto 1841 e le sue costituzioni vennero approvate dalla congregazione de Propaganda Fide il 4 aprile 1922.\nAttivit\u00e0 e diffusione.\nLe suore di carit\u00e0 si dedicano all'istruzione e all'educazione cristiana della giovent\u00f9.\nSono presenti in Belgio, Brasile, Filippine, Indonesia, Irlanda, Italia, Paesi Bassi, Regno Unito, Stati Uniti d'America, Suriname, Timor Est: la sede generalizia \u00e8 a 's-Hertogenbosch.\nAl 31 dicembre 2005 l'istituto contava 889 religiose in 115 case."}
{"id": "2461598", "revid": "11959", "url": "https://it.wikipedia.org/wiki?curid=2461598", "title": "Governatorato di Sharkia", "text": ""}
{"id": "2461600", "revid": "767487", "url": "https://it.wikipedia.org/wiki?curid=2461600", "title": "Ch!pz", "text": "I Ch!pz sono un gruppo musicale olandese, dedito ai generi pop ed eurodance e formatosi nel 2003 dopo vari provini sull'emittente televisiva Jetix.\nStoria.\nComponenti del gruppo sono: Rachel van den Hoogen (Rach-L), Cilla Niekoop (C!lla), Peter Rost (Peter) e Kevin Hellenbrand (Kev!n).\nIn totale, la band ha pubblicato sei album, il primo dei quali \u00e8 del 2004 e si intitola \"The Adventures of Ch!pz\". Tra le loro canzoni pi\u00f9 note, figura \"Captain Hook\"."}
{"id": "2461601", "revid": "3831", "url": "https://it.wikipedia.org/wiki?curid=2461601", "title": "Ordine di Massimiliano per le Scienze e le Arti", "text": ""}
{"id": "2461603", "revid": "33751", "url": "https://it.wikipedia.org/wiki?curid=2461603", "title": "Creation/Sony", "text": ""}
{"id": "2461605", "revid": "6923", "url": "https://it.wikipedia.org/wiki?curid=2461605", "title": "Sei Nazioni femminile 2006", "text": "Il Sei Nazioni 2006 fu l'undicesima edizione del torneo rugbistico femminile del Sei Nazioni.\nFu anche l'ultima tenutasi fuori dall'egida del comitato esecutivo del Sei Nazioni maschile; dalla stagione successiva, infatti, il Comitato assunse l'incarico di organizzare entrambe le manifestazioni.\nPer effetto di ci\u00f2, l'edizione 2006 fu l'ultima che vide impegnata la , dall'anno successivo rimpiazzata dall'.\nTenutosi dal 4 febbraio al 18 marzo 2006, il torneo vide il ritorno alla vittoria dell', che consegu\u00ec anche il Grande Slam; la segn\u00f2 la sua ultima partecipazione al torneo con il suo secondo \"Whitewash\"."}
{"id": "2461613", "revid": "767487", "url": "https://it.wikipedia.org/wiki?curid=2461613", "title": "Gene James", "text": ""}
{"id": "2461614", "revid": "3831", "url": "https://it.wikipedia.org/wiki?curid=2461614", "title": "Ordine Medico Militare", "text": ""}
{"id": "2461615", "revid": "1442080", "url": "https://it.wikipedia.org/wiki?curid=2461615", "title": "Istanbul Cup 2008 - Singolare", "text": "Il singolare dell'Istanbul Cup 2008 \u00e8 stato un torneo di tennis facente parte del WTA Tour 2008.\nElena Dement'eva era la detentrice del titolo, ma Agnieszka Radwa\u0144ska l'ha battuta in finale 6\u20133, 6\u20132.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2461616", "revid": "11959", "url": "https://it.wikipedia.org/wiki?curid=2461616", "title": "Kafr El Dawar", "text": ""}
{"id": "2461618", "revid": "1543377", "url": "https://it.wikipedia.org/wiki?curid=2461618", "title": "Regioni periferiche del Complesso di Orione", "text": "Fra le regioni nebulose periferiche del Complesso di Orione sono incluse tipicamente delle piccole nubi e addensamenti di polvere interstellare situate nei bordi pi\u00f9 esterni del grande complesso nebuloso di cui fanno parte; la maggior parte di queste nubi sono situate nella parte occidentale del complesso e sono comprese fra le costellazioni di Orione ed Eridano.\nSpesso si mostrano di aspetto \"cometario\" e allungato, a causa dell'impatto del vento stellare originato dalle stelle pi\u00f9 luminose dell'Associazione Orion OB1, e non a caso mostrano una \"coda\" di gas in dissoluzione in direzione opposta rispetto ad esse; questo tipo di interazione in alcuni casi ha anche favorito i processi di formazione stellare.\nCaratteristiche generali.\nI piccoli addensamenti di gas e stelle in formazione appartenenti alle porzioni pi\u00f9 esterne della regione di Orione sono dispersi su una superficie di oltre 600 gradi quadrati; la gran parte di questi bozzoli sono invisibili sia ad occhio nudo che con piccoli strumenti, mentre si rivelano con pi\u00f9 facilit\u00e0 nelle immagini a lunga posa, meglio se nella banda degli infrarossi. A modellare questi addensamenti \u00e8 principalmente la radiazione ultravioletta proveniente dalle stelle massicce e di colore blu, dunque appartenenti alle classi spettrali O e B; quest'azione di modellamento \u00e8 la causa della caratteristica forma \"a cometa\" delle nebulose esterne associate alle regioni\u00a0H\u00a0II; simili fenomeni erosivi si osservano anche in altre nebulose, come i celebri Pilastri della Creazione all'interno della Nebulosa Aquila. Nelle regioni esterne al grande complesso in Orione sono state catalogate 89 nubi associate a sorgenti infrarosse osservate dall'IRAS, distribuite a nord e a sud dell'equatore celeste e associate ad oggetti di Herbig-Haro.\nLa distanza di queste nubi periferiche, paragonata con quella media delle nubi centrali del complesso, indica che esse sono protese verso la direzione del sistema solare rispetto al complesso stesso; in particolare, emerge che le nubi visivamente pi\u00f9 prossime alle regioni centrali sono anche le pi\u00f9 vicine al centro del complesso, mentre i frammenti situati alle alte latitudini galattiche e in interazione con bordo esterno della Bolla di Eridano si trovano pi\u00f9 prossime a noi. La nube LDN\u00a01634 ad esempio, con una distanza di 450\u00a0parsec, \u00e8 la pi\u00f9 vicina alla nube Orion\u00a0A e alla celebre Nebulosa di Orione; le nebulose poste sul confine fra Toro ed Eridano, come la Nebulosa Testa di Strega, giacciono a circa 230\u00a0parsec, mentre quelle ancora pi\u00f9 ad ovest arrivano fino a 150-200\u00a0parsec dal Sole.\nRegioni nebulose del bordo occidentale.\nLDN 1634.\nLDN 1634 \u00e8 la pi\u00f9 prossima alla regione di Orion A, trovandosi a circa 3\u00b0 da essa; si tratta di una nube oscura di piccole dimensioni, che contiene alcune parti parzialmente illuminate, come LBN\u00a0960. Attorno a questa si disperdono altri piccoli frammenti illuminati, come LBN\u00a0956 e LBN\u00a0957. Esistono due teorie sull'origine della nube: la prima afferma che potrebbe trattarsi di materiale espulso dalla pressione del vento delle stelle giovani e calde dell'associazione Orion\u00a0OB1, mentre per la seconda si tratterebbe di un residuo della formazione delle stelle dell'associazione.\nLDN 1634 contiene al suo interno due dei pi\u00f9 noti e studiati oggetti di Herbig-Haro, HH\u00a0240 e HH\u00a0241: entrambi sono composti da un potente getto molto ben evidente, al punto che gli studi condotti hanno permesso una maggiore comprensione dei meccanismi caratteristici di questa categoria di oggetti;&lt;ref name=\"HH240/41\"&gt;&lt;/ref&gt; nella banda dell'H2 si rivelano come dei potenti getti bipolari estesi in senso est-ovest che partono dalla sorgente infrarossa catalogata come IRAS\u00a005173-0555, dall'aspetto nebuloso ed allungato e con una forte componente arrossata tipica degli oggetti\u00a0HH. Le dimensioni totali dei getti arrivano a 6', che a una distanza di 450\u00a0pc (1470\u00a0al) corrispondono a 0,8\u00a0pc (2,6\u00a0al); i punti pi\u00f9 brillanti sono identificati con le lettere A, B, C e D e i loro spettri sono caratterizzati da forti emissioni nelle linee del Fe\u00a0II, che diminuisce allontanandosi dalla sorgente del getto, e dell'H2.\nNella nube sono note pure diverse stelle con linee di emissione dell'H\u03b1, in particolare sul lato orientale, dove dunque avrebbe luogo la formazione stellare; almeno tre di queste sono stelle T\u00a0Tauri e coincidono con altrettante sorgenti IRAS o a raggi X.\nNGC 1788 e dintorni.\nNGC 1788 \u00e8 una piccola nebulosa a riflessione situata circa 6\u00b0 ad ovest delle regioni pi\u00f9 dense del complesso, al confine fra le costellazioni di Orione ed Eridano e poco a nord della stella Cursa (); si tratta di una piccola porzione illuminata di un sistema di gas e polveri noto come LDN\u00a01616 e LDN\u00a01615, esteso per poco meno di un grado e orientato in senso est-ovest, che dista circa 450\u00a0pc (1470\u00a0al) dal sistema solare. In particolare, la parte illuminata \u00e8 quella pi\u00f9 orientale, in direzione delle stelle del complesso, ed ospita al suo interno la stella HD\u00a0293815, una stella blu che la illumina.\nLe prove della presenza di fenomeni di formazione stellare sono fornite dalle sorgenti infrarosse individuate nel corso degli anni duemila, che coinciderebbero con delle protostelle di classe\u00a00 (le pi\u00f9 giovani), dalla pi\u00f9 massiccia delle quali si origina un potente getto; la loro dislocazione nella nebulosa e la loro et\u00e0 suggerisce che questo ciclo di formazione sia stato provocato dall'impatto dell'onda d'urto del vento delle giovani stelle dell'associazione Orion\u00a0OB1.\nLe componenti stellari e protostellari pi\u00f9 brillanti della nebulosa a riflessione sono avvolte in piccole nubi che presentano delle emissioni nell'H2; di queste una sarebbe causata dalla forte radiazione ultravioletta della stella centrale, in questo caso la pi\u00f9 massiccia, mentre le altre due paiono associate a dei bow shock. Gli ultimi due di fatto sarebbero oggetti\u00a0HH, e come tali seguono infatti la numerazione assegnata a questo tipo di oggetti: HH\u00a0951-A e HH\u00a0951-B.\nLe stelle di pre-sequenza principale scoperte sono circa una sessantina, fra le quali \u00e8 compresa la stessa HD\u00a0293815, pi\u00f9 la stella Ae/Be di Herbig . Quest'ultima in particolare si trova circa 45' ad ovest delle nubi ed \u00e8 il prototipo di una particolare classe di stelle variabili note come variabili UX Orionis (UXor); si tratta di una stella bianca di classe spettrale A3 con un'et\u00e0 di 2 milioni di anni, che coincide con la sorgente IRAS\u00a005020-0351.\nNebulosa Testa di Strega.\nLa Nebulosa Testa di Strega (IC 2118) \u00e8 una nebulosa a riflessione piuttosto conosciuta situata nella parte nordorientale della costellazione di Eridano, poco a sud di Cursa e circa otto gradi ad ovest di Orion\u00a0A; la fonte della luce che la nebulosa riflette sarebbe la brillante stella Rigel (), situata circa due gradi ad est. La nube disterebbe circa 210\u00a0pc (685\u00a0al) da noi e contiene alcune regioni pi\u00f9 dense e luminose, che in alcuni cataloghi appaiono indicate separatamente, come nei cataloghi di Lynds, che riporta le sottostrutture LBN\u00a0968, LBN\u00a0959 e LBN\u00a0975.\nDa un punto di vista evolutivo, questa nebulosa e i banchi di gas ad essa associati sarebbero classificabili come un residuo di una nube molecolare; i fenomeni di formazione stellare sono testimoniati dalla presenza di alcune sorgenti infrarosse, come IRAS\u00a004591-0856 e IRAS\u00a005050-0614, che possiedono delle intensit\u00e0 di flusso all'infrarosso tipiche degli oggetti stellari giovani. Alcune delle sottostrutture della nube mostrano inoltre una forma a cometa con la coda rivolta in direzione opposta alle stelle dell'associazione Orion\u00a0OB1, indice che i gas della nube sono soggetti all'azione fotoevaporante delle sue stelle pi\u00f9 massicce.\nLa nube contiene cinque stelle T\u00a0Tauri, di cui tre sono state catalogate anche come sorgenti infrarosse. Tramite uno studio comparativo delle loro tracce evolutive (Hayashi + Henyey), \u00e8 stata stimata la loro et\u00e0, che si aggirerebbe sui 2,5 milioni di anni; secondo lo stesso studio, queste stelle sarebbero in relazione fra loro e si sarebbero formate assieme a seguito dell'onda d'urto della pressione di radiazione e del vento delle stelle dell'associazione Orion\u00a0OB1. A queste si aggiungono altre tre stelle giovani, due delle quali potrebbero avere le caratteristiche delle T\u00a0Tauri a causa delle forti variazioni del loro spettro; le due candidate coincidono con altrettante sorgenti IRAS. Sempre alla stessa classe appartengono altre quattro stelle sparse nei dintorni della nube, ma che potrebbero essere non fisicamente legate ad essa e mostrarsi nella sua direzione solo per un effetto prospettico.\nRegioni minori e ultraperiferiche.\nMolte delle nubi pi\u00f9 periferiche e remote del Complesso di Orione si estendono alle alte latitudini galattiche, lontane dunque dal piano galattico, e sono visibili prevalentemente nella costellazione di Eridano e sul bordo pi\u00f9 occidentale di Orione.\nLDN 1642.\nLDN 1642 \u00e8 fra le nubi pi\u00f9 conosciute tra quelle poste lontano dalla scia della Via Lattea; si tratta di una nebulosa oscura relativamente fredda e tranquilla situata al centro della parte settentrionale di Eridano, quasi completamente priva di dinamiche vigorose e composta da idrogeno molecolare neutro (regione H\u00a0I), estesa per oltre quattro gradi e dall'aspetto cometario. La sua coda si estende per pi\u00f9 di cinque gradi in direzione nordest, perpendicolare al piano galattico, e sfuma in direzione delle regioni centrali del complesso; la nube si sovrappone visivamente al bordo pi\u00f9 esterno della Bolla di Eridano, con cui sembrerebbe in interazione. La sua notoriet\u00e0 \u00e8 dovuta al fatto che si tratta di una delle due sole nubi ad alte latitudini galattiche ad ospitare, seppur in scala molto ridotta, dei fenomeni di formazione stellare.\nLa struttura della nebulosa \u00e8 divisibile in tre regioni a densit\u00e0 maggiore collegate fra loro da un mezzo interstellare pi\u00f9 rarefatto; dal centro partono due filamenti di polveri che si dirigono in direzione nordest ed est. Studiando la densit\u00e0 delle varie sottostrutture della nube si \u00e8 ipotizzato che soltanto le parti pi\u00f9 dense possano essere considerate gravitativamente legate, mentre le altre strutture non sarebbero vincolate. Nei pressi della regione con la pi\u00f9 alta densit\u00e0 si trovano due piccole stelle di pre-sequenza principale poco appariscenti e circondate da nebulosit\u00e0, individuate anche agli infrarossi: la prima \u00e8 catalogata come L\u00a01642-1 (o, secondo la nomenclatura delle stelle variabili tradizionale, ), la seconda L\u00a01642-2. Quest'ultima \u00e8 anche la responsabile del vento stellare che sospinge i getti di gas dell'oggetto HH\u00a0123, scoperto all'inizio degli anni novanta; possiede una forma allungata e priva di una forma ben definita, con indizi nella sua struttura che farebbero pensare alla presenza di due bow shock diretti in direzioni opposte fra loro.\nAltre nubi.\nLa parte pi\u00f9 meridionale del complesso, a sud di Rigel, \u00e8 costituita dalla nube LBN\u00a0991; si trova circa otto gradi a sudovest di Orion\u00a0A e contiene al suo interno una sorgente di raggi\u00a0X, RX\u00a0J0513.4-1244. Questa nube, situata entro i confini della costellazione della Lepre, \u00e8 catalogata come nebulosa diffusa brillante, sebbene sia molto poco appariscente. La presenza di una stella T\u00a0Tauri, coincidente con la sorgente a raggi\u00a0X, indica che nella nube sono stati in atto dei fenomeni di formazione stellare, seppur in scala molto ridotta.\nLBN 906 e LBN 917 sono due piccole nubi dall'aspetto cometario situate nella costellazione di Eridano; si trovano relativamente vicine fra loro e sarebbero delle piccole porzioni di gas molecolare espulse dalla regione di Orione, o in alternativa, dei bozzoli aggregati dall'interazione con la superbolla in espansione che circonda il Complesso di Orione, dunque connesse direttamente alla Bolla di Eridano. Nei pressi delle due nebulose \u00e8 nota una sorgente IRAS, catalogata come IRAS\u00a004451-0539, che coincide con una stella T\u00a0Tauri; \u00e8 stata riconosciuta come tale in base all'analisi delle sue emissioni H e al forte assorbimento del Li.\nLa regione di Lambda Orionis.\nNella parte pi\u00f9 settentrionale del complesso, a nord del grande quadrilatero di stelle che costituisce l'ossatura della costellazione di Orione, si trova una piccola associazione OB relativamente brillante, catalogata come Cr 69 e nota come Associazione di Lambda Orionis; la sua stella dominante, (Heka), \u00e8 ben visibile ad occhio nudo e domina il gruppo composto da una dozzina di stelle azzurre di classe spettrale B. Le componenti dell'associazione sono tutte ben visibili anche con un binocolo. La distanza dell'associazione \u00e8 stimata sui 400\u00a0pc, che corrispondono a un diametro reale di circa 55\u00a0pc per la nebulosa ad essa associata.\nSecondo i modelli evolutivi l'associazione sarebbe in uno stadio relativamente avanzato, essendo le sue componenti gravitazionalmente poco legate fra loro; l'et\u00e0 media delle sue stelle si aggira sui 6 milioni di anni.\n \u00e8 una stella di classe O 8 III (una gigante blu) ed \u00e8 la principale ionizzatrice di un grande sistema di gas ionizzato dalla forma grosso modo simmetrica e ben visibile agli infrarossi, dal diametro di circa otto gradi e leggermente pi\u00f9 luminosa nel lato occidentale; al suo interno sono noti circa un'ottantina di oggetti, di cui la gran parte sono stelle Ae/Be di Herbig e giovani stelle T\u00a0Tauri, indice questo che la nube ospita fenomeni di formazione stellare di stelle di massa intermedia o piccola. La nube \u00e8 catalogata come Sh2-264 e la parte pi\u00f9 interna, vicina alle stelle eccitatrici, mostra segni di espansione; si sospetta che questa espansione sia stata causata dall'esplosione di una supernova di tipo II avvenuta circa 300.000 anni fa o poco pi\u00f9, alterando quella che in origine era una nube relativamente piatta. Secondo la stessa ipotesi, che considera anche il moto proprio della stella , questa supernova sarebbe stata originata da una compagna della stessa , evolutasi pi\u00f9 velocemente a causa della sua massa maggiore e quindi concludendo prima il suo ciclo vitale. Attorno alla nube principale sono presenti alcune nubi angolarmente distanti ma facenti parte dello stesso complesso, come Sh2-262 e Sh2-265, visibili a sudovest."}
{"id": "2461619", "revid": "1543377", "url": "https://it.wikipedia.org/wiki?curid=2461619", "title": "Heroes Unmasked", "text": "Heroes Unmasked \u00e8 un programma televisivo britannico, prodotto come \"making of\" ufficiale della serie televisiva statunitense \"Heroes\".\nTrasmesso tra il 2008 e il 2009 nel Regno Unito, solitamente accompagnando la messa in onda degli episodi di \"Heroes\" dalla prima stagione alla prima parte della terza, il documentario \u00e8 dedicato al dietro le quinte della serie, con interviste ai membri del cast tecnico e artistico fatte direttamente sui set di Los Angeles, con l'obiettivo di far conoscere meglio al pubblico i vari personaggi, le storie e i principali elementi della mitologia della fiction.\nIl programma, andato in onda anche in altri paesi, Italia compresa, \u00e8 stato narrato da Anthony Head per le prime due stagioni, e da Santiago Cabrera, protagonista della prima stagione di \"Heroes\", durante la terza. Martin Freeman ha inoltre presentato l'episodio speciale conclusivo della prima stagione."}
{"id": "2461623", "revid": "3831", "url": "https://it.wikipedia.org/wiki?curid=2461623", "title": "Ordine della Corona Fiorata", "text": ""}
{"id": "2461628", "revid": "287204", "url": "https://it.wikipedia.org/wiki?curid=2461628", "title": "St. Louis Bombers 1948-1949", "text": "La stagione 1948-49 dei St. Louis Bombers fu la 3\u00aa nella BAA per la franchigia.\nI St. Louis Bombers arrivarono quarti nella \"Western Division\" con un record di 29-31. Nei play-off persero 2-0 nel primo turno con i Rochester Royals."}
{"id": "2461629", "revid": "3831", "url": "https://it.wikipedia.org/wiki?curid=2461629", "title": "Ordine Reale di Alberto di Sassonia", "text": ""}
{"id": "2461638", "revid": "486946", "url": "https://it.wikipedia.org/wiki?curid=2461638", "title": "Oggetti nella Ruota del Tempo", "text": ""}
{"id": "2461640", "revid": "170423", "url": "https://it.wikipedia.org/wiki?curid=2461640", "title": "Washington Capitols 1948-1949", "text": "La stagione 1948-49 dei Washington Capitols fu la 3\u00aa nella BAA per la franchigia.\nI Washington Capitols furono spostati nuovamente nella \"Eastern Division\" e la vinsero con un record di 38-22. Nei play-off vinsero il primo turno con i Philadelphia Warriors (2-0), la finale di conference con i New York Knicks (2-1), perdendo la finale BAA con i Minneapolis Lakers (4-2).\nStaff tecnico.\nAllenatore: Red Auerbach"}
{"id": "2461646", "revid": "3831", "url": "https://it.wikipedia.org/wiki?curid=2461646", "title": "Ordine della Corona del W\u00fcrttemberg", "text": ""}
{"id": "2461652", "revid": "729019", "url": "https://it.wikipedia.org/wiki?curid=2461652", "title": "Dornier Do 216", "text": "Il Dornier Do 216 era un idrovolante a scafo centrale, quadrimotore a lungo raggio progettato dall'azienda tedesca Dornier-Werke GmbH negli anni quaranta che non super\u00f2 mai la fase iniziale rimanendo come proposta sui tavoli da disegno.\nStoria.\nSviluppo.\nDopo la sospensione dello sviluppo del Do 214 decretata nel giugno 1943 dal Reichsluftfahrtministerium (RLM), la Dornier inizi\u00f2 un nuovo progetto, designato dall'azienda P.174/I, per un grande idrovolante a scafo centrale da trasporto tattico basato sull'esperienza del precedente modello. Sostanzialmente si trattava di una versione ridotta del precedente e che, secondo le intenzioni dell'azienda, avrebbe potuto essere pi\u00f9 interessante agli occhi della commissione esaminatrice dell'RLM. Le differenze pi\u00f9 evidenti con il precedente progetto erano la presenza nella fusoliera di un solo livello e l'apparato motore basato su solo quattro unit\u00e0, gli sperimentali supermotori Junkers Jumo 223, posizionate in prossimit\u00e0 della radice alare a coppie, in configurazione traente-spingente, per lato.\nI dieci uomini componenti l'equipaggio, oltre al pilota ed il suo vice, avevano anche il compito di comandare in remoto le postazioni difensive.\nL'RLM, che espresse un moderato interesse iniziale assegnando al progetto la designazione ufficiale Do 216, ricevette delle proposte che adottavano una motorizzazione pi\u00f9 convenzionale, basata su sei Daimler Benz DB 603C, quattro in configurazione traente-spingente e due sul bordo d'attacco, ma decise in seguito di annullare ogni sviluppo adducendo la giustificazione che, in quel momento, nella Luftwaffe non erano necessari nuovi velivoli operativi in quel ruolo."}
{"id": "2461653", "revid": "3831", "url": "https://it.wikipedia.org/wiki?curid=2461653", "title": "Ordine della Fedelt\u00e0", "text": ""}
{"id": "2461659", "revid": "3831", "url": "https://it.wikipedia.org/wiki?curid=2461659", "title": "Ordine Militare di Carlo Federico", "text": ""}
{"id": "2461660", "revid": "110157", "url": "https://it.wikipedia.org/wiki?curid=2461660", "title": "Sorianello", "text": "Sorianello (\"Sorianeju\" in calabrese) \u00e8 un comune italiano di abitanti della provincia di Vibo Valentia in Calabria.\nFa parte della Comunit\u00e0 montana Alto Mesima/Monte Poro.\nSituato nella zona delle Serre vibonesi parte centrale della provincia di Vibo Valentia, dista 13\u00a0km dall'uscita \"Serre\" dell'Autostrada A3 e 20\u00a0km dal capoluogo di provincia Vibo Valentia.\nOrigini del nome.\nIl suo toponimo attuale (assunto negli anni venti del secolo scorso) \u00e8 un diminutivo del nome di Soriano una volta contrassegnato con i ripartimenti di Alto e Basso. \nPrima castello fortificato sotto i Culchebret, fu un possedimento dei Carafa di Nocera e successivamente entr\u00f2 nelle propriet\u00e0 del Monastero di San Domenico di Soriano, divenne comune autonomo nel XIX secolo con le disposizioni governative di Murat.\nStoria.\nSecondo alcuni studiosi le sue origini risalirebbero all'et\u00e0 dei Goti ed agli insediamenti del monachesimo eremita, sino agli inizi dell'Ottocento facente parte di un unico nucleo urbano (Universit\u00e0) con il contiguo Soriano Calabro con cui condivide almeno sino a quella data storia, personaggi e riferimenti.\nNel 1964 cedette la borgata Collina degli Angeli al comune di Soriano Calabro.\nGeografia antropica.\nLa frazione Fago Savini \u00e8 una localit\u00e0 di montagna sita tra Sorianello e Serra San Bruno; ricca di verde, dispone di una piazza e di un piccolo parco pubblico.\nEconomia.\nL'attivit\u00e0 economica si basa sull'agricoltura (produzione di cereali, frumento, ortaggi, olive, uva, agrumi); \u00e8 presente l'allevamento di bovini, suini, ovini, caprini; l'assetto industriale \u00e8 costituito da piccole imprese che operano nell'ambito alimentare, edile e della lavorazione del legno.\nInfrastrutture e trasporti.\nIl comune \u00e8 interessato dalle seguenti direttrici stradali:"}
{"id": "2461673", "revid": "132266", "url": "https://it.wikipedia.org/wiki?curid=2461673", "title": "Anti Terrorismo Pronto Impiego", "text": ""}
{"id": "2461677", "revid": "1272592", "url": "https://it.wikipedia.org/wiki?curid=2461677", "title": "Ku-Maloob-Zaap", "text": "Ku-Maloob-Zaap \u00e8 il maggiore campo petrolifero messicano. Ku-Maloob-Zaap \u00e8 costituito da tre grandi giacimenti Ku, Maloob e Zaap che sono situati nell'immediato nordest del campo di Cantarell. \nKu-Maloob-Zaap \u00e8 un campo offshore nella Baia di Campeche, a 105 km da Ciudad del Carmen. \u00c8 stato scoperto da PEMEX nel 1979. PEMEX pianific\u00f2 di aprire 82 pozzi e di installare 17 piattaforme petrolifere, e di costruire un oleodotto di 166 km per il trasporto del petrolio prodotto. Ci si aspetta che nel 2011 la produzione raggiunger\u00e0 gli 800.000 barili e 282 Mcuft/g di gas naturale.\nNel gennaio 2009, la produzione era di 787.000 barili/giorno e, a causa del declino di Cantarell, Ku-Maloob-Zaap divenne il maggiore campo petrolifero messicano."}
{"id": "2461681", "revid": "599013", "url": "https://it.wikipedia.org/wiki?curid=2461681", "title": "Francescane della Croce del Libano", "text": "Le Francescane della Croce del Libano (in francese \"Congr\u00e9gation des S\u0153urs Franciscaines de la Croix du Liban\") sono un istituto religioso femminile di diritto pontificio: le suore di questa congregazione pospongono al loro nome la sigla F.C.L.\nStoria.\nLa congregazione venne fondata a Ghaz\u012br da Khal\u012bl Al-Hadd\u0101d (1875-1954), frate cappuccino, con l'aiuto di Maria Zoghaib (in religione madre Maria della Croce).\nL'istituto, aggregato all'ordine dei Frati Minori Cappuccini dal 31 luglio 1946, venne approvato dal vicario apostolico di Beirut il 1\u00ba agosto 1949 e ricevette il pontificio decreto di lode il 25 luglio 1967.\nIl fondatore, in religione frate Giacomo da Ghaz\u012br, \u00e8 stato proclamato beato il 22 giugno 2008.\nAttivit\u00e0 e diffusione.\nLe Francescane della Croce del Libano si dedicano all'assistenza ospedaliera ai sacerdoti anziani e malati, alla cura dei disabili e degli anziani, all'istruzione, alla cura e all'educazione degli orfani.\nSono presenti in Giordania, Italia, Egitto, Siria e a Gerusalemme: la sede generalizia \u00e8 a Bkennaya.\nAl 31 dicembre 2005 l'istituto contava 242 religiose in 24 case."}
{"id": "2461684", "revid": "47767", "url": "https://it.wikipedia.org/wiki?curid=2461684", "title": "Martirio di San Giovanni Battista", "text": "Il Martirio di San Giovanni Battista di Masaccio \u00e8 una tempera su tavola (30,5x21 cm) proveniente dallo smembrato polittico di Pisa ed oggi conservato nei Musei statali di Berlino. Risale al 1426.\nStoria.\nDestinato alla chiesa del Carmine per la cappella del notaio ser Giuliano di Colino degli Scarsi da San Giusto, il polittico di Pisa \u00e8 l'opera meglio documentata di Masaccio, grazie a un committente particolarmente preciso, che annot\u00f2 tutti i pagamenti e i solleciti fatti al pittore. \nIl 19 febbraio 1426 l'artista era a Pisa a siglare il contratto e, dopo vari solleciti e richieste a impegnarsi in esclusiva all'opera, il 26 dicembre Masaccio riceveva il saldo per l'opera. \nEntro il 1568 Giorgio Vasari lo vide e lo descrisse nella seconda edizione delle Vite. Nel corso del XVII o XVIII secolo venne rimosso dall'altare, sembrato e disperso.\nI tre pannelli della predella si trovano tutti a Berlino, anche se vennero acquisiti in date diverse. I due pannelli dell\"'Adorazione dei Magi\" e dei \"Martiri di Pietro e Giovanni Battista\" si trovavano nella collezione Capponi a Firenze quando vennero ceduti, nel 1880, al museo berlinese. Gi\u00e0 registrati come opera del Pesellino, all'arrivo in Germania erano gi\u00e0 stati correttamente attribuiti a Masaccio e al polittico pisano; le \"Storie di san Giuliano e san Nicola\" entrarono invece in collezione nel 1908, con attribuzione pi\u00f9 incerta.\nDescrizione.\nL'opera faceva parte della predella, in particolare del lato sinistro, al di sotto di un perduto pannello con \"san Giovanni Battista\". La scena mostra la decollazione del Battista, un attimo prima che il martirio sia compiuto. In primo piano, sulla sinistra, un comandante con il bastone ha ordinato l'esecuzione, come indica il gesto eloquente, e due soldati stanno eseguendola: uno, di spalle, sta vibrando il colpo di grazia con la spada, mentre l'altro tiene la testa del santo per i capelli e lo picchia con un bastone. Masaccio si sforz\u00f2 di rappresentare la violenza dei carnefici, di uno dei quali, l'esecutore materiale, non mostr\u00f2 la faccia e, quindi, il lato umano. Il gesto rotatorio della spada in scorcio che sta per abbattersi \u00e8 sottolineato, oltre che dalla posizione del boia, anche dalla sua veste, che svolazza per il movimento. Egli indossa la tunica corta dei pagani, la stessa di cui Masaccio vest\u00ec ad esempio il gabelliere senza scrupoli nell'affresco del \"Pagamento del Tributo\" nella Cappella Brancacci. \nIl Battista, inginocchiato su un gradino e curvo per offrire il collo al carnefice, si appresta a ricevere il martirio con rassegnazione, mentre prega con le mani giunte. Nella sua figura si scorge anche un silenzioso dolore, reso straziante dal volto in ombra e la posizione indifesa. Davanti a lui si trova gi\u00e0 la cesta dove cadr\u00e0 la sua testa. \nChiudono la scena due guardie giovani, che assistono dietro ai loro alti scudi dipinti di rosso, che forniscono una quinta di violento impatto cromatico alla drammatica scena. Anticamente gli scudi erano decorati da motivi e forse lustri metallici oggi quasi cancellati. Anche le armature, gli elmi e la spada erano un tempo lustrate con sottili lamine metalliche. \nLo sfondo \u00e8 un paesaggio di montagne rocciose e un pietroso selciato, che riprende quello dell'attigua scena della \"Crocefissione di san Pietro\".\nStile.\nL'opera \u00e8 un compiuto esempio di uno spazio dipinto illusionisticamente dove tutti gli elementi sono collocati razionalmente seguendo un principio razionale unitario, legato a una rigorosa costruzione matematica della prospettiva.\nLo spazio \u00e8 vivificato anche dalla luce, che d\u00e0 concretezza e volume ad ogni singolo elemento, dal corpo del santo ai ciottoli del selciato."}
{"id": "2461688", "revid": "486946", "url": "https://it.wikipedia.org/wiki?curid=2461688", "title": "Decapitazione di san Giovanni Battista", "text": ""}
{"id": "2461694", "revid": "99716526", "url": "https://it.wikipedia.org/wiki?curid=2461694", "title": "Mauro Matteucci", "text": "Palio di Siena.\nLa carriera di \"Marasma\" al Palio di Siena \u00e8 segnata dalla vittoria nel Palio del 2 luglio 1980, sotto i colori dell'Onda, montando il cavallo \"Miura\".\nMatteucci era stato scelto dal capitano dell'Onda Novello Inglesi, dopo che lo stesso \"Marasma\" era stato assente dalla Piazza per tre anni in seguito a squalifica.\nLa \"carriera\" \u00e8 stata subito segnata da una partenza fulminante, che ha permesso a \"Marasma\" e \"Miura\" di condurre la corsa dall'inizio. Nel corso del secondo giro di Piazza, \"Marasma\" viene per\u00f2 superato da \"Bastiano\" della Selva, il quale commette l'errore di urtare il colonnino alla seconda curva del Casato, terminando per terra. Da quel momento la corsa \u00e8 in mano a \"Marasma\", che arriva al termine festeggiando col nerbo alzato.\nDopo la vittoria del 1980, \"Marasma\" ha disputato altri tre Palii senza per\u00f2 riuscire ad ottenere alcuna vittoria.\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "2461695", "revid": "228587", "url": "https://it.wikipedia.org/wiki?curid=2461695", "title": "Le Valli della Fede", "text": "Le Valli della Fede \u00e8 un percorso escursionistico che collega i santuari minori del Biellese centrale e orientale con il Lago d'Orta.\nIl progetto \u00e8 stato realizzato da quattro comunit\u00e0 montane: Valle di Mosso, Valsessera, Valsesia e Cusio Mottarone. Il suo tracciato \u00e8 ispirato al percorso che San Carlo Borromeo ripet\u00e9 presumibilmente pi\u00f9 volte durante gli anni nei quali fu arcivescovo di Milano (1565- 1584).\nPercorso.\nIl trekking attraversa una ampia zona di collina e bassa montagna delle province di Biella, Vercelli e del Verbano-Cusio-Ossola.\nIl ramo principale dell'itinerario \u00e8 prevalentemente orientato in senso est-ovest e, partendo dal Santuario di Banchette (Bioglio), percorre la valle dello Strona di Mosso e la bassa Valsessera; attraversa quindi Borgosesia e raggiunge il Santuario della Madonna del Sasso e il vicino Lago d'Orta.\nSono per\u00f2 anche possibili digressioni che permettono di visitare il Santuario di Oropa, il Colle Sant'Emiliano (Sostegno) e il Sacro Monte di Varallo.\nCaratteristiche.\nLe \"Valli della Fede\" \u00e8 nato come percorso pedonale ma \u00e8 per buona parte percorribile anche in Mountain bike, anche se alcuni tratti risultano piuttosto tecnici.\nPannelli con notizie storico-artistiche e con le cartine di dettaglio sulle zone attraversate sono posizionati in prossimit\u00e0 dei principali luoghi di culto toccati; ai bivi \u00e8 presente di solito un segnavia fissato a colonnine di legno.\nIl percorso si svolge in genere su sentiero o su strada sterrata ma presenta tratti di asfalto a volte anche abbastanza lunghi.\nPrincipali santuari.\nTra i principali edifici di culto raggiunti da \"Le Valli della Fede\" si possono ricordare: "}
{"id": "2461696", "revid": "767487", "url": "https://it.wikipedia.org/wiki?curid=2461696", "title": "Bawa Abdullahi", "text": "Carriera.\nAbdullahi \u00e8 stato tra i protagonisti delle nazionali nigeriane giovanili alla fine degli anni 1980: ha vinto la medaglia d'argento al Campionato mondiale di calcio Under-17 del 1987 in Canada, e poi di nuovo medaglia d'argento due anni dopo al Campionato mondiale di calcio Under-20 1989 in Arabia Saudita. Con la Nazionale di calcio a 5 della Nigeria ha partecipato al FIFA Futsal World Championship 1992 a Hong Kong dove la selezione africana \u00e8 stata eliminata al primo turno giungendo ultima nel girone con , e ."}
{"id": "2461698", "revid": "767487", "url": "https://it.wikipedia.org/wiki?curid=2461698", "title": "Abiodun Idowu", "text": "Carriera.\nCome calciatore ha disputato due partite valide per le qualificazioni ai mondiali di Italia '90. Come massimo riconoscimento in carriera vanta la partecipazione, con la Nazionale di calcio a 5 della Nigeria, al FIFA Futsal World Championship 1992 a Hong Kong dove la selezione africana \u00e8 stata eliminata al primo turno giungendo ultima nel girone con , e ."}
{"id": "2461701", "revid": "36426", "url": "https://it.wikipedia.org/wiki?curid=2461701", "title": "Cattedrale di Ragusa", "text": ""}
{"id": "2461705", "revid": "196390", "url": "https://it.wikipedia.org/wiki?curid=2461705", "title": "Cattedrale d'Amiens", "text": ""}
{"id": "2461709", "revid": "125288298", "url": "https://it.wikipedia.org/wiki?curid=2461709", "title": "Street Fighter III (manhua)", "text": "Street Fighter III \u00e8 un manhua scritto da Lee Chung Hing ed illustrato da Hui King Sum, pubblicato a Hong Kong dal 1997 per conto della Jade Dynasty. Non disponendo dei diritti del materiale originale, il fumetto non segue la trama del videogioco \"Street Fighter III\", che reinventa completamente, pur presentando nomi dei personaggi della versione originale della serie di videogiochi. \u00c8 stato pubblicato in Italia da Jade Ediperiodici Publishing in volumi di dimensioni maggiori, che raccolgono dai due ai tre albi originali; la pubblicazione si \u00e8 per\u00f2 interrotta al 39\u00ba volume in seguito al fallimento della casa editrice, mentre la Jemm Edizioni, ad essa subentrata, segnala l'opera come ancora in corso.\nTrama.\nKen Masters, la moglie Julia e il figlioletto Nash scappano da una strana entit\u00e0 chiamata Gill, un potente guerriero dotato di energia rossa e blu. Questi li raggiunge, uccide Julia, immobilizza Ken rendendolo una statua e pratica un sigillo su Nash, per liberarsi dal quale egli deve trovare qualcuno che sprigioni l'energia dell'hado. Il figlio di Ken si rifugia nei bassifondi, ma finisce nei guai e viene salvato da Alex, un guerriero dall'animo nobile che nasconde un terribile passato. Subito i due fanno amicizia, e Alex promette che troveranno il guerriero con l'energia dell'hado. Intanto Gill sta organizzando un torneo per aggiungere nuovi guerrieri alla sua sadica collezione, di cui ora fa parte anche Ken, e incarica Dudley di organizzare l'evento. In citt\u00e0 Dudley fa la conoscenza di Sean, un giovane guerriero brasiliano che dice di essere l'allievo di Ryu e Ken; cos\u00ec Dudley prende con s\u00e9 il ragazzo per attirare pi\u00f9 guerrieri possibili.\nNel frattempo Ryu torna alla scuola Yuen e l\u00ec viene accolto da un altro allievo, Dan Borgat. Entrato nel tempio, Ryu saluta la salma del suo vecchio maestro Gouken e prende il libro contenente il segreto di Yuen.\nAlex e Nash incontrano Ibuki, una giovane ninja della scuola Ih-ho, e il suo compagno Huo. Saputo che Sean \u00e8 l'ultimo maestro dell'hado, Alex decide di iscriversi al torneo, ma quando passa le eliminatorie viene raggiunto da Elena, che gli dice che il suo maestro Oro si \u00e8 ammalato. Quando Alex raggiunge il luogo dove si trovava Oro, questi gli dice di essere contrario all'idea che lui partecipi al torneo. Alex non capisce il volere del suo maestro, ma Oro pensa che lui partecipi al torneo per trovare suo padre: Vega (ovvero M. Bison). Tempo prima Vega si rec\u00f2 in un bordello e fece l'amore con una prostituta che rimase poi incinta. Appena nato, il bambino mostr\u00f2 un vigore e forza che attir\u00f2 Vega, il quale, accecato dal potere e dal potenziale del bambino, l\u00ec cerc\u00f2 per anni. Quando infine l\u00ec trov\u00f2, cerc\u00f2 di uccidere la prostituta, ma il suo pugno venne fermato da Alex, che riusc\u00ec persino a colpirlo; stupito, Vega decise di lasciar loro dieci minuti per scappare dietro la collina. Alex prese in spalla la madre e cerc\u00f2 di trascinarla sulla collina, lasciandole due ferite sulle spalle; lui stesso non riusc\u00ec a portarsi in salvo, e Vega gli lancio tre sassi che tuttora sono conficcati nella sua fronte e che nasconde con la bandana.\nMentre si allena per il torneo, Sean viene raggiunto e umiliato da Dudley, un pugile eccellente che, dopo lo scontro, gli dona una parte della sua energia gialla. In seguito, cercando di usare su Gill la sua tecnica, Dudley viene ucciso con un solo dito. Alex cerca invece in tutti i modi di sconfiggere Elena senza ferirla, ma alla fine perde.\nDurante la notte, Oro fa visita a Nash di nascosto e, riconoscendo l'energia di Gill, gli ritornano in mente i ricordi di quando lavorava per lui, fino a quando tent\u00f2 di ucciderlo per aver cercato di nascondere il figlio Dhalsim, salvo poi rimanere deforme e ferito ed essere costretto alla fuga. Oro tenta di uccidere Nash, ma viene fermato da Alex che gli mente dicendo di voler solo contenere l'energia negativa. Oro dice all'allievo di possedere l'energia bianca, nettamente inferiore all'energia rossa di Vega, ma dentro di s\u00e9 Alex possiede l'energia verde; il maestro la libera premendo un punto di pressione, ma Alex crede di vedere Vega e attacca il maestro che si nasconde.\nIl mattino seguente Elena e Nash partono alla volta del torneo. Contro il volere di Huo, Ibuki va al castello di Gill per vendicare il suo compagno; l\u00ec vi scopre per\u00f2 la salma di una persona uguale a lei e viene scoperta da Gill, ma riesce a ferirlo e a scappare. Venuto a sapere del fatto, Huo raggiunge Ibuki nella foresta e cerca di guarirla perch\u00e9 Gill le ha trasmesso un po' della sua energia blu. Arrabbiato con lei, la fa svenire e tenta di violentarla, ma in quel momento arriva Alex che, accecato dalla rabbia, lo attacca, e nonostante venga ferito al braccio e rischi la vita, cerca comunque in tutti i modi di salvare Ibuki. Alla fine, i due vengono salvati da una sfera d'energia, giusto in tempo perch\u00e9 Alex perda i sensi.\nSean viene invece attaccato da Barlog che lo strascina sul ring, dove taglia la lingua a tutti i partecipanti e le lancia contro Dudley; mentre questi sta per attaccare Barlog, viene fermato da Sean che vuole sfidare quest'ultimo. Nonostante il ragazzo non riesca a tenere testa all'avversario, viene infine aiutato da Ryu che lo sconfigge definitivamente.\nAlex si risveglia e riprende il viaggio insieme a Ibuki, ma i due incontrano un maniaco dall'aspetto grottesco e una stana aura che nasconde la sua ombra. Ibuki viene catturata da un grosso serpente, che il tizio chiama Grande Sis, e Alex va a liberarla, ma viene avvelenato e muore. Risvegliatosi in forma di puro spirito, fa la conoscenza di Gouki, un potente guerriero dotato di energia nera; questi gli promette che lo riporter\u00e0 in vita, ma in cambio Alex dovr\u00e0 trovare Ryu e sconfiggere il guerriero pi\u00f9 forte del mondo. Gli insegna cos\u00ec l'Ashulo, grazie alla quale il giovane ritorna in vita e si dirige cos\u00ec al castello di Gill. A raggiungerlo vi sono anche Ryu, il terribile comandante Vega e la coppia Alex-Ibuki, separatamente. Alex e Ibuki raggiungono invece Huo, che viene ferito al volto dal primo, mentre la ragazza scopre di essere figlia di Gill. Vega inizia uno scontro con Gill, ma finisce congelato. Ryu si fa invece strada tra gli uomini di Gill e riesce a liberare l'amico Ken consegnandoli la parte del manuale con scritta l'esecuzione del Super Shoryuken. Successivamente i due scoprono che Julia, moglie di Ken, \u00e8 ancora viva; tra i tre inizia un duro combattimento, durante il quale Ryu libera l'energia della distruzione che Alex gli ha sbloccato per ordine di Gouki, ma colpisce per sbaglio Julia che muore. Le energie dello scontro liberano Vega dalla sua prigione; vedendo Gill in difficolt\u00e0, il malvagio comandante gli ruba l'energia blu, ma non sapendo come controllarla la trasferisce nel corpo si Sean. Rimasto solo con l'energia rossa, Gill viene raggiunto da Guile che si presenta come uno degl'uomini di Jagger, e viene tramortito e portato via mentre il suo castello viene distrutto.\nRitrovandosi nei bassifondi della citt\u00e0 pi\u00f9 vicina, Ken incontra Deejai, che lo percuote e brucia il manuale. Sean viene in soccorso del maestro e i due partono per la scuola Yuen. Arrivativi, i due vengono accolti da Dan Bogart, che prova un odio antico per Ken. Il guerriero biondo non vuole che Dan lo sfidi, non avendo pi\u00f9 energia, quindi propone Sean al suo posto; il giovane guerriero tiene testa a Dan grazie all'energia blu, ma quest'ultimo sfoggia uno Shoryuken molto pi\u00f9 potente, che Ken riconosce come il Super Shoryuken. Poco dopo, per\u00f2, Vega irrompe alla scuola per assorbire l'energia blu, ma dopo lo scontro con Dan rimane rinchiuso in una grotta. Pi\u00f9 tardi, mentre Ken pulisce la stanza con le tavolette dei maestri della scuola Yuen, scopre che Dan aveva inciso sulle tavolette i sette livelli del Super Shoryuken.\nNel frattempo Alex, cerca di allenarsi per perfezionare l'Ashulo. Durante il viaggio, capita in villaggio colpito da un incendio, salva il bambino che \u00e8 rimasto dentro e viene travolto dalle macerie, ma si collega con Gouki e raggiunge il primo livello dell'Ashulo. Risorto dalle macerie della casa, rivede Ibuki, ma viene raggiunto dal maestro Garuda che tenta di ucciderlo, non sapendo chi sia; Alex si ricollega con Gouki e impara il secondo livello che lo usa per stordire Garuda. Sempre grazie all'Ashulo Alex e Ibuki seminano i loro inseguitori. In seguito, i due si separano, in quanto Ibuki, pur molto contenta di vedere Alex, ha una missione da svolgere. Giunta in citt\u00e0, Ibuki \u00e8 costretta da una ragazzina ad andare al circo che si teneva l\u00ec. Dopo i vari spettacoli viene mostrata l'attrazione principale: una macchina in grado di teletrasportare le persone, per la quale vengono scelti Ibuki e Alex, giunto anche lui sul posto. I due scoprono che il circo appartiene al dottor Aisen, scappato dalla distruzione del castello con Necro e il suo assistente; si scopre anche che il circo serve per attirare la gente nel macchinario, col quale assorbire le loro energie mentali e convertirle in energia elettrica per Necro. Ibuki confessa inoltre di essere la sorella di Necro, tesi confermata dalle analisi del sangue. La ragazza segue il piano del suo maestro usando un gas situato nella scatola che ha portato con s\u00e9; quando per\u00f2 la sbatte contro Necro, esce una strana polvere fluorescente, che si tratta di una droga che fa aumentare il desiderio di fare l'amore entro un quarto d'ora, pena la morte. Colpiti dalla tossina, i due si rifugiano in un vecchio luna park; l\u00ec il giovane viene aggredito da due scagnozzi di Aisen, ma raggiunge l'energia verde ed espelle la tossina. Huo fa invece l'amore con Ibuki per liberarla dalla tossina, poi i due si ricongiungono e scappano nel bosco.\nIntanto, alla Vetta del Cielo, il luogo dove si trovano Gill e suo fratello Jagger, quest'ultimo libera i guerrieri e li uccide per ridonare l'energia blu a suo fratello; fra tutti si salvano Dhalsim che chiede di rimanere, e Guile che per ordine di Jagger si taglia la mano che verr\u00e0 usata per sostituirla a quella strappata da Ryu.\nIbuki e Alex rivedono Gouki, che insegna loro la tecnica dello sdoppiamento. Il maestro Garuda rapisce invece Necro e manda un pezzo della sua carne a Gill, che corre alla scuola Ih-ho. Alla scuola Yuen, Ken si sta allenando per imparare il Super Shoryuken; Ryu prima va da Vega intrappolato nella grotta e vi appicca un sigillo, poi libera l'energia segreta di Ken, l'energia dell'impeto. Ryu dice che non \u00e8 degno di apprendere l'Imperial Hadoken, perch\u00e9 occorre dimenticare tutto quello che si \u00e8 imparato, ma dice a Ken che ha trovato un degno sostituto: Sean. I due ragazzi raggiungono la Vetta del Cielo; ad accoglierli c'\u00e8 Guile che attacca Alex, ma ne esce sconfitto. Alex d\u00e0 la collana del suo maestro a Dhalsim che tramite un contatto telepatico parla a suo padre. Finita la sua missione, Alex \u00e8 pronto ad andarsene, ma Ibuki vuole trovare suo padre.\nArrivato alla scuola Ih-ho, Gill attacca Garuda che poi scopre essere Necro travestito. Tenta cos\u00ec di saturare la ferita, ma con solo l'energia blu non pu\u00f2 far molto. Trova per\u00f2 il supporto di Aisen e Yapu, grazie ai quali la ferita di Necro viene momentaneamente rimarginata, lasciando Gill libero di dedicarsi a Garuda. Trovatolo, gli trasferisce un po' della sua energia nel suo corpo e gli d\u00e0 tre giorni per trovare e portargli Ibuki, pena la morte. Ritornato alla Vetta del Cielo, Gill vuole vedere Jagger per curare suo figlio; Dhalsim dice che Jagger non c'\u00e8 (si \u00e8 infatti mischiato alla gente comune per trovare un guerriero dotato di energia nera), ma propone un passaggio collettivo di energia in modo che Gill ottenga l'energia viola da usare per curare Necro. Lo sciamano tenta per\u00f2 di sottrarre l'energia di Gill, e quando questi lo scopre e tenta di ucciderlo, l'altro schiva il colpo con il rotto della cuffia e gli cancella la memoria, lasciandolo solo con Necro ormai fuori pericolo.\nIn Thailandia Ryu attacca Alex con le tre tecniche di base della scuola Yuen.\nAlex sconfigge grazie all'Ashullo lo Shoryuken e il Tatsumaki-Senpu-Kyaku, ma Ryu libera l'energia della distruzione e attacca Alex con l'evil Hadoken; mail ragazzo non si arrende e attacca Ryu con tutti i livelli dell'Ashullo che conosce.\nL'energia dello scontro raggiunge Gouki che riprende la lucidit\u00e0 mentale e Jagger lo segue fino a una fabbrica.\nPer\u00f2 il potere di Gouki e tale da restare alle spalle di Jagger nascondendo il suo aspetto.\nPer un breve istante Jagger, grazie alle droghe dei silos ottiene l'energia viola e finalmente vede in faccia l'unico essere dotato di energia nera, che Jagger riconosce successivamente come l'assassino dei suoi genitori.\nLo scontro tra Alex e Ryu si conclude in parit\u00e0 e il guerriero dalla bandana rossa sigilla l'energia rossa di Alex. Gouki ritorna a diventare pazzo e Jagger lo tramortisce con tutta la sua forza.\nAlex riparte alla ricerca di vega che scopre che si trova alla scuola Yuen; lui e Ibuki si lasciano un'altra volta.\nIbuki viene rintracciata da Huo e Garuda e con l'aiuto di Fei Long, la riportano alla scuola Ih-ho.\nAlex raggiunge la scuola Yuen e il luogo dove si trova Vega.\nIl comandante sente che fuori c'\u00e8 qualcuno, ma deve concentrarsi per completare una nuova tecnica.\nNello stesso momento arrivano gl'altri membri dell'esercito di Vega capitanati da Bison e Dudley.\nL\u00ec trovano Alex in meditazione nell'intento di liberare la sua energia e i guerrieri tentano di rompere il sigillo che Ryu a imposto sulla grotta. Solo Dudley si rende conto del potere del sigillo, ma Bison tenta di distruggerlo con la sua tecnica pi\u00f9 potente, ma a costo della vita.\nDalla grotta fuori esce l'energia di Ryu che attacca tutti compresi Alex e Vega, che sembrano gli unici a non subirne gl'effetti e dopo i due per la prima volta si incontrano.\nOrmai l'ultimatum di Gill \u00e8 scaduto e lui si presenta alla scuola Ih-ho, ad accoglierlo ci saranno Garuda e Ibuki, che sotto il controllo del maestro attacca Gill, che la blocca con la sua tecnica.\nGaruda vedendo scomparire i suoi piani di vendetta decide di uccidersi.\nGill scopre che nel corpo di Garuda le ceneri di Saya e con tutto il suo potere le separa dal corpo di Garuda.\nIl potente guerriero distrugge la scuola e porta via con s\u00e9 Ibuki.\nRitornato in Thailandia, Vega incontra Sagat ormai privo di autostima. Il comandante lo rinchiude dentro una sfera di rocce e lava per renderlo pi\u00f9 forte e sicuro di s\u00e9.\nDopo tocca ad Alex, Vega dice che se vuole restare deve cercare di farlo sposare dalla sua posizione utilizzando solo 100 colpi; Vega detto questo si rinchiude in un bozzolo di fuoco e Alex inizia.\nGill dopo essersi ricongiunto con i suoi figli spiega a ibuki, che Saya scelse lui perch\u00e9 da piccola un'indovina gli disse che avrebbe trovato la felicit\u00e0 solo con lui.\nIn quel momento arriva Jagger che mostra al fratello Gouki; il fratello maggiore decide di istituire un raduno dove potr\u00e0 sconfiggere Gouki: il Raduno dell'Energia Nera.\nKen, per sbloccare l'ultimo livello del Super Shoryuken deve trovare un guerriero nobile.\nDirigendosi a una citt\u00e0, Ken vuole trovare Hokuto un guerriero valoroso che si \u00e8 trasformato in un essere spietato, lo scontro per un primo momento vede in vantaggio Hokuto, ma poi Ken lo sconfigge liberando l'ultima tecnica.\nAl Raduno Jagger uccide i partecipanti per assorbirne l'energia e ottenere l'energia viola.\nPrima di raggiungere il suo obiettivo Ryu e Sagat (potenziato grazie l'energia di Vega) attacca Ryu, ma alla fine il colossale guerriero muore e ferisce Ryu.\nVega e Gill si scontrano ma ad interromperli vi \u00e8 Ryu, che con lo Shinku Hadoken cerca di assorbire l'energia dei due; ma Gill viene gravemente ferito, perch\u00e9 era il danneggiato.\nJagger lo salva ma gli rimangono solo l'energia per tre attacchi: con il primo spedisce Vega (che si era pure difeso) lontano e successivamente attacca Ryu ma fallisce con l'arrivo di un clone di Ken che lo aiuta.\nJagger ritorna al livello blu ed \u00e8 succube dell'energia dei due guerrieri, ma quando tutto sembrava perduto Gill a costo della vita gli dona l'energia viola che gli ha trasmesso e la sua energia cos\u00ec da raggiungere l'energia nera. Con la sua potenza il clone di Ken si dissolve e ferisce Ryu che lo rinchiude in un bozzolo.\nAdesso si pu\u00f2 concentrare su Gouki.\nPer far s\u00ec che Gouki vinca, Dhalsim lo controlla ma Jagger intuisce tutto; l'idiano non riesce a controllare come vorrebbe Gouki per via della sua energia.\nAlla fine Jagger vince e ottiene una nuova energia: l'Energia Suprema e diventa Urien l'uomo pi\u00f9 potente del mondo, con questo nuovo potere, usa Dhalsim per dare delle nuove gambe a suo fratello.\nGouki con i suoi l'ultimi atti di forza libera Ryu dal'energia nera. \nIn quel momento arriva Ken e i due amici tentano di sconfiggere il loro avversario, ma senza riuscirci.\nAnche Nash lo attacca per salvare il padre, ma quando Urien lo sta per colpire, i poteri della sua nuova energia svaniscono e si pensa che sia dovuta al fatto che dentro al bambino ci siano dei rimasugli dell'energia di Gill.\nSenza ulteriori induci Ryu e Ken alla massima potenza attaccano Urien, ma prima di dargli il colpo di grazia interviene Sean che si pone in difesa di Urien, dicendo di sentire un forte legame con l'uomo.\nInfatti Urien percepisce nel sangue di Sean la sua stessa energia.\nRitornato in forza attacca Ryu e Ken. Per\u00f2 Ken se ne deve andare per salvare Nash rapito da Oro.\nSul luogo dello scontro appare Gouki, che spiega a Urien che dallo scontro da Ryu e Ken potr\u00e0 nascere una tecnica da far resuscitare i morti.\nAlex va da Vega e lo cura usando l'energia blu che aveva appena ottenuto, ma il comandante confessa di sapere la vera identit\u00e0 del ragazzo e gli ruba l'energia e lo scaraventa gi\u00f9 da una rupe, ma viene salvato dall'anima di Gouki.\nIl corpo di Gouki e sotto il controllo di Dhalsim, tra lui e Alex inizia uno scontro che si concluder\u00e0 con Gouki dotato di energia suprema imprigionato al centro della terra.\nIntanto Vega viene sconfitto da Ken, le cui tecniche sono infinitamente superiori, pur avendo egli \"solo\" energia blu confronto all'energia viola di Vega. \nAlla Vetta del Cielo, Urien tenta di far capire a Sean che lui \u00e8 suo figlio.\nMentre Vega fugge, avverte una strana energia e si reca nel luogo dove \u00e8 imprigionato Gouki, capendo che deve essere stato Urien a confinarlo dove si trova. Decide (non avendo pi\u00f9 nulla da perdere) di pregare Urien affinch\u00e9 acconsenta di insegnargli la sua tecnica \"distruzione di cielo e terra\" in cambio di aiutarlo a sconfiggere Gouki una volta per tutte. Urien considera Vega responsabile della morte di Gill ma, supplicato, gli risparmia la vita e lo costringe in una gabbia di energia nera in attesa di decidere. Alex continua a pensare a come sia riuscito a raggiungere il nono livello dell'Ashulo, ma si trova ormai senza energia. A questo punto viene contattato mentalmente da Gouki che gli propone di trasmettergli la sua energia suprema telepaticamente (in modo che se Dhalsim dovesse sconfiggerlo, si ritroverebbe senza forze) a patto che uccida Urien. Il piano funziona, ma viene scoperto da Oro (padre di Dhalsim) che cerca di uccidere Alex, ma viene fermato da Urien. \nInterrotto prematuramente il collegamento con Gouki, Alex ottiene energia suprema solo per quattro attacchi. Col primo distrugge la gabbia di energia nera che imprigiona il padre che si difende utilizzando la Distruzione di Cielo e Terra, ma l'intervento di Urien non gli permette di ucciderlo, consumando cos\u00ec la poca energia che gli rimaneva. \nUrien, ritornato in possesso dell'energia suprema, e Vega cercano di sconfiggere il nuovo Gouki ma senza riuscirci. \nSean, dopo un incontro con Dudley dove Fei Long muore, raggiunge il picco Pi-hinn dove si trova Ken; Sean lo vuole sfidare per far vedere al vecchio maestro la sua forza, ma esso viene sconfitto e in un atto disperato Sean libera l'energia rossa e subisce una trasformazione. \nRyu fa interrompere lo scontro tra Ryu e Sean, completato il suo addestramento per apprendere i segreti dell'Imperial Hadoken; Ryu e Ken si dirigono alla Montagna dell'Ernergia Viola per assorbirne l'energia e combattere ad armi pari. Per\u00f2 sono interrotti da U. Gouki che dice a Ryu che le sue tecniche non sono complete e sospende l'incontro.\nU. Gouki parte alla ricerca di un possibile successore. Lo trova in Hugo, un teppista le cui facolt\u00e0 mentali non superano quelle di un cagnolino, e gli insegna come ottenere Supreme Clad passandogli solo una goccia della sua energia suprema.\nUrien avvicina Ken dicendo di provare su di lui l'ultimo livello del Super Shoryuke, dicendo se sarebbe sopravvissuto gli avrebbe fatto un favore. Senza reagire Urien subisce la tecnica e ne esce sfigurato e Ken deve mantenere la sua promessa.\nVega attacca Ryu con una nuova tecnica basata sui principi della tecnica di Urine e facendo cos\u00ec libera il 5\u00ba e il 6\u00ba livello dell'Imperial Hadoken.\nIl 7\u00ba livello lo sblocca contro Clycoid Beta e intuisce l'essenza dell'ottava tecnica.\nKen riapre la scuola Yuen.\nVega ritrova Alex e gli trasmette l'energia viola e la sua nuova tecnica.\nSean vuole uccidere oro da cos\u00ec assorbirne la sua energia, ma Guile si sacrifica e ottiene l'energia blu.\nKen uccide Vega per aver infagato il nome della scuola, Alex si vendica su Ken.\nRyu torna alla scuola e sistema le cose.\nAdesso \u00e8 iniziato lo scontro finale tra Ryu e ken.\nIn un primo momento sembra in vantaggio Ryu, ma le cose si ribaltano, fino a che Ryu si sacrifica in modo che Ken raggiunga l'ottava Tecnica.\nKen battezza l'ottava tecnica \"Trionfo della morte di Ryu\", e sfida Urien.\nAlla Vetta del Cielo Oro stacca la testa di Gill e Nash e Gouki si presentano per riprenderla. \nL'ottava tecnica proietta i due contendenti in uno spazio mentale controllato da Ken che distrugge i sentimenti e i ricordi facendo impazzire i propri avversari. \nAlla fine Urien, anche essendo danneggiato, sconfigge Ken e fugge con il figlio.\nOrmai Urien sta diventando pazzo e cerca di lasciare a Sean gli insegnamenti del Super Shoryuken, che Ken gli aveva trasmesso per essere sopravvissuto, ma i movimenti sono confusi e imprecisi; Sean stacca la testa di Urien (sotto il desiderio del padre) e di usare l'energia suprema per far risorgere Gill. \nKen e Gouki si scontrano.\nUltimate Gouki non avendo sentimenti umani e riesce a vincere, ma a causa dell'Ottava Tecnica, riacquista le sue antiche tecniche del Satsui no Hado (l'Hado omicida) e con esse alcuni ricordi. \nSean andando alla Vetta si imbatte in Hugo che distrugge la testa di Urien, per\u00f2 l'energia si dirige alla Vetta dove viene assorbita da Necro e riprende la testa da Gouki, va al luogo dove si trova Gill.\nGill torna in vita e assimila tutti ricordi di suo fratello, viene attaccato da Oro, che ormai e forte come lui, ma con l'intervento di Ken Oro muore definitivamente.\nSubito dopo U. Gouki decide di ucciderlo perch\u00e9 ha solo l'energia rossa e blu, ma Gouki intuisce che Gill ha un potere illimitato e toglie il blocco che Urien gli aveva imposto tempo prima.\nPoi Gill si rifiuta di assorbire l'energia per diventare pi\u00f9 forte, decide di andare a trovare \u201cun uomo gi\u00e0 morto\u201d. \nKen, vagando, cerca il perch\u00e9 della sconfitta e si imbatte in Hugo. Appreso che anch'esso conosce l'energia Zero, decide di confrontarsi con lui per scoprire un eventuale punto debole di Supreme Clad. Durante lo scontro Ken non riesce a colpire Hugo, finch\u00e9 accidentalmente non calpesta del pop corn. Hugo perde la concentrazione per un attimo vedendo calpestata l'unica cosa che ama (ragiona come un cagnolino) e Ken riesce a colpirlo. Scopre che Supreme Clad non \u00e8 perfetta se non ci si concentra completamente sulla battaglia, per questo \u00e8 impossibile da praticare con sentimenti umani.. ma Ultimate Gouki non possiede sentimenti! Dopo una lunga riflessione, fa in modo di far odiare a Hugo il pop corn ingozzandolo. Hugo arriva ad odiare l'unica cosa di cui gli importasse qualcosa e ottiene un Supreme Clad perfetto se pur poco potente. Ken paragona Supreme Clad ai diamanti, che possono incrinarsi solo contro altri diamanti. Utilizza l'ultimo livello del Super Shoryuken (Super Shoryu Reppa) per assimilare Supreme Clad di Hugo e va a cercare Gouki sentendosi ora pi\u00f9 preparato allo scontro.\nIntanto Gouki incontra Nash (il figlio di Ken) e insieme a lui torna al \"purgatorio\", la grotta dove si era allenato fin da bambino e qui ritrova tutti i suoi ricordi. All'et\u00e0 di vent'anni gi\u00e0 non esisteva nessuno al suo pari, e questo non gli permetteva di progredire. Ma una notte un meteorite cade sulla Terra, e Gouki, sentendosi attirato dalla sua energia cosmica, si reca nel cratere. Qui ottiene l'illuminazione per creare una tecnica in grado di distruggere qualsiasi cosa, lo Shun Goku Satsu, una serie di calci e pugni talmente veloci da sembrare un unico colpo. Usa la tecnica appena acquisita per scolpire sul muro l'ideogramma \"cielo\", ma scopre dei diamanti nella parete. Utilizza di nuovo la tecnica, ma non riesce a scalfire le pietre preziose, la sua energia e la sua frustrazione creano una nuova tecnica \"il cielo fuori dal cielo\" in grado di distruggere perfino i diamanti. Le sue azioni violente lo hanno reso immensamente pi\u00f9 forte, ma frustrato per come ha ottenuto questa potenza, decide di non utilizzare pi\u00f9 lo Shun goku Satsu n\u00e9 il Cielo Fuori dal Cielo. Gouki recuperando tutti questi ricordi, riacquista anche le facolt\u00e0 per eseguire \"il cielo fuori dal cielo\" e distrugge il suo Supreme Clad perforandosi il cranio, come prova della sua potenza.. \nMa in quel momento arriva Ken.\nPare che nessuno possa pi\u00f9 fermare Alex, determinato al massimo a raggiungere l'Energia Nera. Per raggiungere l'obiettivo, il guerriero necessita dell'aiuto di Sean il quale \u00e8 per\u00f2 restio a collaborare. Sean dovrebbe infatti colpire Alex con tutte le sue forze in modo da costringerlo a tirare fuori tutto il suo potenziale nascosto per sopravvivere, sviluppando cos\u00ec il livello nero. Alex \u00e8 convinto che una volta ottenuta l'Energia Nera non impazzir\u00e0 come \u00e8 sempre avvenuto per i guerrieri che hanno raggiunto questo livello. Grazie agli insegnamenti di Gouki infatti, sapr\u00e0 dominare tale forza sviluppando il potere del Crazy Ashulo che gli permetter\u00e0 di combattere con Ken alla pari.\nPer aumentare la forza di Sean, gli insegna il Nono Livello dell'Ashulo, la Distruzione del Vuoto. In cambio del favore vuole essere colpito da tale tecnica proprio da quest'ultimo!\nTuttavia Sean non ne vuole proprio sapere di colpire Alex perch\u00e9 ha paura che questi non riuscir\u00e0 a superare la crisi provocata dall'Energia Nera, diventando un povero pazzo (\u00e8 ancora turbato dalla morte di suo padre che era uscito completamente di senno). Oltre a ci\u00f2 vuole essere lui a combattere e uccidere Ken e non vuole che Alex si intrometta nel loro scontro. A questo punto arriva Ibuki e Alex ne approfitta per attaccare la ragazza per costringere Sean a impedirgli di farle del male.\nSean accorre in suo aiuto, ma la sua forza non \u00e8 sufficiente a fermarlo. Per dargli una mano a sviluppare maggiormente il suo potere, Alex lo colpisce con l'Ottavo Livello dell'Ashulo, l'Hell Breaker. Come se non bastasse, completa l'opera colpendolo anche con il Nono Livello dell'Ashulo! Con questo colpo terribile, Sean \u00e8 KO!\nAlex insiste nell'attaccare Ibuki minacciando Sean che se non si riprender\u00e0 in tempo, l'ammazzer\u00e0! Sean stimolato dal dolore e dall'esigenza di salvarla attiva dentro di s\u00e9 il Nono Livello dell'Ashulo appena appreso (sia a livello tecnico, che a livello energetico dopo essere stato colpito da Alex): questa tecnica ha la capacit\u00e0 di unificare tutte le tecniche apprese in precedenza in un'unica terribile arte marziale! Nonostante i terribili colpi ricevuti, riesce a salvarsi grazie all'Energia Viola che Alex gli ha trasmesso (apposta) proprio nel momento in cui l'ha colpito, riuscendo cos\u00ec a sopravvivere e a terminare il processo di apprendimento della sua nuova arte marziale: Spirit Way Boxing! Si rialza salvando Ibuki appena in tempo e si prepara ad attaccarlo con questa nuova micidiale tecnica.\nNel frattempo Gouki attacca Ken scoprendo che in realt\u00e0 si tratta di un'immagine trasmessa a distanza dal guerriero per scovare il luogo ove si trovano lui e Nash. Gouki sta soffrendo dolori indicibili: dopo essersi colpito con 2 dita alla fronte non riesce ad estrarle dal corpo rischiando di morire! L'unica speranza che ha di sopravvivere \u00e8 l'aiuto di Nash che per\u00f2 deve apprendere subito come utilizzare l'Energia Zero per trapassare il Supreme Clad e colpirgli i punti vitali.\nGouki gli insegna la formula per ottenere l'Energia Zero la quale, una volta mescolata all'Energia Bianca dovrebbe permettergli di liberarlo da quella condizione.\nDopo che Nash la impara, colpisce Gouki e in quel momento un bagliore si forma intorno al suo corpo , il kimono di Gouki diventa bianco, la pelle e i capelli cambiano colore e Gouki si alza in volo e dimostrando di essere diventato una divinit\u00e0 a tutti gli effetti.\nTrama - parte 2: le traduzioni mancanti.\nQuesto \u00e8 quanto avviene in sintesi nei numeri non tradotti in Italiano.\nGill, recatosi al polo Sud con Dudley alla ricerca della soluzione per ottenere l'energia suprema e sconfiggere Ultimate Gouki, viene attaccato da un misterioso nemico che ne logora le energie. Ridotto allo stremo ed ormai in fin di vita, riesce a riprendere lucidit\u00e0 e forza grazie all'odio verso Gouki ed utilizzando la sua abilit\u00e0 di assorbire energia dalle altre creature viventi. Realizza cos\u00ec cosa stia realmente succedendo: si trova nel luogo dove uno dei grandi Maestri che hanno praticato le tecniche della scuola Yuen ha perfezionato la tecnica dell'Hurricane Kick (tatsumakisenpukyaku).\nViene narrato un lungo flashback sulla scuola Yuen riguardante padre e figlio e la trasmissione delle tecniche dell'imperial Hadoken e del super Shoryuken e di come il figlio, umiliato dallo stratagemma del padre per risvegliare in lui la piena potenza, avesse quasi elaborato una tecnica propria a base di calci che potesse contrastare e sconfiggere persino l'ottavo livello delle altre due tecniche, mozzandosi entrambe le braccia per perdere peso ed aumentare la velocit\u00e0 dei calci. Stremato dai sacrifici fatti per arrivare sino a quel punto, muore con il suo obiettivo incompiuto e trascrive in modo incompleto le sue tecniche nel ghiaccio.\nGill capisce che ci\u00f2 che aveva visto e che ritenesse essere il suo nemico era in realt\u00e0 solo il corpo rimasto congelato dell'antico maestro e che era stato attaccato in realt\u00e0 da Ryu, attratto sin l\u00ec dopo lo scontro contro Ken grazie al comune sentimento di rivalsa e riscatto che lo accumulava con l'antico maestro. Aiutato da una scimmietta dei ghiacci dotata di intelligenza umana e di poteri magici, Ryu aveva ritrovato grazie allo spirito di Chun-Li la motivazione ad apprendere la nuova tecnica per salvare Ken dalla dannazione: c'\u00e8 una profezia in cui Ken perder\u00e0 la sua umanit\u00e0 portando all'estremo il suo impeto pur di sconfiggere Ultimate Gouki. Cos\u00ec Ryu fa un patto con Gill che, per salvarsi dai suoi attacchi, aveva assorbito l'energia dell'antico maestro Yuen rimasto congelato ed ha acquisito inconsapevolmente anche le sue tecniche: Gill dovr\u00e0 aiutare Ryu a completare la tecnica mentre Ryu lo aiuter\u00e0 a raggiungere l'energia suprema. I due iniziano quindi a combattere cos\u00ec che Gill possa tirare fuori a livello cosciente la tecnica acquisita ma, nel processo, rimane vittima di una poderosa energia accumulata dentro di lui, che ne strappa via pelle e muscoli creando una nuova persona all'interno del suo corpo (pi\u00f9 o meno come una farfalla dentro il bozzolo) che per\u00f2 non viene svelata.\nAltrove, Sean ed Alex, alleati per uccidere Ken, si scontrano per portarsi a vicenda sulla linea della morte ed accrescere rispettivamente i propri livelli di potenza ma non fanno grossi progressi. Cos\u00ec Alex, bluffando e minacciando di uccidere Ibuki, fornisce ad Alex la motivazione necessaria per sviluppare la sua tecnica definitiva di arte marziale, lo Spirit Way Boxing, che riunisce tutte le precedenti tecniche dell'Imperial Hadoken, di Urien e del suo stile originario in un'unica tecnica micidiale. Ma Alex vuole ricevere a tutti i costi l'energia nera per diventare ancora pi\u00f9 forte e raggiungere il livello successivo dell'Ashulo ed insiste nello scontro: cos\u00ec facendo, tuttavia, si ritrova con un braccio completamente calcificato dalla nuova tecnica di Sean, ad essere svuotato di tutte le sue emozioni tranne il risentimento ed infine a raggiungere l'energia nera, perdendo quindi la consapevolezza di s\u00e9 e la volont\u00e0 di combattere. Lo scontro finisce con Alex, ora docile, tra le braccia di Ibuki e dotato di energia nera ma totalmente demotivato, mentre Sean cerca Ken per sfidarlo e sconfiggerlo. Il destino di Alex viene lasciato in sospeso, con il suo istinto che potrebbe salvarlo dalla follia.\nNel frattempo, Gouki era riuscito a salvarsi dal suo stesso colpo micidiale fornendo a Nash, il figlio di Ken, parte della propria energia suprema. Ken riesce a trovarlo (seguito da Hugo) dopo che Gouki si \u00e8 spostato con Nash all'interno del cratere con la lava dove il corpo originale di Gouki si era fuso con l'energia psichica di Dhalsim tempo addietro, cos\u00ec da ritrovare l'energia del meteorite da cui tutto inizi\u00f2 e che gli dovrebbe consentire di perfezionare la tecnica ancora pi\u00f9 potente di Supreme Clad, con cui si era perforato il cranio. Ken aveva postulato che un attacco effettuato con un altro Supreme Clad avrebbe potuto distruggere quello di Gouki proprio come un diamante che taglia un altro diamante e cos\u00ec, dopo aver rubato la tecnica da Hugo (che a sua volta l'aveva appresa da Gouki proprio grazie alla sua mente semplice), lo concentra nella punta delle dita per attaccare Gouki proprio mentre lui ed il figlioletto Nash sono immersi nella lava del cratere. L'idea di Ken era corretta ed il suo attacco ha successo: crea una crepa nell'armatura di energia ma cos\u00ec rischia di uccidere il proprio figlio, non pi\u00f9 protetto dal Supreme Clad di Gouki, ed il risentimento del figlio nei confronti del padre aumenta ulteriormente (mentre Gouki prova gratitudine per Nash). Ora che Gouki non \u00e8 pi\u00f9 invulnerabile, lo scontro \u00e8 durissimo e complesso: grazie alla sua superiorit\u00e0 pura nelle arti marziali, Ken riesce ad avere la meglio e tuttavia i suoi attacchi spingono gradualmente Gouki sempre pi\u00f9 in profondit\u00e0 nella lava, verso \"l'inferno\" che per lui per\u00f2 \u00e8 il luogo della sua genesi. Ci\u00f2 porta Gouki a guarire dagli attacchi di Ken ed a raggiungere un nuovo livello di consapevolezza nella ricerca della tecnica definitiva: si rende conto che la sua potenza suprema \u00e8 legata anche alla libido sessuale, che cerca di sfogare su di Ken in una sequenza umiliante ed imbarazzante. Ken, bloccato da Gouki che l'aveva afferrato da dietro e paralizzato dal suo Supreme Clad che lo avvolge, riesce a salvarsi solo trapassandosi da solo con la propria energia per colpire Gouki nel punto dove Supreme Clad era rimasto danneggiato dall'attacco precedente e mai \"riparato\": era l'unica opzione dalla posizione in cui si trovava. Cos\u00ec facendo, Gouki si gonfia per l'energia ed il calore ricevuti e Supreme Clad si danneggia a sua volta per via della pressione dall'interno ma Ultimate Gouki riesce a perfezionare la sua nuova tecnica d'attacco basata su 2 dita e sulle conoscenze marziali del suo \"antico s\u00e9\". Concentra tutta l'energia sulle 2 dita della mano e le appoggia sulla fronte di Ken, che viene sparato via dal cratere e ritorna in superficie.\nKen si rende conto che in realt\u00e0 ha percepito solo la potenza della tecnica dell'avversario e che non ha subito davvero l'attacco ma inconsciamente \u00e8 fuggito per difendersi: rendersi conto di aver provato quel terrore nonostante fosse nella forma \"rage\" impregnata di rabbia lo devasta a livello psicologico e si mette fortemente in discussione.\nArriva quindi Sean, determinato ad uccidere Ken per vendicare il padre Urien ma allo stato attuale con il suo nuovo Spirit Way Boxing non riesce comunque a tenergli testa. Ken accetta la sfida, certo di poterlo battere comunque: cos\u00ec gli trasferisce energia e gli stimola la conoscenza latente delle tecniche segrete della scuola Yuen. Ken inoltre riesci a fondere tutte le tecniche del super shoryuken in un unico colpo e cos\u00ec Sean, messo ancora una volta alle strette, inizia ad attingere a tutto ci\u00f2 che pu\u00f2 per sconfiggere Ken: oltre alle tecniche cos\u00ec risvegliate, assorbe anche l'energia nera di Alex per via del legame creatosi quando gli aveva strappato via le emozioni per aiutarlo a ritrovare s\u00e9 stesso, completa le tecniche dell'Ashulo trasmesse da Gouki ad Alex e risveglia persino il Pugno superatomico del Comandate Vega (Mr. Bison, padre di Alex) fondendo tutte le tecniche apprese sino ad ora con quelle di Urien in un unico colpo cos\u00ec devastante da travolgere persino l'ottavo livello del Super Shoryuken. Ken si rende conto di averlo sottovalutato ma ormai \u00e8 troppo tardi: paralizzato, pu\u00f2 solo concentrare le sue energie nella testa per resistere all'attacco di Sean proprio dove viene colpito. Dopo una violenta esplosione, \u00e8 Sean a venire scagliato lontano ed \u00e8 Ken a salvarsi. Ci\u00f2 avviene per\u00f2 solo per l'attivazione involontaria della tecnica di Ultimate Gouki precedentemente impressa sulla fronte di Ken e non per un suo reale merito ma Sean non se ne rende conto e, arresosi alla presunta superiorit\u00e0 di Ken, torna alla sua forma base e cade in un precipizio: la sua sorte rimane in sospeso.\nSalvo per miracolo ma profondamente umiliato per le recenti sconfitte subite, Ken decide di portare il suo impeto e rabbia oltre ogni limite per aumentare ancora la sua potenza, creando cataclismi a livello planetario e spingendo intenzionalmente molte persone a radunarsi al tempio della scuola Yuen per salvarsi la vita.\nL'opera finisce qui, restando volutamente in sospeso con: Ken che vuole portare le sue tecniche ad un livello ancora pi\u00f9 alto, Ryu che vuole salvarlo diventando il massimo esponente della tecnica dell'Hurricane/Cyclone Kick, Gill che si sta evolvendo in chiss\u00e0 quale nuova forma, Alex con un braccio calcificato e reso (definitivamente?) folle dall'energia nera, Sean finito in un burrone convinto di aver fallito nella sua missione ed Ultimate Gouki dedito nel cuore della terra a perfezionare la sua tecnica pi\u00f9 micidiale.\nIl vero finale \u00e8 rimandato in una successiva opera dove subentra anche l'energia dei Pianeti e dove vi \u00e8 un'ulteriore evoluzione di trama, personaggi e tecniche.\nPersonaggi.\nNel corso della serie compaiono quasi tutti i personaggi comparsi nei vari videogiochi; molti di loro sono delle comparse, altri poco di pi\u00f9. Buona parte di essi viene fatta morire nel corso della storia.\nEnergie e tecniche.\nNel manwa di Street Fighter 3 \u00e8 possibile quantificare la forza di un guerriero in base al colore della propria aura. L\u2019energia viene acquisita in base alla profonda conoscenza delle arti marziali e una sintonia fra corpo, mente e spirito. Ogni aura possiede anche delle caratteristiche speciali.\nLe tecniche della scuola di Yuen.\nIn quest\u2019opera, l\u2019hadoken e lo shoryuken sono il fulcro della vicenda. Bisogna ricordare che per apprenderli bisogna cancellare ogni altra tecnica appresa e soprattutto mai apprenderle contemporaneamente in quanto esse si annullano a vicenda.\nSuper Shoryuken:\nImperial Hadoken:\nDopo che Ken uccide Ryu con il 7\u00b0 livello del Super Shoryuken, questi crea l'\"ottava tecnica\" che dedica all'amico col nome Trionfo della morte di Ryu. All'inizio Ken non sapendo come utilizzare questa tecnica, prima inconsciamente usa l'energia della compassione di Ryu per sottomettere la volont\u00e0 combattiva di Urien. Poi crea un'infinit\u00e0 di cloni di se stesso ma non riesce a tenere testa all'energia suprema di Urien. Dopo comprende di unire il suo Super Shoryuken e l'imperial Hadoken di Ryu. La tecnica consite nel spedire le menti di due combattenti in una realt\u00e0 dove Ken ha il pieno controllo, il risultato che questa tecnica distrugge la mente dell'avversario facendolo diventare pazzo.\nStrategia Ashulo:\nNel manwa, sono delle tecniche che vengono apprese nelle profondit\u00e0 degli inferi nelle esperienze pre-morte. Quando Gouki scisse il suo spirito dal suo corpo, la sua anima apprese le tecniche infernali. Esse si dividono in 3 livelli:\nL\u2019ashulo Po Hon si divide in 9 livelli di potenza e ognuno con devastanti effetti distruttivi."}
{"id": "2461710", "revid": "3831", "url": "https://it.wikipedia.org/wiki?curid=2461710", "title": "Ordine al Merito di Pietro Federico Luigi", "text": ""}
{"id": "2461714", "revid": "287204", "url": "https://it.wikipedia.org/wiki?curid=2461714", "title": "Passo Cattivo", "text": "Il passo Cattivo \u00e8 un passo, situato nel parco nazionale dei Monti Sibillini, nelle Marche, in provincia di Macerata, a 1.869 m s.l.m..\nCollegamento.\nIl passo collega il versante ovest e quello est della cresta spartiacque principale, collegando Frontignano ed i pascoli occidentali del massiccio del Monte Bove con l'alta Val Tenna e l'Infernaccio. Costituisce uno dei punti pi\u00f9 bassi, pur trovandosi a 1869 metri, della magnifica linea di cresta dei Sibillini, corrispondente con lo spartiacque Adriatico-Tirreno, che collega il massiccio del Vettore con la parte settentrionale del gruppo montuoso (Massicci del Monte Bove, Pizzo Berro, Monte Priora e Monte Rotondo) e che scende sotto i 2000 metri solo in pochissimi punti.\nStrade e sentieri.\nIl Passo pu\u00f2 essere raggiunto a piedi, partendo da Macchie, dalle Porche, dal Monte Bove Sud, da Colle La Croce, da Monte Prata, dalle Gole dell'Infernaccio, oppure da Frontignano, a piedi o per mezzo di una seggiovia."}
{"id": "2461719", "revid": "1543377", "url": "https://it.wikipedia.org/wiki?curid=2461719", "title": "Tunde Ikhidero", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 della Nigeria, al FIFA Futsal World Championship 1992 ad Hong Kong dove la selezione africana \u00e8 stata eliminata al primo turno giungendo ultima nel girone con , e . \u00c8 morto il 6 settembre 1997 a causa di una emorragia provocata da uno scontro di gioco durante la partita tra e ."}
{"id": "2461721", "revid": "235890", "url": "https://it.wikipedia.org/wiki?curid=2461721", "title": "Teorema della convoluzione", "text": ""}
{"id": "2461726", "revid": "1543377", "url": "https://it.wikipedia.org/wiki?curid=2461726", "title": "Michael Onyemachara", "text": "Carriera.\nCome calciatore, Onyemachara \u00e8 stato vicecampione del mondo con la al Campionato mondiale di calcio Under-20 1989 mentre come calcettista ha partecipato al FIFA Futsal World Championship 1992 a Hong Kong dove la nazionale africana, unica del suo continente, \u00e8 stata eliminata al primo turno giungendo ultima nel girone con , e ."}
{"id": "2461728", "revid": "729019", "url": "https://it.wikipedia.org/wiki?curid=2461728", "title": "H\u00fctter H\u00fc 136", "text": "L'H\u00fctter H\u00fc 136 era un bombardiere in picchiata monomotore ad ala bassa sviluppato dagli ingegneri Wolfgang e Ulrich H\u00fctter e rimasto a livello progettuale.\nStoria del progetto.\nAlla fine degli anni trenta l'esigenza di integrazione di nuovi velivoli da combattimento nella flotta Luftwaffe sugger\u00ec ai fratelli Wolfgang ed Ulrich H\u00fctter di progettare un bombardiere in picchiata di grandi prestazioni.\nIl progetto si rivelava molto originale; si volle utilizzare lo stesso concetto in due versioni diverse ovvero un velivolo pesantemente corazzato caratterizzato soprattutto dalla presenza di un abitacolo arretratissimo. Le due, che assunsero la denominazione \"Sturzbomber\" contratta poi in Stubo 1 e Stubo 2, si differenziavano per la posizione alare, per la lunghezza a causa dell'adozione di un vano bombe interno, ma la loro somiglianza di fatto li accomunava come progetti della stessa mano.\nEntrambi i progetti per\u00f2 non erano in grado di soddisfare i requisiti richiesti per quella tipologia di velivoli ed il Reichsluftfahrtministerium ritenne di non concedere fiducia ai fratelli H\u00fctter. Tra i problemi connaturati a quel particolare disegno c'era una mancanza di visibilit\u00e0, soprattutto anteriore ed una generale complessit\u00e0 tecnica dovuta a soluzioni d'avanguardia legati alle procedure di atterraggio.\nTecnica.\nI progetti H\u00fc 136 Stubo 1 e Stubo 2 erano caratterizzati da un aspetto insolito; monomotori, monoplani, dotati di una grande deriva davanti alla quale era posizionato l'abitacolo chiuso, blindato e dotato di minuscole finestrelle. Altre caratteristiche comuni erano l'assenza di un carrello d'atterraggio e l'adozione di un'ala a pianta ellittica. La propulsione era affidata ad un motore Daimler-Benz DB 601 posizionato sul muso ed abbinato ad un'elica che veniva staccata prima dell'atterraggio e successivamente recuperata grazie ad un paracadute.\nStubo 1.\nQuesta versione era caratterizzata da un aspetto tozzo, dalla completa assenza di un carrello d'atterraggio e dal posizionamento di una bomba da 500 kg sotto la fusoliera, in una gondola carenata. L'ala era posizionata bassa. In fase di decollo sarebbe stata equipaggiata con un carrellino ruotato staccabile appena staccata da terra.\nStubo 2.\nQuesta versione era caratterizzata da un aspetto slanciato dovuto alla realizzazione di un compartimento bombe interno che poteva caricare una bomba da 1\u00a0000 kg. L'ala era posizionata sulla linea mediana del velivolo, in posizione rialzata rispetto alla versione Stubo 1, inoltre era previsto un pattino retrattile che veniva estratto in fase di atterraggio, una soluzione comune a quella adottata dagli alianti dell'epoca."}
{"id": "2461730", "revid": "287204", "url": "https://it.wikipedia.org/wiki?curid=2461730", "title": "Corinne Calvet", "text": "Biografia.\nDopo aver lavorato brevemente in patria, alla fine degli anni quaranta Corinne Calvet si trasfer\u00ec negli Stati Uniti grazie all'interessamento del produttore Hal B. Wallis. Il suo primo film americano fu l'avventuroso \"La corda di sabbia\" (1949), diretto da William Dieterle, con Burt Lancaster e Paul Henreid.\nFra i film interpretati a Hollywood negli anni cinquanta, sono da ricordare le commedie \"Divertiamoci stanotte\" (1951), con Danny Kaye, \"Irma va a Hollywood\" (1951) e \"Attente ai marinai!\" (1952), con la coppia Dean Martin-Jerry Lewis, \"Tre americani a Parigi\" (1955), con Tony Curtis, l'avventuroso \"Bagliori ad Oriente\" (1952), con Alan Ladd, e il western \"Terra lontana\" (1954), con James Stewart. \nNegli stessi anni l'attrice lavor\u00f2 nuovamente in Francia in \"Quattro donne nella notte\" (1954), e apparve anche in Italia nei film \"Le ragazze di San Frediano\" (1954) di Valerio Zurlini e \"Le avventure di Giacomo Casanova\" (1955) di Steno, e in Gran Bretagna ne \"Le 10 lune di miele di Barbabl\u00f9\" (1960).\nNegli anni sessanta e settanta la Calvet dirad\u00f2 la sua attivit\u00e0 cinematografica e si limit\u00f2 a poche apparizioni in film e serie televisive. Nel 1982 interpret\u00f2 la sua ultima pellicola, il fantasy \"La spada a tre lame\" (1982), mentre l'anno successivo pubblic\u00f2 la sua autobiografia, \"Has Corinne Been a Good Girl?\".\nVita privata.\nCorinne Calvet \u00e8 stata sposata tre volte, dal 1948 al 1954 con John Bromfield, dal 1955 al 1962 con Jeffrey Stone e dal 1968 al 1971 con Robert J. Wirt."}
{"id": "2461732", "revid": "767487", "url": "https://it.wikipedia.org/wiki?curid=2461732", "title": "Innocent Ozurumba", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 della Nigeria, al FIFA Futsal World Championship 1992 a Hong Kong dove la selezione africana \u00e8 stata eliminata al primo turno giungendo ultima nel girone con , e ."}
{"id": "2461733", "revid": "72396", "url": "https://it.wikipedia.org/wiki?curid=2461733", "title": "Marcallo con Casone", "text": "Marcallo con Casone (\"Marcall cont el Cason\" in dialetto milanese, : ) \u00e8 un comune italiano di abitanti della citt\u00e0 metropolitana di Milano in Lombardia.\nStoria.\nIl comune di Marcallo con Casone venne costituito nel 1870 dalla fusione dei comuni di Marcallo e Casone.\nTerritorialmente l'abitato di Casone con le localit\u00e0 di Barco, Cascina Nuova, Cascina Menedrago ed Asmonte formava il comune di Menedrago, esistito dal XVI secolo. Fu con la legge 23 ottobre 1859, in seguito all'unione temporanea delle province lombarde al regno di Sardegna che il comune di Menedrago cambi\u00f2 nome e divenne comune di Casone. (SIUSA)\nGli abitati di Marcallo e di Casone, ad ogni modo, hanno origini molto pi\u00f9 antiche, che risalgono al periodo celtico: il ritrovamento di spade ed else appartenuti agli Insubri, popolazione celtica che viveva in queste zone, fa risalire al V sec A. C. il fiorire dei primi insediamenti umani stabili nella zona. Dalle suppellettili, rinvenute nelle tombe intorno a questo territorio, possiamo dedurre che i Celti insubri nel I sec. d. C. erano passati dal tempo delle guerre alla coltivazione della vite e all'allevamento dei maiali nei boschi del Ticino.\nDurante i lavori della variante A4 (Milano -Torino), nel territorio comunale di Bernate Ticino, a poche centinaia di metri dai confini comunali di Marcallo, in due momenti diversi, sono venute alla luce una cinquantina di tombe facenti parte di una vasta necropoli che deve avere svolto un ruolo di area funeraria-cultuale per un tempo piuttosto lungo: dall'epoca celtica a quella tardo romana (dal III sec. a.C. al IV sec. d.C).\nMarcallo \"oppidum\" celtico connesso all'allevamento dei cavalli, al loro svezzamento ed al loro addestramento; secondo Franco Marzatico fu probabile sede di fiere e/o mercati stagionali di cavalli e di manifestazioni o gare a questi connesse.\nNel vivere gli eventi del territorio, dopo i Celti si ha la dominazione romana (222 a.C.) documentata da ritrovamenti archeologici nel territorio di Santo Stefano sulla via per Marcallo \u201cstrata novarensis\u201d (SP224 Vittuone-Marcallo-Boffalora) localit\u00e0 Cascina Ranteghetta e Robarello dove, agli inizi del '900, furono riportati alla luce fittili, tegoloni e varie monete romane, parte dei quali conservati nel museo Pisani Dossi di Corbetta. Reperti significativi, solitamente legati a vie di traffico protostorici, sul cui tracciato troviamo a Marcallo la localit\u00e0 denominata \u201cPilastrello\u201d: parola non latina, che Palestra ritiene sinonimo di pietre miliari romane. (Palestra 7-42; Ferrari 181). Giunti al cimitero e deviando per Bernate, a poca distanza dai confini comunali, troviamo l'ara dedicata a Mercurio da \"Caius Cassius\", rinvenuta nella Cascina Sant'Eusebio di Mesero; discendendo la valle del Ticino, incontriamo l'area romana del \u201c\"Castrum Brinati\"\u201d del IV sec. D.c., avamposto militare romano col compito di presidiare i confini naturali del Ticino che si attraversava con un ponte mobile che collegava la riva lombarda con l\u2019antica \u201ccurtis\u201d di Romentino (Trecate) ove una strada \u201cmoneta\u201d, o strada Regia, conduceva a Pernate e a Novara. (G. Andenna 2002). Diversi sono anche i reperti d'epoca romana rinvenuti lungo tutta la \"strata mercatorum\" che costeggiando la riva sinistra del Ticino, da Pavia a Golasecca a da qui alla Gallia, che si incrocia con la \u201c\"Mediolanum-Novaria\"\u201d proprio in questi luoghi.\nDopo il periodo della Milano imperiale 286-402, l'Italia divenne una provincia dell'Impero Bizantino con capitale a Ravenna; gli ultimi imperatori romani ed i r\u00e8 ostrogoti tentarono ripetutamente di ricostruire l'unit\u00e0 dell'impero romano ma furono sopraffatti dai Longobardi che nel 568\u00a0 iniziarono la conquista del nord italia.\nEraclio I imperatore bizantino, nel 637 nomin\u00f2 Arcomio, ovvero Childeberto dei Pusterla, signore feudatario di Castell\u2019Arconate (ASL 1988 doc 27 pag 431) e da allora quel ramo della famiglia Pusterla fu denominato \u201cArconate\u201d. (Archivio di Stato Novara: \"Archivio Tornielli\" Rho di Lozzolo). La Lombardia divenne il centro del Regno Longobardo e la capitale fu posta a Pavia; nel 757 Desiderio, re dei Longobardi, riconferma ad Annibaldo Arconate, marito di Costanza e sorella dello stesso Desiderio, il feudo di Castell\u2019Arconate (ASL 1988 doc 2 pag 431).\nMarcallo e Castell'Arconate riuniti dai Pusterla/Arconate, consolidarono postazioni strategio-militari per il controllo dei luoghi di attraversamento del Ticino in Burgaria ovvero nei tre centri che alla fine del IX secolo, nelle carte e nei documenti, venivano denominati porti/ponti e che dallo spostamento dell\u2019alveo del fiume Ticino furono: Bastano a Trecate, Bornago nella vallata di Cameri ed in seguito a Turbigo, Venticolonne ad Abbiategrasso prima e poi a Vigevano. (M. G. Porzio 1987)\nCon la fine della dominazione longobarda e l'avvento dei Franchi, questi ultimi danno un nuovo ordinamento alle terre lungo il Ticino, inizia la storia documentata di Marcallo che, inserita nella Pieve di Corbetta e sede parrocchiale autonoma dal XVI secolo, vide succedersi varie casate feudatarie, i Crivelli, gli Arconati, i Visconti passando poi dal 1756 alla famiglia Vitali.\nMenedrago prima, Casone poi, videro vicende simili, anche se con diverse sfumature. Nel 1870 venne istituito il Comune di Marcallo con Casone, dall'unione delle due comunit\u00e0 le cui attivit\u00e0 economica principale fu per secoli l'agricoltura e l'allevamento di maiali, dei bovini, affiancata a quella dei bachi da seta fino a giungere alle trasformazioni del XX secolo, che incideranno profondamente nella realt\u00e0 economica e territoriale.\nMarcallo.\nEtimologicamente al nome Marcallo si danno due interpretazioni: 1.a il nome deriverebbe dal germanico \u201cMarkt Halle\", supponendo in epoca longobarda l'esistenza di un mercato (Olivieri); 2.a si ricollega al termine \"Mark\", ossia limite, luogo di confine (Dizionario Gallo-Italico di Mazzoni Toselli, Ottavio).\nLa pi\u00f9 antica testimonianza scritta su Marcallo risale a Ludovico II, figlio primogenito di Lotario I ed Ermengarda di Tours, rex Langobardorum dal 844 ed imperatore del Sacro Romano Impero carolingio (Francia Media) dall'855 all'875, il quale conferma a Rogerio di Arconate i feudi di Marcallo e Castell'Arconate.\nNel 918, l'imperatore Berengario I viene chiamato a derimere una controversia tra l'avvocato del monastero di Sant'Ambrogio in Milano e Adelardo da Verona figlio di Andrado (arcicancelliere di Berengario) su alcuni fondi siti in Marcallo e Rovereto (SP 415). Alla morte di Ariberto d'Intimiano (1045), i monaci di San Dionisio ricorsero all'abate Giovanni per farsi confermare da Enrico III (il Nero) il possesso dei beni che il loro fondatore aveva lasciato, tra cui, possedimenti in Marcallo. Il sovrano li compiacque ed il 22 febbraio 1045 con un decreto firmato ad Augusta e gli concedette il desiderato privilegio.\nFederico Barbarossa, con diploma del 1158 conferma al monastero di San Dionigi ed Aurelio i beni gi\u00e0 di loro propriet\u00e0 in Marcallo.. Un altro diploma del 9 luglio 1192 di Enrico VI, figlio del Barbarossa, concede i feudi di Arconate e Marcallo e Caleppio (SP 415) al suo camerario (amministratore dei beni), Ambrogio conte di Arconate.: in questi feudi esisteva un centro fortificato presso cui risiedeva una consorteria militare. (bolla di papa \"Urbano III\" del 1186)\nI Crivelli, signori del luogo, furono favorevoli alla causa dei Torriani sino al 1253 circa, divenendo poi sostenitori dei Visconti; il possesso di terreni concentrato in una zona ben determinata del ducato, la vocazione a incarichi castellani e di servizio alla persona, permisero ai Crivelli di imporre la propria massiccia presenza nell'esecutivo visconteo prima e sforzesco poi. Nel 1262 Danese Crivelli (1210-1264), marito di Agnese Poma e padre di Floriana, badessa di Santa Maria di Cantalupo, predispose le sue ultime volont\u00e0 a favore di moglie e figli. Sappiamo che parte delle sue propriet\u00e0 fondiarie poste intorno a Marcallo parte occidentale, furono confiscate dai Della Torre e che nel 1279, dopo la battaglia di Desio e grazie a Ottone Visconti, i beni furono restituiti alla figlia Floriana.\nL'esistenza di un ordinamento comunale \u00e8 testimoniato da un documento datato 1\u00ba febbraio 1280 trascritto negli atti del \"comune di Milano\" in cui Marcallo \u00e8 citato come comune ed \u00e8 segnalata la presenza del console. Questo modello, per\u00f2 \u00e8 gi\u00e0 in crisi e verr\u00e0 presto soppiantato dalle nascenti \u201csignorie\u201d dei Visconti e degli Sforza.\nNel \"Liber Notitiae Sanctorum Mediolani\" di Goffredo da Bussero del 1289 \u00e8 citata la chiesa parrocchiale di Marcallo \"In loco Marchalo ecclesia Sancti Nazzarii\", quella di San Gregorio ora di San Marco e quella di San Lorenzo (al cimitero); tutte chiese visualizzabili, nel Catasto Teresiano, dove \u00e8 pure indicato l'oratorio di Maria Vergine detta Madonna del Pilastrello e poi \u201c\"Madunina\"\u201d.\nNel trecento i Visconti avevano varie propriet\u00e0 a Marcallo nella zona nord a circa 28\u00a0km da Milano e confinanti con Mesero (Cascina Malastalla) possedimenti comprendenti orti e case per pertiche 71 che, Luchino Visconti Novello, don\u00f2 alla Certosa di Garegnano nel 1388. Altri possedimenti fondiari nella zona sud e a occidente, confinanti con Boffalora e Magenta, furono donati alla Certosa di Pavia da Gian GaleazzoVisconti nel 1396 e successivamente confermate da \u201cgrida\u201d secentesche dell'imperatore Filippo IV nel 1646 e da suo figlio Carlo II nel 1699.\nUn agglomerato di celle monastiche, attribuite ai Certosini Pavesi, le ritroviamo all'inizio di Via Clerici lato sud, dal confine con Piazza Italia fino all'inizio di Via Roma. Nel '400 i Crivelli gestivano il porto di Boffalora sopra Ticino.\nLa nobildonna Onesta Landriani moglie di Danesio Crivelli con testamento dell'8 dicembre 1479, rogito Sudati, istitu\u00ec una cappellania per la celebrazione in perpetuo di una messa quotidiana nella chiesa parrocchiale di Marcallo chiamando al patronato della medesima il proprio figlio Balsamo Crivelli, e successivamente il di lui primogenito Beltramo, e tra i figli di detto Beltramo quegli fra di loro che nelle divisioni avrebbe abitato nel palazzo di Marcallo, e cos\u00ec successivamente sino all'infinito. Nel 1494 si erige il Titolo della Cappellania di San Michele presso la chiesa di San Nazzaro e Celso.\nFurono poi i Crivelli a subentrare nel'500 agli Arconati come feudatari a Marcallo. (Giornale araldico, genealogico diplomatico-Vol 23 pag 318).\nDa un contratto di affitto del 13 marzo 1508 si scopre che i 5 fratelli Crivelli di Marcallo, davano in affitto l'ospizio della Croce Bianca a Boffalora con il diritto di vendere pane bianco, vino e carne cotta e cruda in un'attigua bottega da fornaio, soggetta a particolari imposte.\nNel 1523 Francesco II Sforza riconobbe come interessati al patronato, quindi discendenti diretti da un antenato del XII secolo, i Crivelli di Marcallo.(ASL 1942 pag. 89).\nUn atto di vendita del 14/06/1511 da G. Francesco de Medici a Gabriele Crivelli di beni siti in Marcallo dimostra quanto le propriet\u00e0 immobiliari fossero legate a pregnanti accadimenti naturali infatti, alla morte del Crivelli, gli stessi beni furono venduti dalla vedova Margherita da Garbagnate a Bernadino Fossano il 6 febbraio 1529.\nIl 16 novembre 1576, in occasione della sua visita a Marcallo, San Carlo Borromeo and\u00f2 dalla cugina Laura Trivulzio, moglie di Antonio Maria Crivelli, pass\u00f2 poi dalla canonica ed and\u00f2 a confortare gli ammalati di peste: ne morirono 85; menziona, inoltre, altre localit\u00e0 del comprensorio da lui visitate: Cascina Crivelli, Cascina delle Croci, Cascina Menedrago e Cascina Cittadina.\nGli Arconati rimasero a Marcallo fino ai primi decenni Seicento, quando caddero in disgrazia,per aver appoggiato i francesi (battaglia Tornavento), si divisero in due rami: uno ottenne la Contea di Lomazzo e l'altro il Marchesato di Busto Garolfo.\nNel 1631 muore il parroco Bonomi di peste, per esorcizzare futuri luttuosi eventi nascono le cappellanie del Santo Rosario e di San Michele Arcangelo per opera dei Crivelli. (Archivio Parrocchiale). Il governo spagnolo cerc\u00f2 di assicurare nuove entrate al deficitario bilancio statale, specie nel decennio 1640 -1650, con la vendita dei feudi che ancora dipendevano dal regio demanio.\nIl 15 dicembre 1651 Marcallo divenne indipendente avendo pagato 1.890 lire milanesi alla Real Camera per emanciparsi dal vassallaggio.\nLuis de Benavides Carrillo, generale spagnolo, nell'aprile 1645 ordin\u00f2 di approntare le \u201ccase herme\u201d destinate alla cavalleria e la scelta cadde, tra le altre, su due localit\u00e0 particolari: (Marcallo presso ndr) Magenta e (Postino presso ndr) Dovera, quest'ultima sulla SP 415 . Entrambi questi luoghi furono gi\u00e0 accomunati in passato, per motivi sia strategici che logistici, sotto il dominio degli Hohenstaufen.\nI signori del tempo a Marcallo, probabilmente i Crivelli, approntarono il necessario, concessero agli spagnoli in affitto: caseggiati, stalle, locali ad uso abitativo, fureria e persino quelli \u201cove altre volte si faceva l'hosteria\u201d, il tutto capace di ospitare 14 cavalli e altrettanti cavalieri con relative vettovaglie. -Tratto da: Le case herme del Ducato (1645-1655) Alessandro Buono-\nNel 1652 Filippo IV, Re di Spagna \u00e8 il nuovo duca di Milano mentre gli Arconati nello stesso anno comprarono dai Maggi, rimasti senza eredi, il feudo di Magnago ma ritenuti usurpatori furono spogliati dei beni, incamerati dalla Real Camera e rivenduti ai Della Croce, gi\u00e0 signori locali. I Della Croce avevano propriet\u00e0 in Marcallo, si ha notizia dall'archivio parrocchiale di una cascina detta \u201cdelle Croci\u201d e di Bartolomeo Croce parroco dal 1632 al 1654; questa famiglia era originaria ed aveva vaste propriet\u00e0 fin dal \u2018400 a Magnago, cittadina che diede origine anche alla nobile famiglia Magnaghi e alla famiglia Milani che si succederanno nelle vicende di questo territorio.\nParte dei fondi rimasti a Marcallo ed appartenuti ai Visconti, alla morte del marchese Galeazzo Maria avvenuta nel 1685, andarono in lascito all'Ospedale Maggiore di Milano; i restanti passarono ai Castelbarco come anticipato dallo stesso marchese nel documento rogato da G. M. Pionnio (14) riguardante le \u201cScritture di pertinenza della famiglia Castelbarco relativa a Marcallo\u201d.\nGian Domenico Gatti, curato di Marcallo dal 1676 al 1699, destinatario di una missiva che titola: \u201cJoanni Dominico Gatto Mediolanensi Presbytero in Oppido Marcallo, Plebis Curiae pictae vulgo Corbetta\u201d ci\u00f2 derime ogni dubbio su quale fosse, ancora nel '600 la tipologia dell'abitato cio\u00e8 \u201coppido\u201d. (BSM tomo1 pag. 671-672).\nUn ruolo rilevante a Magenta sembra avessero, nel '700, i Crivelli di Marcallo che a Boffalora possedevano 1176 pertiche di terreno contro le 1911 dei Vitali ed i 2053 della Certosa di Pavia. Il 21 aprile 1709 il chierico Pietro Francesco Pozzi \u00e8 eletto titolare della \u201cCappellania del Santo Rosario\u201d, eletta nella chiesa parrocchiale e di patronato della comunit\u00e0. Nel 1716 il cardinale Benedetto Erba Odescalchi eresse in parrocchia la \u201cScuola del SS Sacramento\u201d.\nDamiano Balsamo, in quel di Monza, ebbe due figli: Giuseppe e Rosa Balsamo; quest'ultima spos\u00f2 Giulio Cesare Crivelli 1660-1734?, figlio di Ambrogio della linea dei Crivelli di Marcallo che fu vicario di provvisione dal 1709 al 1734 (Rivista Collegio Araldico ROMA Presso il Collegio Araldico). La coppia, non avendo avuto figli, nomin\u00f2 erede il nipote Giustiniano Balsamo, figlio di Giuseppe e di Rosa d'Esmandia, con l'obbligo di assumere il cognome Crivelli.\nI Padri certosini rimasero in Marcallo fino al 1783 quando l'ordine monastico fu soppresso da Giuseppe II d\u2019Asburgo-Lorena che incamer\u00f2 i loro beni per essere venduti.\nNel 1756 il paese rinunci\u00f2 alla sua libert\u00e0, a causa di ingenti debiti contratti negli anni precedenti, che comportavano per i coloni ingenti oneri per gli alloggiamenti delle truppe spagnole nonch\u00e9 per la riedificazione della cadente chiesa parrocchiale, nonostante le numerose sovvenzioni del nobile Ludovico Vitale e dei suoi fratelli. (Mario Comincini). Marcallo divent\u00f2 feudo di Ludovico Vitali, la stessa famiglia amministrava finanze pubbliche e private dei governanti e nel contempo forniva allo stato di crediti, armi, foraggi, cavalli e uniformi. Antonio Vitali fece\u00a0 edificare accanto alla cascina colonica settecentesca in localit\u00e0 \u201cacquanegra\u201d, presso il Ticino a Boffalora, una chiesetta\u00a0 per sopperire alle esigenze religiose degli abitanti locali e con atto notarile del 4 marzo 1816 la apr\u00ec alla pubblica devozione affidandone l'amministrazione all'allora parroco del luogo don Faustino della Volta. Ai primi decenni del '900 la propriet\u00e0 pass\u00f2 ai Magnaghi di Marcallo, altri latifondist. Il 7 marzo 1820 con un bando d'asta tenutosi nella casa nobile di campagna di propriet\u00e0 dell'illustrissimo don Antonio Milani, posta in Marcallo nell'attuale via Milani al civico 30, si vogliono vendere all'asta n. 80 piante di cima mista site in Romentino nel bosco Carbone. Il 20 marzo 1821 si tenne a Marcallo, nella casa dei nobili signori eredi Vitali, un'asta per la vendita di legna del bosco \u201cboscaccio buono\u201c nella valle del Ticino, territorio di Boffalora.\nIl 4 giugno 1859, seconda guerra d'indipendenza, anche Marcallo fu coinvolta nei sanguinosi scontri della battaglia di Magenta che si svolsero in buona parte tra vigne e cascinali locali: la brigata Gault, della divisione Espinasse, \u00e8 assalita violentemente a Marcallo dalle due brigate austriache di Baltin e Reznitzeck.\nDon Filippo Sessa curato del luogo, convert\u00ec la casa parrocchiale in ospedale: nel cortile c'erano, qua e l\u00e0 numerosi soldati Ungaresi, Tedeschi, Francesi, Zuavi, Italiani, morti e feriti, anche la chiesa n'era ingombra. In mezzo a questa moltitudine d'individui sofferenti, si vedeva il buon parroco prestare a tutti quei moribondi, parlando ugualmente il Francese come il Tedesco, gli ultimi soccorsi della religione e curare i feriti . (L'Araldo cattolico giornale religioso, scientifico letterario. 1859 pag. 210).\nI prigionieri tedeschi vi sostarono per ben tre giornate e per un lungo periodo nelle successive settimane si raccolsero armi in grande quantit\u00e0, sparse nei campi. Le salme pietosamente raccolte furono deposte dietro il cimitero in apposito tumulo, ora monumentale, segno alle preci dei passanti.(Antonio Annoni 1895).\nLa vittoria, in questa guerra, dell'esercito franco-piemontese su quello austriaco port\u00f2 all'annessione di Milano e di gran parte della Lombardia al Regno di Sardegna che divenne, due anni dopo, Regno d'Italia. Durante questa battaglia i medici di battaglione Toselli Giacomo e Gavioli Giuseppe soccorsero, in Marcallo, 310 feriti francesi in un sol giorno; dai molti scritti risulta che il 9\u00b0 Btg Bersaglieri, giunto a Marcallo, vi abbia trovato truppe francesi parecchio scosse che dopo essere state rincorate e all'apparire dei bersaglieri poterono essere ricondotte verso Magenta.\nDal 1786 sino all'unit\u00e0 d'Italia Marcallo face parte della circoscrizione della provincia di Pavia.\nSp 415: vedi Via Regina wikipedia\nSimboli.\nLo stemma comunale di Marcallo con Casone \u00e8 stato concesso con D.P.R. del 28 gennaio 1977. Lo stemma \u00e8 descrittivo della realt\u00e0 storica ed economica nel paese: nella parte superiore, il \"crivello\" \u00e8 un chiaro rimando alla famiglia dei Crivelli che fu feudataria di queste terre e qui tenne molti possedimenti storici. La fascia ondata sulla troncatura tenta, invece, a descrivere il territorio evidenziando la presenza d'acqua per l'irrigazione dei campi, come pure la presenza delle viti sottostanti che alludono alla coltivazione principale dell'area durante il periodo medievale e sino a tutto l'Ottocento, quando queste vennero sostituite dalle granaglie.In un codice bergamasco appare uno stemma dei Vitali che mostra una pianta di vite con rigogliosi grappoli d\u2019uva. Lo storico A. Merati scrive a proposito dell'interpretazione araldica: se si vuole creare uno stemma parlante, si \u00e8 commesso un grosso errore perch\u00e9 il senso del nome \u201cVitalis\u201d viene inteso come \u201cdare la vita\u201d, mentre la vite al massimo -a parte l\u2019assonanza- d\u00e0 solo del vino. Il codice Trivulziano riporta due stemmi dei Magnaghi: bande blu orizzontali ed un giglio; le bande blu apposte sul gonfalone, con l'avvento del canale Villoresi, furono stilizzate, ondeggiate e\u00a0 riunite a significare il corso d'acqua locale.\nMonumenti e luoghi d'interesse.\nArchitetture religiose.\nChiesa parrocchiale dei Santi Nazzaro e Celso.\nLa chiesa dei SS. Nazzaro e Celso fa parte dell'arcidiocesi di Milano e rientra nel decanato di Magenta.\nChiesa di San Marco.\nRisalente al XIII secolo, gi\u00e0 citata da Goffredo da Bussero come dedicata a San Gregorio, rappresenta ad oggi il pi\u00f9 antico edificio religioso, sopravvissuto integro, del paese.\nL'oratorio campestre, nella planimetria del Catasto Teresiano, appare isolato fuori dall'abitato storico tanto che serv\u00ec a pi\u00f9 riprese come lazzaretto e come ospedale, anche militare; posta lungo l'odierna strada Sp. 31 che conduce a Magenta, ha la particolarit\u00e0 di essere stata centro civico e religioso di grande importanza, come ricordano antichi scritti\nDal censimento voluto da papa Giovanni XXII nel '300, per rimpinguare le casse del papato, risulta che l'oratorio sia stato inserito nella lista di quelli a cui revocare i benefici ecclesiastici per poterne incamerare i proventi. L'elenco conferma che la \u201crectori ruralis s. Gregorii prope Marcalum, Mediolanen. di, eccl;\u201d fosse legata con una serie di benefici e prebende alle chiese di \u201css. Protasii et Gervasii de Seviso\u201d e di a \u201cS. M. de Arona\u201d.\nAltro beneficio fu quello che Angelo, figlio di Petri De Camperlis che \u201cconf\".\" Perp Beneficium in eccl\".\" S. Gregori prope Mercallum, Mediolanem di, vac. per obitum apud S. A. Ambrosii de Lamairola.\nDante Alighieri, nella \u201cDivinaCommedia\u201d parla di questi avvenimenti che condanna e con loro il papa, citandolo ma senza nominarlo, nell'invettiva di \"Par\"., XVIII, 130-136 del Paradiso: \u201cMa tu che sol per cancellare scrivi\u201d.\nFu questo un luogo di grande devozione popolare tant'\u00e8 che l'arcivescovo Gaspare Visconti nel 1586 ci ricordava con uno scritto: \"ad esso convergono in processione, nel giorno di San Gregorio e San Marco Evangelista, il clero ed il popolo di Magenta, Boffalora, Mesero, Arconate, Inveruno, Borsano e Dairago secondo un'antica consuetudine\".\nNel 1798 un editto della Repubblica Cisalpina soppresse la Confraternita del SS. Sacramento (voluta da S. Carlo Borromeo) a cui segu\u00ec il sequestro di tutti i beni, compreso l'oratorio di San Marco, sede di tale istituzione. Con il XIX secolo la struttura venne recuperata al culto per poi essere chiusa, pur rimanendo propriet\u00e0 della parrocchia.\nLa chiesa, venduta poi a privati, \u00e8 stata recuperata dal comune di Marcallo con Casone ed attualmente, dopo un intervento di restauro conservativo, \u00e8 utilizzata come sala polifunzionale.\nChiesa di San Michele (Barco).\nLa chiesa del XII secolo, sita sul territorio di Casone nella localit\u00e0 Barco, \u00e8 dedicata a San Michele che compare nell'affresco centrale, a fianco di una Madonna col Bambino che porge un grappolo d'uva (simbologia dei Vitali); in primo piano ed inginocchiato appare San Carlo, aggiunto successivamente.\nAl centro della chiesetta \u00e8 sepolto monsignor Paolo Castiglioni, vicario generale dell'arcidiocesi di Milano, nato a Barco il 12 marzo 1861, sull'epigrafe in marmo di Candoglia vi \u00e8 riportata la seguente scritta: \"A Dio ottimo e massimo Paolo Castiglioni, vescovo titolare di Famagosta ed ausiliare di Milano con la sua cultura con la sua religiosit\u00e0 e il suo operato alle quali al maggior grado fu dedito fino alla vecchiaia port\u00f2 grande onore alle sue funzioni. Chiamato da Dio il 19 marzo 1943 all'et\u00e0 di 69 anni\" (traduzione dal latino). Il prelato \u00e8 raffigurato anche in un dipinto apposto ad una delle pareti.\nChiesa parrocchiale dei Santi Carlo e Giuseppe (Casone).\nLa chiesa parrocchiale di Casone \u00e8 dedicata ai santi Carlo e Giuseppe, un documento ed un disegno del 1667 ne certifica l'anno di costruzione, al suo interno spiccano due quadri: uno raffigurante i santi Pietro e Paolo (copia del pittore Guido Reni); l'altro una Vergine col Bambino (che costituisce la pala dell'altare, attribuita al Guercino). La chiesa sorgeva sulle propriet\u00e0 della contessa Ceriani Maineri che la don\u00f2 al parroco don Carlo Fossati il quale la fece restaurare ed arredare con l'aiuto di maestranze volontarie del luogo. Lo stesso vale per il terreno su cui si costru\u00ec la casa parrocchiale, l'oratorio e un grande salone con palco, su cui si davano rappresentazioni teatrali.\nChiesa dell'Immacolata Concezione.\nChiesa privata, risale alla fine del Seicento dedicata alla Vergine Maria, sita sul territorio di Casone in Via San Carlo (spesso citata come la chiesetta di San Carlo), \u00e8 tenuta in attivit\u00e0 dalla famiglia Maltagliati. Al suo interno vi \u00e8 un dipinto raffigurante la Vergine Maria e San Carlo Borromeo.\nPer i Casonesi \u00e8 meglio nota, nella parlata locale, come la \"Gisi\u00f6ra\" la \"Chiesetta\".\nArchitetture civili.\nVilla Ghiotti.\nVilla Ghiotti, gi\u00e0 Balsamo-Crivelli, \u00e8 qui che il Marchese Michele intrattenne corrispondenza con l'Accademia dei Georgofili: speriment\u00f2 e scrisse i suoi manuali sull'apicoltura e sulla bachicoltura. La villa fu costruita verso la fine del XVIII secolo a poche centinaia di metri dalla piazza di Marcallo, in via Vitali: \u00e8 la classica villa residenziale collegata ad attivit\u00e0 agricole rielaborata dalla famiglia Ghiotti che fu proprietaria di vasti appezzamenti terrieri in paese.\nL'immobile, nella sua parte centrale, \u00e8 sovrastato da una slanciata torretta belvedere dal gusto vagamente classico;\nil portone d'ingresso immette in un androne a cui segue un cortiletto. Dall'androne diparte lo scalone con volte e pareti affrescate da tralci d'uva intrecciati (simbologia Balsamo-Crivelli) che conduce ai piani superiori da cui, nel tardo Ottocento, \u00e8 stato aggiunto un loggiato con balaustre e colonnine di ghisa.\nAttualmente la villa \u00e8 di propriet\u00e0 del comune, che l'ha rilevata negli anni ottanta del Novecento, destinandola a sede di varie associazioni.\nNel 2001, dopo accurati restauri, \u00e8 divenuta sede del municipio cittadino.\nNel 2003 \u00e8 stato recuperato, e sistemato al pian terreno, un pregevole bassorilievo raffigurante Sant'Alessandro che un tempo si trovava all'ingresso della Curta Granda (via Manzoni). Questa corte, che \u00e8 arrivata ad ospitare 50 famiglie, \u00e8 stata rasa al suolo per far posto a dei palazzi.\nSul manufatto \u00e8 presente la frase: \"1870 Ghiotti pose\", che ne testimonia la donazione agli abitanti della corte da parte dei latifondisti Ghiotti.\nSempre al piano terreno ha trovato sede la biblioteca comunale, mentre nei sotterranei \u00e8 oggi conservato l'archivio comunale.\nNel 2007 sono iniziati i lavori di recupero delle originarie stalle del complesso che erano state utilizzate come deposito. Ora questi locali ospitano gli uffici dei Servizi sociali.\nDi fronte alla villa, il grande parco accoglie oggi la tensostruttura e la Sala Cattaneo, ma era un tempo parte dei latifondi della famiglia.\nVilla Maggioni.\nQuesta villa rappresenta sicuramente il complesso pi\u00f9 interessante dal punto di vista urbanistico ed \u00e8 costituita da due corpi: il primo, edificato su impianto seicentesco con uno schema ad \"U\" la cui parte nobile si affaccia sulla piazza principale di Marcallo, piazza Italia, il secondo corpo, con accesso da Via Milani, \u00e8 stato costituito nel XVIII secolo ed unito con una costruzione pi\u00f9 bassa a parte dell'edificio preesistente.\nL'intera struttura era stata edificata dalla famiglia Maggioni, ma venne in seguito variata nelle sue forme.\nL'edificio nobile pass\u00f2 alla famiglia Bonacina, mentre la parte posteriore pass\u00f2 alla famiglia Quintini, i quali cedettero la loro parte della villa alla famiglia Cattaneo, attuale proprietaria, imparentata con la prima famiglia.\nLa parte seicentesca \u00e8 stata profondamente variata nelle sue forme mentre quella settecentesca conserva il proprio aspetto originario ma sono andate perdute nel tempo le decorazioni presenti nell'edificio.\nVilla Magnaghi.\nVilla Magnaghi \u00e8 una dimora settecentesca riadattata in stile neoclassico nel primo Ottocento, immersa in un giardino all'inglese con un parco ben curato con la presenza di essenze rare e piante secolari.\nL'edificio \u00e8 solenne e si presenta ad oggi abbastanza ben conservato, anche se alcuni lavori di restauro hanno compromesso nel tempo parte della struttura interna; si conservano sufficientemente integri i saloni della prima dimora settecentesca con i soffitti a cassettoni e pregevoli decorazioni pittoriche nelle volte e sugli infissi delle sale.\nLa facciata della villa che d\u00e0 su via Roma, dove insiste l'ingresso di rappresentanza per le carrozze, \u00e8 stata arricchita da una gradevole loggia esterna, nella cui parte superiore si sviluppa un terrazzo belvedere racchiuso da una balaustra scolpita con originali motivi marmorei.\nVilla Duchi Valentini.\nI Duchi Valentini erano dei ricchi proprietari terrieri, che possedevano la maggior parte dei fondi di Barco.\nEssi eressero nel 1700 una villa che aveva lo scopo di essere una residenza estiva per la famiglia, posta al centro di un terreno agricolo, coltivato da fittavoli.\nIl corpo centrale \u00e8 a tre piani con un grande loggiato.\nLa pavimentazione dell'area porticata \u00e8 costituita da ciottolato del fiume Ticino bianco e grigio a formare una decorazione a rombi.\nAll'interno \u00e8 ancora presente la rubinetteria originale d'epoca e i solai realizzati in bamb\u00f9 e paglia.\nAttualmente la villa \u00e8 di propriet\u00e0 privata ed \u00e8 stato avviato (2010) un restauro.\nVilla Jacini.\nLa costruzione dell'articolato complesso che ha nel suo perimetro due torri a forma ottagonale ed alte mura difensive, fu opera della famiglia Crivelli; \u00e8 composto dalla villa Visconti Maineri e dall'adiacente foresteria.\nLa villa \u00e8 stata riadattata con la funzione di residenza estiva dei conti Jacini, portata in eredit\u00e0 da Teresa Prinetti moglie di Stefano, comprende un nucleo centrale residenziale con la cucina e i locali di rappresentanza, mentre le camere da letto e gli appartamenti privati sono situati al primo piano.\nMolti dei soffitti sono affrescati e davanti alla villa si estende un parco alberato di notevoli dimensioni con piante centenarie.\nDopo essere stata per decenni residenza estiva del conte Stefano Jacini, \u00e8 qui che concep\u00ec e dett\u00f2 le sue opere del risorgimento economico e agricolo italiano, la villa venne ceduta alla figlia Giulia Jacini in Maineri.\nAttualmente \u00e8 di propriet\u00e0 privata ed \u00e8 oggetto di ristrutturazione per realizzare nuovi appartamenti all'interno della villa ed in due nuovi corpi di fabbrica che saranno realizzati ove precedentemente erano presenti gli edifici rurali.\nTorre della \"Sguri\u00e9ta\".\nQuesta torre, situata a Marcallo via Manzoni angolo via Vitali, ha origini piuttosto antiche: rientra nelle architetture fortificate medievali disposte sulla direttrice Milano-Ticino. Questa zona dall'XI al XIV secolo fu sotto il controllo dei potenti Crivelli e tali manufatti erano preposti alla tutela della strada, all'esazione dei pedaggi e all'avvistamento dei nemici. Venne in seguito modificata ed ingentilita nella sua struttura; a partire dal XVIII secolo veniva usata dai proprietari di Villa Ghiotti per meglio controllare dall'alto i propri possedimenti che si estendevano in quest'area. Il nome dialettale sembra derivare dall'antica funzione della torre, utilizzata come punto di partenza per i piccioni viaggiatori.\nSociet\u00e0.\nEvoluzione demografica.\nNel 1809 al comune furono inclusi anche i comuni di Mesero e Menedrago.\nEtnie e minoranze straniere.\nAl 1\u00ba gennaio 2019 risiedevano a Marcallo con Casone cittadini stranieri, ovvero il 5.9% della popolazione totale. Le nazionalit\u00e0 pi\u00f9 rappresentate erano:\nCultura.\nEventi.\nLa fiera di San Marco, che si svolge ogni anno a Marcallo il 25 aprile, \u00e8 stata riconosciuta come fiera regionale. All'interno del programma delle manifestazioni \u00e8 stato inserito anche il festival celtico organizzato dall'associazione culturale Terra Insubre.\nQuesto grande evento di apertura\ndella stagione dei Festivals Celtici in Italia in occasione delle\ncelebrazioni di Beltane, la festa della primavera e della rinascita\ndella natura, per gli antichi Celti l'inizio della stagione estiva\npastorale, nonch\u00e9 della \u201cmet\u00e0 luminosa\u201d dell'anno. Sede\ndell'evento \u00e8 il Parco di Villa Ghiotti in cui si trovano\nstrutture sportive e per il gioco, e un'ampia area di ritrovo\ndedicata a iniziative culturali e ricreativa.\nL'evento rievocativo\nprincipale \u00e8 la ricostruzione di alcune fasi della Battaglia del\nfiume Ticino nel 218 a.C. nel corso della Seconda Guerra Punica:\nl'esercito Cartaginese con gli alleati Celti sconfigge le legioni\nromane di Publio Cornelio Scipione (padre del famoso Scipione\nl'Africano).-tratto da \"Historia vivens\" -\nMarcallo con la cappella dedicata ai Santi Coniugi Martin, posta nella chiesa parrocchiale, rientra nel progetto \u201cSantuari e Santi: itinerari tra devozione e cibi della tradizione\u201d\nEconomia.\nIl comune di Marcallo con Casone \u00e8 stato un centro prevalentemente agricolo, ricco di vigneti. Con la realizzazione del canale Villoresi a fine ottocento, con i canali da questi derivati, si \u00e8 sviluppata la coltura dei cereali, dei foraggi e l'allevamento del bestiame. L'agricoltura passa dalle grandi estensioni latifondiste a piccoli appezzamenti a conduzione familiare per arrivare alle attuali aziende agricole. La diffusione della gelsicoltura e della bachicoltura che, dalla met\u00e0 del XVIII secolo ha avuto un'importanza economica fondamentale fino a met\u00e0 del XX secolo, ha portato allo sviluppo delle filande e delle prime importanti manifatture tessili.\nSi deve appunto arrivare all'inizio del \u2018900 per vedere i primi insediamenti industriali, dietro un'attivit\u00e0 agricola ancora prevalente, inizialmente nel settore vitivinicolo, tessile, in quello del legno, dei laterizi e poi, in quello meccanico, chimico ed elettronico.\nInfrastrutture e trasporti.\nStrade.\nL'abitato di Marcallo si trova all'incrocio tra due strade: l'antica Mediolanum Novaria e la preistorica strada mercatoria.\nLa prima, passando da Novara, Vercelli, Ivrea e Aosta, metteva in comunicazione Milano coi due valichi del Piccolo e Gran San Bernardo.\nLa seconda, \"via dei mercanti\" costeggia la riva sinistra del Ticino da Pavia a Golasecca e da qui alla Gallia.\nIl paese \u00e8 posto a 4\u00a0km da Boffalora sopra Ticino e a circa 26\u00a0km dal capoluogo lombardo.\nDall'autostrada A4 - uscita - Marcallo-Mesero.\nPISTA CICLABILE: Rho-Pero (fiera) - Bernate Ticino\nSi tratta dell'opera di compensazione ambientale nata in seguito alla realizzazione del tronco della ferrovia ad alta velocit\u00e0 Milano -Torino. La pista ciclabile, completamente asfaltata, corre a fianco della linea ferroviaria ad AV ed \u00e8 a doppia corsia, con ponti, sottopassi, staccionate di protezione, incroci e segnaletica ben evidente. Il percorso si sviluppa per 27,3 Km. con un minimo dislivello ed \u00e8 considerata di facile percorrenza per tutti compreso bambini e pattinatori. Pedalando ad una veocit\u00e0 media di 15 Km/h si percorre l'intero tragitto in un'ora e 45 min.\nPartendo da Arluno (parcheggio utenti A4) in soli 50 min. si attraversa completamente il parco del Gelso e Marcallo da est a ovest incrociando tre svincoli con altrettante piste ciclabili e sottopasso autostradale: 1 a. Via Menedrago in corrispondenza dell'omonima oasi-laghetto dove troviamo il nuovissimo Bike Village con circuito free-style e punto ristoro ed in direzione nord, il borgo di Barco. 2 a. Via D. Chiesa, \u00e8 un luogo di sosta e di meditazione con la Cappella della Madonna ed attiguo Parco giochi ed a nord l'abitato di Casone. 3 a. Via Varese ovvero sp 31, ci si addentra neIl circuito dei \"Santuari e Santi\" con Mesero a nord del sottopasso autostradale col \"Santuario della famiglia\" di S. Beretta Molla mentre, entrando in centro a Marcallo, troviamo la cappella dei Santi coniugi Martin nella chiesa parrocchiale. \nLa ciclabile continua verso il Naviglio Grande e si scosta dall'AV al confine tra i comuni di Marcallo e Bernate -fine pista-. Si continua per Via del Lavoro, Via Mesero fino all'incrocio con la sp. 117 che ci introduce nell' \"anello dei due ponti\"; svoltando a dx. si giunge al ponte di Bernate mentre proseguendo diritto, a quello di Boffalora collegati tra loro dall'alzaia sul Naviglio.\nAmministrazione.\nGemellaggi.\nMarcallo con Casone \u00e8 gemellata con:"}
{"id": "2461734", "revid": "767487", "url": "https://it.wikipedia.org/wiki?curid=2461734", "title": "Storie di san Giuliano e san Nicola", "text": "Le Storie di san Giuliano e san Nicola di Masaccio \u00e8 un pannello, tempera su tavola (62x22 cm), proveniente dallo smembrato polittico di Pisa ed oggi conservato nei Musei statali di Berlino. Risale al 1426.\nStoria.\nDestinato alla chiesa del Carmine per la cappella del notaio ser Giuliano di Colino degli Scarsi da San Giusto, il polittico di Pisa \u00e8 l'opera meglio documentata di Masaccio, grazie a un committente particolarmente preciso, che annot\u00f2 tutti i pagamenti e i solleciti fatti al pittore.\nIl 19 febbraio 1426 l'artista era a Pisa a siglare il contratto e, dopo vari solleciti e richieste a impegnarsi in esclusiva all'opera, il 26 dicembre Masaccio riceveva il saldo per l'opera.\nEntro il 1568 Giorgio Vasari lo vide e lo descrisse nella seconda edizione delle Vite. Nel corso del XVII o XVIII secolo venne rimosso dall'altare, sembrato e disperso.\nI tre pannelli della predella si trovano tutti a Berlino, anche se vennero acquisiti in date diverse. I due pannelli dell\"'Adorazione dei Magi\" e dei \"Martiri di Pietro e Giovanni Battista\" si trovavano nella collezione Capponi a Firenze quando vennero ceduti, nel 1880, al museo berlinese. Gi\u00e0 registrati come opera del Pesellino, all'arrivo in Germania erano gi\u00e0 stati correttamente attribuiti a Masaccio e al polittico pisano.\nLe \"Storie di san Giuliano e san Nicola\" entrarono invece in collezione nel 1908, con attribuzione pi\u00f9 incerta: tutti i pi\u00f9 autorevoli critici, da von Hadeln a Venturi a Berenson e Longhi ne assegnarono l'esecuzione ad aiuti di Masaccio, in particolare ad Andrea di Giusto o allo Scheggia, a causa di alcune debolezze esecutive. Solo Berti sostenne la paternit\u00e0 di Masaccio per almeno la gran parte dei due interni, tra cui la maggior parte dei volti.\nDescrizione e stile.\nL'opera, faceva parte della predella, in particolare del lato destro, al di sotto dei perduti pannelli con \"san Giuliano\" e \"san Nicola\".\nLe due scene sono indistricabilmente congiunte, anzi il pittore us\u00f2 un unico punto di fuga come se le due abitazioni, aperte su una parete per mostrare l'interno, fossero dirimpetto su una medesima via. Queste due scene sono dipinte con una gamma cromatica simile ad anche le scene che raccontano, immerse in ambienti domestici dominati dal sonno, sono analoghe e degne del disegno di un grande maestro.\nA sinistra si vede Giuliano l'Ospitaliere che compie il massacro dei genitori nel sonno ingannato dal demonio: nella stanza infatti ha gi\u00e0 alzato la spada per decapitarli, credendo che fossero la moglie con l'amante. Nel vicolo attiguo egli, riconoscibile per la veste rossa, si duole del fatto con la moglie, coprendosi la faccia per la disperazione un gesto che ricorda l'Adamo nella \"Cacciata dei progenitori dal Paradiso Terrestre\" di Masaccio nella Cappella Brancacci.\nLa scena destra mostra invece san Nicola che, sempre vestito di rosso, si affaccia da una finestrella con grata nella casa di un pover'uomo con tre figlie, che dormono. Il santo fa loro il dono di tre palle d'oro, che permetter\u00e0 ad esse di maritarsi: la prima a destra ha la palla sotto la mano, la seconda la trover\u00e0 al risveglio accanto a s\u00e9 sul gradino del letto, la terza, vestita di rosso e con un turbante, la sta per ricevere, poich\u00e9 il santo l'ha in mano e sta per lanciarla.\nLa rigidit\u00e0 dello schema simmetrico delle due stanze \u00e8 risolta ruotando leggermente in tralice la seconda, in modo da evitare ripetizioni."}
{"id": "2461736", "revid": "124345826", "url": "https://it.wikipedia.org/wiki?curid=2461736", "title": "Obradoiro Clube de Amigos do Baloncesto", "text": "L'Obradoiro Clube de Amigos do Baloncesto (abbreviato Obradoiro CAB) \u00e8 una squadra di pallacanestro fondata a Santiago di Compostela (Galizia, Spagna) nell'ottobre del 1970. Il suo primo grande successo lo consegu\u00ec nel 1982, quando raggiunse la promozione nel massimo campionato spagnolo, la Liga ACB. La stagione successiva, per\u00f2, la squadra si classific\u00f2 ultima, retrocedendo.\nLa squadra disputa le partite interne nel Multiusos Fontes do Sar, che ha una capacit\u00e0 di 6.666 spettatori.\nIl club \u00e8 noto per essere stato spettatore di un problema giudiziario, accaduto nella stagione 1989-90 della liga LEB, che sconvolse le sorti della squadra quando, durante il match di play-off promozione contro il CB Murcia, la squadra murciana fece scendere in campo Esteban P\u00e9rez, giocatore spagnolo con passaporto argentino. Il club, stando alle regole, non avrebbe dovuto farlo giocare e, da quel momento in poi, per la compagnine galiziana cominci\u00f2 una battaglia giudiziaria inedita per una competizione sportiva spagnola, giunta a conclusione solo nel 2009 con la riammissione nella massima divisione di pallacanestro spagnola.\nRoster 2021-2022.\n\"Aggiornato al 3 dicembre 2021.\""}
{"id": "2461737", "revid": "36426", "url": "https://it.wikipedia.org/wiki?curid=2461737", "title": "Giuliano l'Ospitaliere", "text": ""}
{"id": "2461738", "revid": "36426", "url": "https://it.wikipedia.org/wiki?curid=2461738", "title": "Cacciata dei progenitori dal Paradiso Terrestre", "text": ""}
{"id": "2461739", "revid": "838137", "url": "https://it.wikipedia.org/wiki?curid=2461739", "title": "Istanbul Cup 2008 - Doppio", "text": "Il doppio dell'Istanbul Cup 2008 \u00e8 stato un torneo di tennis facente parte del WTA Tour 2008.\nAgnieszka Radwa\u0144ska e Urszula Radwa\u0144ska erano le detentrici del titolo, ma quest'anno non hanno partecipato.\nJill Craybas e Ol'ga Govorcova hanno vinto in finale 6\u20131, 6\u20132, contro Marina Erakovi\u0107 e Polona Hercog."}
{"id": "2461740", "revid": "767487", "url": "https://it.wikipedia.org/wiki?curid=2461740", "title": "Ahmed Usman", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 della Nigeria, al FIFA Futsal World Championship 1992 a Hong Kong dove la selezione africana \u00e8 stata eliminata al primo turno giungendo ultima nel girone con , e ."}
{"id": "2461743", "revid": "118211572", "url": "https://it.wikipedia.org/wiki?curid=2461743", "title": "Lazzaro Bastiani", "text": "Biografia.\nNacque probabilmente a Venezia o a Padova nel 1429 circa, figlio di Iacopo.\nSi form\u00f2 presumibilmente presso la bottega di Antonio Vivarini da Murano, in un contesto impregnato dalla personalit\u00e0 di Iacopo Bellini e di Andrea Mantegna.\nLe prime notizie riguardanti la sua carriera risalirono al 1449, anno in cui risult\u00f2 essere gi\u00e0 \"pictor\" indipendente.\nDal 1460 si stabil\u00ec stabilmente a Venezia, dove esegu\u00ec vari lavori, come quello per la chiesa di S.Samuele (\"Polittico\" non pi\u00f9 rintracciato) e per la Scuola Grande di San Marco.\nDurante il 1470 divenne membro della Scuola di San Girolamo. Dopo il 1480, assieme a Gentile Bellini, Vittore Carpaccio e Giovanni Mansueti esegui alcuni 'teleri' per la Scuola Grande di San Marco.\nNegli anni successivi gli venne affidato uno dei \"teleri\" per la Scuola di S:Giovanni Evangelista.\nNel 1508 ricevette l'incarico da Giovanni Bellini, di valutare assieme a Vittore Carpaccio, gli affreschii di Giorgione eseguiti sulla facciata principale del Fondaco dei Tedeschi.\nLazzaro Bastiani \u00e8 considerato da alcuni storici dell'arte il maestro di Carpaccio, dato che la sua pittura si caratterizz\u00f2 per qualche elemento formale, ma non cromatico, con le opere giovanili di Carpaccio.\nI figli Alvise e Vincenzo, nell'ultimo decennio del Quattrocento e nel primo del Cinquecento, furono assunti e stipendiati continuativamente come mosaicisti della basilica di San Marco. Essi hanno reintegrato nello stile antico alcuni mosaici danneggiati dal tempo e hanno anche tradotto in mosaici moderni alcune opere pittoriche ideate dal padre o da Cima da Conegliano (\"San Giorgio, San Sergio, Santa Tecla\").\nStile e caratteristiche.\nLe sue prime opere evidenziarono una notevole influenza da parte di Bartolomeo Vivarini, per l'opacit\u00e0 del colore e la secchezza del disegno, che secondo alcuni storici dell'arte, potrebbero essere anche dovuti ad un'attivit\u00e0 di incisore.\nNelle opere seguenti appar\u00ec pi\u00f9 evidente un'influenza di Gentile Bellini e dopo il 1475 anche di Alvise Vivarini.\nViene considerato il maestro e l'anticipatore di Carpaccio e un esponente tradizionale della pittura veneziana della seconda met\u00e0 del Quattrocento.\nOpere.\nTra le sue opere pi\u00f9 significative, si ricordano: il polittico di S.Francesco di Matera, l\"'Adorazione dei Magi\", il \"Ritratto del doge Francesco Foscari\", la \"Comunione di S.Gerolamo\" e i \"Funerali di S. Gerolamo\", \"S. Veneranda in trono\", \"S. Antonio sul noce\", la \"Madonna col Bambino\", la \"Nativit\u00e0\" e il \"Miracolo della Croce\"."}
{"id": "2461745", "revid": "125316113", "url": "https://it.wikipedia.org/wiki?curid=2461745", "title": "Giovanni I Lemigio", "text": "Biografia.\nSull'esarca Giovanni le informazioni fornite dalle fonti primarie sono molto esigue. Viene menzionato di sfuggita solo dal \"Liber Pontificalis\" (laddove afferma che i responsabili della sua uccisione furono giustiziati a Ravenna dall'esarca Eleuterio sotto il pontificato di Papa Deusdedit) e da un documento della cancelleria ravennate. Informazioni aggiuntive di attendibilit\u00e0 dubbia si trovano nelle opere di eruditi rinascimentali. Ad esempio la prima opera storica a chiamarlo \"Giovanni Lemigio Trace\" (\"Ioannes Lemigius Thrax\") \u00e8 la tarda \"Historiarum Ravennatum lib. X\" dell'erudito del XVI secolo Girolamo Rossi. La storiografia moderna pi\u00f9 datata (indicativamente fino al XIX secolo), basandosi sulla dubbia autorit\u00e0 di Girolamo Rossi, lo chiamava \"Giovanni Lemigio Trace\" (o \"Giovanni Lemigio\"), mentre gli studi storiografici pi\u00f9 recenti lo chiamano semplicemente \"Giovanni\" basandosi sulle fonti primarie.\nPur in assenza di testimonianze dirette, si pu\u00f2 supporre che Giovanni fosse di provenienza orientale e che, prima di giungere in Italia, avesse espletato a Costantinopoli la carriera di funzionario imperiale. \u00c8 incerta la data di inizio del suo mandato come esarca. La storiografia pi\u00f9 datata la colloca nel 611, l'anno successivo all'ascesa al trono dell'imperatore bizantino Eraclio I, congetturando che quest'ultimo destitu\u00ec l'esarca Smaragdo in quanto sostenitore del precedente imperatore Foca (che lo stesso Eraclio aveva detronizzato e fatto giustiziare) sostituendolo con un uomo di sua fiducia, Giovanni, che fu inviato a Ravenna a prendere possesso dell'Esarcato d'Italia assieme ad una nutrita schiera di funzionari. Tuttavia, gli studi storiografici pi\u00f9 moderni hanno messo in dubbio che Giovanni fosse succeduto a Smaragdo nel 611, sostenendo che tra il mandato di Smaragdo e quello di Giovanni sarebbe stato esarca un certo Fozio, e allo stato attuale della ricerca non \u00e8 possibile determinare con esattezza l'inizio del suo mandato.\nGiovanni mantenne la pace con il re dei Longobardi Agilulfo, ma aument\u00f2 la pressione fiscale sui sudditi dell'Impero, dilazionando al contempo il saldo della paga ad alcuni reparti di stanza a Ravenna. Nel 616 la guarnigione e la popolazione della capitale insorsero, impadronendosi del palazzo esarcale (gi\u00e0 sede di Teodorico il Grande) e uccidendo Giovanni e tutti i suoi funzionari, ritenuti responsabili della situazione. La rivolta fu in seguito domata dal nuovo esarca inviato da Eraclio, Eleuterio."}
{"id": "2461747", "revid": "599013", "url": "https://it.wikipedia.org/wiki?curid=2461747", "title": "Suore di Nostra Signora del Santo Rosario (Rimouski)", "text": "Le Suore di Nostra Signora del Santo Rosario (in francese \"Soeurs de Notre-Dame du Saint-Rosaire\"; sigla \"R.S.R.\") sono un istituto religioso femminile di diritto pontificio.\nStoria.\nLa congregazione venne fondata in Canada il 12 settembre 1875 da \u00c9lisabeth Turgeon (1840-1881) con il sostegno di Jean Langevin (1821-1892), vescovo di Rimouski, per l'istruzione della giovent\u00f9 nelle scuole parrocchiali della diocesi.\nL'istituto, eretto canonicamente nel 1891, ricevette il pontificio decreto di lode il 7 maggio 1927 e le sue costituzioni vennero approvate definitivamente dalla Santa Sede il 7 gennaio 1936.\nAttivit\u00e0 e diffusione.\nLe Suore di Nostra Signora del Rosario si dedicano all'istruzione e all'educazione cristiana della giovent\u00f9.\nOltre che in Canada, sono presenti in Guatemala, Haiti, Honduras, Per\u00f9, Repubblica Dominicana e negli Stati Uniti d'America: la sede generalizia \u00e8 a Rimouski.\nAl 31 dicembre 2005, l'istituto contava 449 religiose in 56 case."}
{"id": "2461751", "revid": "287204", "url": "https://it.wikipedia.org/wiki?curid=2461751", "title": "Tessuto adiposo bruno", "text": "Il tessuto adiposo bruno o TAB, chiamato anche BAT dall'inglese \"brown adipose tissue\", \u00e8 un tipo di tessuto connettivo cos\u00ec chiamato per il colore visibile a fresco. \u00c8 anche chiamato tessuto adiposo multilobulare poich\u00e9 all'esame istologico appare composto da pi\u00f9 lobuli contenenti il tessuto adiposo bruno.\nFunzione.\nIl tessuto adiposo bruno viene cos\u00ec definito per la sua colorazione bruna data dall'elevata presenza di ferro associato ai citocromi presenti nei mitocondri. La sua distribuzione \u00e8 principalmente riscontrabile negli animali che vanno in letargo, ed \u00e8 scarsamente presente nell'uomo (\u00e8 pi\u00f9 presente nei neonati). La maggiore distribuzione del BAT nell'uomo \u00e8 riconoscibile in sede paracervicale, sopraclavicolare, interscapolare, e perirenale. In queste sedi sono posti in prossimit\u00e0 dei vasi sanguigni per diffondere il calore attraverso il flusso ematico verso le varie aree corporee. La sua principale funzione \u00e8 quella di produrre calore in risposta a basse temperature, in reazione a quella che viene definita termogenesi indotta dal freddo, cio\u00e8 la termoregolazione in reazione a basse temperature. In passato si riteneva che la presenza del BAT fosse irrilevante nell'uomo, ma svariate ricerche recenti ne riconoscono una certa presenza, e ne rivelano importanti propriet\u00e0 nella funzione svolta in risposta alla termogenesi indotta dal freddo \"non da brivido\" (\"cold-induced \"non shivering\" thermogenesis\" o NST), che compie principalmente assieme al muscolo scheletrico, oltre che un importante ruolo nella regolazione del peso corporeo. \u00c8 stato suggerito che tale tessuto sia in grado di controllare il livello di adiposit\u00e0, per ridurre le concentrazioni di trigliceridi e combattere l'obesit\u00e0 nell'uomo. La sua attivit\u00e0 sembra essere ridotta negli uomini sovrappeso e obesi. La limitata letteratura scientifica riconosce che la termogenesi indotta dal BAT possa ammontare al 5% del metabolismo basale.\nIl BAT sfrutta gli acidi grassi (FA) per la produzione di calore per proteggere il corpo dal freddo, ed \u00e8 stata recentemente e definitivamente dimostrata la sua presenza negli esseri umani. Le lipoproteine plasmatiche ricche di trigliceridi trasportano i lipidi nel sangue, dove gli acidi grassi sono liberati dall'azione dell'enzima lipoproteina lipasi (LPL). Gli organi periferici come il muscolo scheletrico e il tessuto adiposo captano gli acidi grassi, mentre le restanti particelle ricche di colesterolo vengono smaltite dal fegato. L'attivit\u00e0 del BAT viene attivata dall'esposizione al freddo a breve termine, in risposta alla termogenesi \"non da brivido\", sfruttando i lipidi come substrato per produrre calore.\nIl meccanismo adoperato dal BAT tramite la termogenesi indotta dal freddo \"non da brivido\" (NST) ha la caratteristica di sfruttare il cosiddetto disaccoppiamento mitocondriale. Al loro interno, i mitocondri del BAT presentano la proteina mitocondriale UCP1 (proteina disaccoppiante 1, o uncoupling protein 1). Questa molecola ha appunto la capacit\u00e0 di \"disaccoppiare\" la fosforilazione ossidativa (processo energetico aerobico di respirazione cellulare), riuscendo a spostare l'impiego di lipidi da produzione di ATP (energia chimica) verso la produzione di calore (energia termica). Quest'ultima quindi prende il sopravvento rispetto alla formazione di molecole di ATP. L'attivazione di questo meccanismo in risposta al freddo, \u00e8 principalmente legata alla produzione del neurotrasmettitore noradrenalina in interazione con i recettori \u03b23 sotto controllo dell'ipotalamo mediante lo stimolo dei nervi simpatici, ed \u00e8 supportata anche da fattori endocrini, principalmente l'incremento dell'attivit\u00e0 tiroidea con produzione di triiodotironina (T3) e tiroxina (T4). I principali tessuti coinvolti nel processo di disaccoppiamento mitocondriale nel NST, oltre al tessuto adiposo bruno, sono il muscolo scheletrico e il fegato."}
{"id": "2461762", "revid": "309289", "url": "https://it.wikipedia.org/wiki?curid=2461762", "title": "Kuta", "text": "Kuta \u00e8 un toponimo che pu\u00f2 riferirsi a:"}
{"id": "2461764", "revid": "1603714", "url": "https://it.wikipedia.org/wiki?curid=2461764", "title": "Scuola Grande di San Giovanni Evangelista", "text": "La Scuola Grande di San Giovanni Evangelista \u00e8 una scuola di Venezia, situata nel sestiere di San Polo, presso la Chiesa di San Giovanni Evangelista.\u00c8 la scuola di pi\u00f9 antica fondazione, fra quelle ancora funzionanti sul territorio della citt\u00e0.\nStoria.\nFondata nel 1261, la Scuola di San Giovanni, una delle pi\u00f9 ricche e prestigiose di Venezia, era una confraternita di Battuti, che riuniva attorno a s\u00e9 la devozione per il proprio santo patrono, san Giovanni Evangelista. Inizialmente la sua sede era a Sant'Aponal, nel 1301 (o forse nel 1307) si trasfer\u00ec, nella zona della parrocchia di San Stin, alla chiesa di San Giovanni Evangelista fondata della ricca famiglia Badoer e sottoposta al loro giuspatronato.\nQualche anno dopo i Badoer vi costruirono accanto un ospizio per vedove di cui nel 1340 concessero in locazione alla Scuola il piano superiore. Come ricordato nell'iscrizione sotto il bassorilievo posto all'esterno dell'edificio, tra il 1349 e il 1354 i confratelli ristrutturarono gli ambienti per adattarli alle proprie esigenze.\nNel 1369 la Scuola aveva ricevuto in dono da Philippe de M\u00e9zi\u00e8res, cancelliere dei regni di Cipro e di Gerusalemme, un frammento della Vera Croce che aveva a sua volta ricevuto dal patriarca latino di Costantinopoli Pietro Tommaso. La preziosa reliquia, oggetto di una straordinaria venerazione dovuta ai prodigi ad essa collegati, divenne presto l'elemento di prestigio pi\u00f9 caratterizzante ed identificativo della Scuola.\nOltre alla croce le insegne della Scuola rimasero comunque sempre, accompagnati talvolta delle iniziali S Z, l'aquila di san Giovanni e il bastone pastorale. Quest'ultimo a memoria di un leggendario episcopato dell'evangelista ad Efeso. Simboli sintetizzati spesso nel solo pastorale ornato da una testa d'aquila sull'estremit\u00e0 del ricciolo. L'insegna veniva posta usualmente sulle propriet\u00e0 della Scuola ma, dal 1571, fu concesso ai confratelli di poterlo esporre sulle proprie case.\nL'incrementato prestigio della Scuola convinse i confratelli ad un ampliamento della e concordato con i Badoer la costruzione di un nuovo ospedale sostitutivo occuparono l'intere edificio e lo riadattarono negli anni tra il 1414-1420. Quest'ultima data \u00e8 accertata dal fatto che nella stessa commissionarono un primo ciclo di dipinti per decorare le sale, tutti un secolo e mezzo dopo sostituiti da quelli oggi noti. Si trattava di Sorie dell'Antico e del Nuovo Testamento ad opera di Jacopo Bellini Le opere ad oggi risultano perdute o disperse ma qualcuno ha tentato di identificarle in una serie di tele dipinte a tempera con pesanti ridipinture successive, ma omogenee per dimensioni e attinenti ai temi ricordati nelle antiche guide, divise tra la Galleria Sabauda di Torino, la collezione Stanley Moss di New York e altre collezioni private ma provenienti dalla collezione scozzese di William Graham.\nIl Consiglio dei Dieci aveva iniziato dal 1467 a marcare delle differenze tra le scuole veneziane definendo le prime quattro scuole di battuti come \"scolae magnae\" ovvero Scuole Grandi e le altre, quelle che vengono citate oggi come \u00abscuole piccole\u00bb, \"scolae comunes\".\nQuesta nuova distinzione port\u00f2 alla decisione di impreziosire la sede con opere ulteriori d'arte e arredo architettonico. Tra il 1478 e il 1481 Pietro Lombardo realizz\u00f2 il setto che fa da ingresso al cortile della Scuola. Successivamente (1498) si decise di costruire un nuovo scalone di accesso affidandone il progetto a Mauro Codussi. E poco prima si era anche deciso di collocare nella Sala Grande della confraternita una serie di teleri sui miracoli della reliquia della Croce a Venezia, alla cui creazione furono chiamati, tra il 1496 e il 1501, alcuni dei principali artisti attivi in citt\u00e0. Gentile Bellini dipinse tre teleri, due ne esegu\u00ec Giovanni Mansueti, uno Vittore Carpaccio, uno Lazzaro Bastiani e uno Benedetto Diana. Un nono era stato dipinto dal Perugino, ma non si \u00e8 conservato; tutti gli altri sono ora conservati nelle Gallerie dell'Accademia.\nNel Cinquecento intervenne anche Tiziano, dipingendo la \"Visione di san Giovanni Evangelista\" (ora alla National Gallery di Washington) per il soffitto della \"Sala dell'Albergo\".\nTra 1727 e 1762, un altro artista, Giorgio Massari, fu chiamato a dare alla \"Sala Capitolare\" l'aspetto attuale; nello stesso secolo Jacopo Guarana dipinse per la scuola una \"Visione dei sette angeli e dei sette vasi\".\nDopo cinque secoli e mezzo di attivit\u00e0, a seguito del decreto Napoleonico del 1806 di, la Scuola di San Giovanni venne soppressa assieme a tutte le confraternite e privata di tutti i suoi beni. Si salv\u00f2 soltanto la reliquia della croce grazie all'interessamento di Giovanni Andrighetti, l\u2019ultimo Guardian Grande.\nSotto il nuovo governo asburgico si era pensato di demolire gli edifici per costruirvi delle case a scopo speculativo e qualcuno aveva progettato di smontare il pavimenti della sala capitolare per ricollocarlo in qualche palazzo o chiesa austriache, ma nel 1830, il ricco imprenditore Gaspare Biondetti Crovato inizi\u00f2 le trattative per rimettere il complesso in mano ad un gruppo di fedeli. Soltanto nel 1855 la richiesta venne accolta. La \"Pia Societ\u00e0 per l\u2019Acquisto della Scuola Grande di San Giovanni Evangelista,\" costituita allo scopo da 83 generosi cittadini, firm\u00f2 l'atto di compravendita nel gennaio 1856 e, dopo i primi restauri, la Scuola fu ufficialmente riaperta il 27 dicembre 1857.\nNel 1877 gli immobili furono trasferiti alla \"Corporazione delle Arti Edificatorie di Mutuo Soccorso\" che nel 1892 cambi\u00f2 il nome in \"Societ\u00e0 delle arti Edificatorie di Mutuo Soccorso nella Scuola Grande di San Giovanni Evangelista\". Nel 1929 questa societ\u00e0 deliber\u00f2 a sua volta la ricostituzione a pieno titolo della \"Scuola Grande di San Giovanni Evangelista.\" Due anni dopo papa Pio XI riconobbe alla scuola il titolo di \"arciconfraternita\".\nDescrizione.\nEsterni.\nIl complesso della Scuola Grande \u00e8 accessibile attraverso il portale del setto, che chiude il campiello sul quale guarda la facciata con l'ingresso.\u00c8 proprio il setto l'elemento architettonico che conferisce importanza artistica all'esterno del complesso, impressionando, con i suoi decori scultorei rinascimentali, chi passa per la stretta Calle de l'Ogio; sulla struttura architravata, centralmente, \u00e8 posta una lunetta con i simboli scolpiti della scuola: una grande aquila (simbolo dell'evangelista), posata su tre libri e sovrastata da croce.\nA destra del setto \u00e8 posto l'edificio, che si struttura dapprima su due piani nel palazzo dov'\u00e8 posizionato l'atrio, per poi ampliarsi posteriormente nel grande edificio di tre piani, dove ha luogo la \"Sala Capitolare\". Sul portale d'ingresso rettangolare, oltre a un mascherone centrale, sono presenti negli angoli dell'architrave due piccoli bassorilievi con frati inginocchiati nell'atto di pregare, mentre alla sinistra dell'ingresso si trova un bassorilievo di grandi dimensioni con, in alto, \"Madonna con Bambino\" e, inquadrati sotto, i confratelli della Scuola Grande riuniti in preghiera davanti al santo protettore. Le aperture del piano nobile sono monofore a sesto acuto.\nInterni.\nAll'interno, il luogo di maggior interesse \u00e8 la \"Sala Capitolare\", capolavoro del Massari: stanza alta 11 metri, illuminata in alto da dodici finestre ovali di grandi dimensioni, \u00e8 decorata da superfici marmoree policrome, culminanti nell'altare di San Giovanni Evangelista, dov'\u00e8 rappresentato il Santo, ispirato da un angelo mentre \u00e8 nell'atto di scrivere il suo Vangelo.Molte tele ornano le pareti col ciclo pittorico \"Vita di San Giovanni Evangelista\", mentre un grande riquadro nel soffitto rappresenta l\"'Apocalisse\".\nL'oratorio interno alla Scuola Grande \u00e8 il luogo in cui si custodisce dal Trecento la reliquia della Santa Croce, oggetto del culto della comunit\u00e0 nei secoli, nonch\u00e9 ispiratrice della grandi tele del Bellini.Questo ambiente fu rimaneggiato nel Settecento, sulla scia dei lavori della \"Sala Capitolare\", oltre ad essere spogliato delle tele del Bellini, trasferite alle gallerie dell'Accademia.\nMolti importanti ambienti sono posti attorno al salone principale e al pian terreno; alcuni degni di nota sono:\nOpere d'arte sottratte alla Scuola dopo la soppressione.\nCon la soppressione del 1806, come accadde anche per le altre scuole, numerose e rilevanti opere e preziosi arredi vennero confiscate. Talune vennero disperse nel mercato privato e altre hanno trovato la strada dell'esposizione o della conservazione in collezioni pubbliche.\nLe \"Mariegole\".\nCon la soppressione anche le preziose \"mariegole\" di tutte le scuole, grandi o piccole, vennero disperse nel mercato antiquario. Fortunatamente un cospicuo numero venne raccolto da Teodoro Correr e Emmanuele Cicogna per poi essere versato nelle collezioni del Museo Correr e della Biblioteca Marciana. Altre, spesso gi\u00e0 deprivate delle pi\u00f9 appetibili pagine miniate, pervennero gi\u00e0 nel periodo austriaco all'attuale Archivio di Stato di Venezia. Pagine isolate variamente decorate emergono talvolta, anche ritagliate, in collezioni aperte al pubblico. Si trattava di preziosi volumi in pergamena che quando capitava la necessit\u00e0 di riscrivere gli statuti, o erano consunti dal continuo uso, venivano fatti copiare da abili amanuensi e miniatori, magari cercando di conservare le pagine illustrate. La qualit\u00e0 della scrittura nelle copie e nelle integrazioni delle \"mariegole\" era considerata un obbligo e le scuole usualmente stipendiavano un calligrafo esterno per questo incarico. Anzi la Scuola di San Giovanni Evangelista aveva espressamente imposto quest'uso come regola e ne aveva registrato l'avviso nella propria \"mariegola\" del 1366:\nResta piuttosto misterioso da quale volume d'origine furono staccati i due preziosi fogli miniati acquisiti regolarmente dal Cleveland Museum of Art e dal Mus\u00e9e Marmottan. Della Scuola di San Giovanni Evangelista sussistono ancora quattro esemplari lacunosi all'Archivio di Stato di Venezia riportanti modifiche allo statuto dal primo Trecento al Quattrocento. Resta probabile l'ipotesi che i due fogli appartenessero ad un'ulteriore redazione\u00a0\u2013 completamente perduta nella parte testuale\u00a0\u2013 successiva alla prima versione conservata a Venezia. Le datazioni supposte non sono particolarmente lontane tra le due \"mariegole\", ma le dimensioni delle miniature a piena pagina escludono la provenienza dalla redazione precedente, pi\u00f9 piccola. Per quanto siano stati tagliati via i margini bianchi di ambedue le miniature, le stesse dimensioni dell'immagine (quella di Cleveland 278 x 200\u00a0mm e quella di Parigi 280 x 200\u00a0mm) e anche l'impostazione stilistica mettono in stretta relazione le due opere. Molto simile \u00e8 l'incorniciatura a fasce con caratteri pseudo arabi interrotta da piccoli medaglioni e le raffigurazioni dal gusto bizantino ma con tratti gi\u00e0 gotici. La cosa fa supporre che le miniature siano esito di un ambito molto vicino a quello del Maestro dell'Incoronazione di Washington, seppure con dettagli pi\u00f9 vernacolari.\nParticolarmente interessante nella sua retorica dedicata ai battuti \u00e8 la \"Deesis\" raffigurata nella carta di Cleveland: una rappresentazione della ricompensa celeste ai confratelli disciplinati. Un maestoso Cristo in trono, scortato dalle ali turbinanti di rossi serafini e accompagnato dai testimoni Maria e Giovanni (rappresentato vecchio secondo consuetudini della Scuola), accoglie i battuti. Alcuni di questi, raggruppati attorno alla croce processionale, sono cullati da due angeli, altri sono gi\u00e0 assurti sopra le proprie nuvolette. I confratelli, che indossano la bianca cappa con le insegne della Scuola, aperta sulla schiena a ostentare le piaghe delle fustigazioni, sono gi\u00e0 nel \"cielo dei cieli\", pi\u00f9 in alto degli angeli tubicini e del firmamento con gli astri che li guardano da sotto in su. Fanno da cordone e ala alla parte superiore numerosi angeli plaudenti. Nel tondo centrale nell'alto della cornice \u00e8 il volto dell'Eterno dalla cui barba la colomba discende verso il capo di Cristo a comporre la Trinit\u00e0.\nFrutto della medesime intenzioni retoriche \u00e8 la miniatura del Marmottan. La flagellazione di Cristo \u00e8 rappresentata all'interno di un ambiente marcatamente gotico. Ai piedi di Ges\u00f9, interposti tra i due aguzzini, sono inginocchiati in preghiera due piccoli confratelli, sempre con la cappa aperta sulle spalle. \nInteressanti, anche dal punto di vista documentario, sono altri due fogli miniati identificate dalla studiosa americana Lyle Humphrey come provenienti da due delle \"mariegole\" conservate nell'Archivio di Stato: ambedue rappresentano nelle vignette a fondo pagina la scena del giuramento dei nuovi confratelli.\nLa miniatura della Fondazione Cini appartiene ad una \"mariegola\" dell'Archivio iniziata nel 1366. Risulta staccata dal libro in epoca remota e indeterminata ma comunque di provenienza lecita: nel 1939 Vittorio Cini la acquist\u00f2 con parte della collezione di Ulrico Hoepli dove era pervenuta verso la fine degli anni '20, proveniente dall'antiquario Tammaro De Marinis. Il collegamento con la versione della \"mariegola\" dell'archivio veneziano iniziata tra il 1360 e il 1369 \u00e8 dimostrato dalla continuazione esatta e corrispondente del testo nel verso della pergamena nella prima pagina scritta del libro sopravvissuto e a quello presente, senza interruzioni, nel foglio ex Boston.\nAnche il formato della pagina, la grafia, la spaziatura e lo stile delle decorazioni filigranate coincidono; inoltre permane una leggera impronta delle miniature sul verso della pagina di apertura con gli indici nel libro rilegato. Invece la pagina miniata di Boston, grazie agli studi della Humphrey, risult\u00f2 far parte dei fogli trafugati all'Archivio di Stato tra il 1947 ed il 1949. La composizione originale era ben nota grazie alle vecchie pubblicazioni di Pompeo Gherardo Molmenti e Giulio Lorenzetti che la riproducevano. Le indagini conseguenti alla scoperta hanno convinto la \"Homeland Security Investigations\" a imporre il sequestro di questa e un'altra pagina manoscritta appartenente alla \"mariegola\" della Scuola Grande della Misericordia proveniente dal medesimo furto. Da parte sua la \"Boston Public Library\" rinunci\u00f2 spontaneamente al possesso dei manoscritti. Fu cos\u00ec che queste pagine, assieme ad altri reperti di provenienza illecita, vennero restituiti all'Italia nel 2017.\nIn ambedue le illustrazioni di fondo pagina un gruppo di aspiranti confratelli inginocchiati giura la propria fedelt\u00e0 sul volume della \"mariegola\" portato dai \"degani\" della scuola. Sono tutti disposti davanti a un altare mentre un gruppo di persone assiste, in piedi, alla destra della scena. Le differenze sono evidenti negli eleganti abiti dei convenuti, in special modo per le ampie maniche pendenti e orlate in quella trecentesca, secondo la moda del tempo e di gusto cortese nell'altra. Nella pi\u00f9 antica l'altare appare pi\u00f9 semplice e ornato da un polittico su due registri; in quella quattrocentesca la mensa\u00a0\u2013 meno leggibile nei dettagli \u2013 \u00e8 sormontata da un elaborato ciborio.\nL'incorniciatura della pagina appare relativamente pi\u00f9 semplice nella pagina della Cini ravvivata dall'iniziale di \u00ab\"In nomine patris\u2026\"\u00bb con un Cristo benedicente e all'angolo opposto da un piccolo medaglione con Giovanni intento a scrivere il Vangelo sotto la dettatura di un angelo. Nella pagina ex Boston appare invece una fantasiosa profusione di motivi vegetali dipinti a bordura, due quadrilobi agli angoli superiori con i simboli degli evangelisti Marco e Giovanni fanno da ala alla raffigurazione centrale del Padre Eterno. Nell'iniziale ritorna, pi\u00f9 estesa, l'immagine di Giovanni, sempre anziano, che scrive il suo vangelo ascoltando l'angelo.\nLa pergamena miniata della Cini appare opera vicina alla bottega di Giustino di Gherardino da Forl\u00ec per alcune assonanze con gli ornati del Graduale della Scuola di Santa Maria della Carit\u00e0 ma rispetto allo stesso le figure, pur accurate, risultano pi\u00f9 semplificate. Il foglio ex Boston sembra esito di un autore appartenente a un gruppo di miniatori, attivi a Venezia nel secondo decennio del Quattrocento, che partendo da modelli emiliano-ferraresi introduceva alcune novit\u00e0 di sapore lombardo sull'onda di Michelino da Besozzo.\nJacopo Bellini e bottega: \"Storie del Nuovo Testamento\".\nLe notizie su questo complesso sono scarne e per certi versi contraddittorie. Le scritture della scuola ci informano che nel 1421 fu deciso di decorare la sala capitolare con una serie di dipinti per descrivere \"Storie dell'Antico e del Nuovo Testamento\" , omettendo per\u00f2 il dettaglio dei singoli temi. Non sappiamo quando n\u00e9 chi possa avere iniziato la serie, sappiamo invece che pi\u00f9 tardi ne fu commissionato il proseguimento a Jacopo Bellini e che nel 1437 fu parzialmente compensato. Le prime notizie sono un po' confuse:\nAl tempo delle altre guide e pubblicazioni storiche tutte queste opere erano gi\u00e0 state trasferite in ambienti non visitabili per dare spazio al ciclo dipinto dai manieristi Palma il Giovane, Domenico Tintoretto, Sante Peranda e Andrea Vicentino tra il 1595 e il 1626. Carlo Ridolfi riesce comunque a darcene un resoconto nel 1648, ma soltanto riferendo quanto narratogli da altri \u00abvecchi pittori\u00bb su dei dipinti ormai scomparsi, e preoccupandosi di correggere Vasari:\nLa testimonianza di Ridolfi \"per sentito dire\" con le aggiunte in abbellimento\u00a0\u2013 probabilmente sue\u00a0\u2013 va considerata con qualche attenzione e riserva. Soprattutto a confronto con i dipinti sopravvissuti e proposti come appartenenti al ciclo originario. Inusuali sono i due episodi citati come susseguenti alla \"Fuga in Egitto\" (la \"Vita in Egitto\" e il \"Ritorno dall'Egitto\"), altrimenti non noti. Non \u00e8 dato sapere da chi dipenda la confusione nel ricordare Gioacchino intento a scrivere il nome della figlia, evento invece normalmente riferito a Zaccaria alla nascita di Giovanni, e in ogni caso nessuna figura maschile \u00e8 presente nell'affollata \"Nativit\u00e0 di Maria\" di Torino. Cos\u00ec sono anche assenti gli angioletti gaudenti nell\"Annunciazione\" e nell\"Adorazione dei Magi \"\u2013 che sostituisce o integra la \"Nativit\u00e0 di Ges\u00f9\" citata dallo scrittore\u00a0\u2013 cos\u00ec pure mancano le colombe narrate nella \"Presentazione al Tempio\". E d'altra parte Ridolfi non riferisce di altri due dipinti invece pervenutici: l\"Incontro alla Porta Aurea\" e le \"Nozze di Cana\" (quest'ultimo di attribuzione piuttosto dubbia).\nRimane comunque un'ipotesi, per quanto valida e suggerita anche da Roberto Longhi, che i nove dipinti pervenutici siano effettivamente quelli realizzati per la Scuola. La tecnica (tempera su tela) e le dimensioni (120x160 cm circa) sono omogenee. Ugualmente la serie, sebbene manifesti diffusamente l'intervento di mani diverse, rivela una ricerca di omogeneit\u00e0 attribuibile solo alla direzione di Jacopo e alla disponibilit\u00e0 nel lavoro di gruppo degli aiuti. Il gruppo di tele pervenne nelle mani del pittore Natale Schiavoni probabilmente negli anni venti dell'Ottocento, quando nel mercato veneziano erano disponibili una gran quantit\u00e0 di opere confiscate a scuole e conventi. Schiavoni asseriva fossero provenienti dalla Scuola Grande di San Giovanni Evangelista ed era sufficientemente anziano per averle potute vedere \"in situ\". Di quelle passate per successione al nipote Francesco Canella, anche lui pittore, due vennero vendute alla Galleria Sabauda e due all'editore Ferdinando Ongania che le rivendette al collezionista Roger Fry nel 1902 e, dopo svariati passaggi di propriet\u00e0, oggi appartengono al mercante newyorkese Stanley Moss. Pi\u00f9 misteriosi sono i passaggi delle altre cinque tele note, oggi di propriet\u00e0 privata, registrate nel 1882 nella collezione dello scozzese William Graham, ma non figuravano nell'asta Christie, Manson &amp; Woods del 1888 con cui, dopo la morte di Graham, la sua collezione fu dispersa nel mercato antiquario.\nLe tele torinesi risultano solo parsimoniosamente restaurate e presentano ancora carenze e segni del tempo, di quelle finite in mano privata \u00e8 difficile valutare quanto siano state restaurate e integrate e quali siano le manomissioni\u00a0\u2013 sia quelle pi\u00f9 antiche certamente dovute alla successiva bottega di Gentile, sia quelle eventualmente pi\u00f9 recenti\u00a0\u2013 e quindi resta dubbia anche l'attribuzione al maestro e/o alla bottega.\nIl ciclo dei \"Miracoli della Croce\".\nSenz'altro il gruppo pi\u00f9 rilevante e famoso \u00e8 costituito dalla serie dei \"Miracoli della Croce\" realizzati da Gentile Bellini e in parte da pittori associati alla sua bottega. A questi si aggiunsero anche Carpaccio e il Perugino quest'ultimo con un'opera oggi perduta. Le opere poterono essere commissionate grazie alla concessione del Consiglio dei Dieci per l'iscrizione alla scuola di ulteriori 50 confratelli, concessione richiesta e accordata due volte nel 1495 e nel 1501. Sulla disposizione originaria \u00e8 possibile soltanto fare delle supposizioni; originariamente nella Sala della Croce, i dipinti furono spostati pi\u00f9 volte ed alcuni tagliati per lasciar posto a nuove aperture di porte. Dal 1820 l'intera serie sopravvissuta \u00e8 passata alle Gallerie dell'Accademia. ed esposti in un'unica sala nel 1947.\n\u00c8 soltanto in base a questi tre dipinti che \u00e8 possibile oggi valutare l'effettivo spessore di Gentile Bellini: oltre a questi, di lui restano soltanto alcuni dipinti di complessit\u00e0 decisamente inferiore, mentre l'estesa serie dipinta per il Palazzo Ducale per\u00ec nell'incendio del 20 dicembre 1577 e l'ultima sua opera paragonabile a queste, la \"Predica di san Marco\", rimasta incompleta alla sua morte, dovette essere finita dal fratello Giovanni.\n\"Processione della Croce in piazza San Marco\".\nLa \"Processione della Croce in piazza San Marco\", quasi un'anticipazione del vedutismo settecentesco, \u00e8 interessante anche da un punto documentario. Oltre a descriverci com'era storicamente una processione per la ricorrenza del patrono della citt\u00e0, con tutte le confraternite schierate\u00a0\u2013 e qui ovviamente focalizzata sulla Scuola di San Giovanni Evangelista, i cui membri al centro portano la reliquia della croce sotto un baldacchino\u00a0\u2013 ci documenta la decorazione musiva della facciata della basilica prima dei rifacimenti, la policromie e doratura della Porta della Carta, l'antica pavimentazione a mattoni interrotta da lunghe liste di pietra bianca (fu sostituita dal Tirali con la configurazione attuale soltanto nel 1723). La tela ricorda specificatamente l'avvenimento del 25 aprile 1444, allorch\u00e9 il mercante bresciano Jacopo de' Salis preg\u00f2 la reliquia affinch\u00e9 guarisse il figlio da una grave ferita.\n\"Miracolo della Croce al ponte di San Lorenzo\".\nAltrettanto documentaria \u00e8 la tela del \"Miracolo della Croce al ponte di San Lorenzo\", con i palazzi affrescati e l'antico ponte a tre archi del convento di San Lorenzo. La raffigurazione racconta di un prodigio accaduto tra il 1370 e il 1382: la croce, per qualche accidente, cadde in acqua dal ponte ma sfuggiva dalle mani di quelli che si erano tuffati per ripescarla e pot\u00e9 essere raccolta solo da Andrea Vendramin, guardian grande della Scuola. Sul lato basso della tela sono alcuni testimoni eccellenti inginocchiati: a sinistra Caterina Corner con il suo seguito di dame, a destra la famiglia Bellini (identificati nell'ordine nel capostipite Jacopo, il nipote Lorenzo, il genero Andrea Mantegna, Giovanni e Gentile). Tuttavia, c'\u00e8 la possibilit\u00e0 che questo secondo gruppo rappresenti alcuni componenti maschili della famiglia Corner. \n\"Guarigione Miracolosa di Pietro de' Ludovici\".\nLa \"Guarigione Miracolosa di Pietro de' Ludovici\" ci racconta come il devoto fosse guarito da una perniciosa febbre quartana toccando una candela che era stata vicino alla reliquia. L'avvenimento \u00e8 rappresentato all'interno di una chiesa, probabilmente quella di San Giovanni Evangelista. Anche il trittico sull'altare ricorda quello riprodotto da Lazzaro Bastiani nell'altra descrizione della chiesa di questa stessa serie. La composizione pare derivi da un disegno del padre Jacopo (libro di disegni del British Museum), esistono tuttavia alcuni studi schizzati da Gentile per il tabernacolo ed il ciborio (Graphische Sammlung, Monaco). Sebbene i pi\u00f9 collochino il dipinto nel 1501, quindi ultimo tra quelli di mano di Gentile, Giovanni Battista Cavalcaselle ne suggeriva l'anticipazione di qualche anno a causa di alcune ingenuit\u00e0.\n\"Miracolo della reliquia della Croce a Rialto\".\nIl \"Miracolo della reliquia della Croce a Rialto\" di Vittore Carpaccio, datato 1496 e quindi uno dei primi della serie, narra la guarigione miracolosa di un indemoniato ad opera del patriarca di Grado per intercessione della reliquia. Nel 1544, ascoltate le osservazioni del \u00abprudente messer Tizian pictor\u00bb, ne fu tagliato via un pezzo in basso a sinistra per consentire l'apertura verso la \"Sala dell'Albergo nuova\". Venne poi malamente rappezzato. Carpaccio, chiamato nell'impresa dopo il successo delle \"Storie di sant'Orsola\", si dedica all'impresa con la sua tipica indole descrittiva. Si riconosce cos\u00ec, dietro al palco/loggia dove avviene il miracolo, lo scorcio dell'antico palazzo del patriarca di Grado con il suo lungo finestrato e la merlatura simili all'attuale fontego dei Turchi altrimenti noto soltanto attraverso la mappa del De' Barbari. Carpaccio si spinge nell'accurata descrizione dei costumi e degli usi dipingendo il pullulare di gondole padronali nel canale e l'affollato gruppo della \"compagnia de calza\" mischiata ai confratelli sulla riva ma anche il pi\u00f9 prosaicamente. lungo le mura di destra, l'insegna della \"locanda dello\" \"Sturion\", e sopra i panni stesi ad asciugare. Al centro della met\u00e0 a destra \u00e8 il ponte di Rialto, ancora in legno, com'era prima del crollo e della ricostruzione. Altro documento \u00e8 la situazione del Fontego dei Tedeschi prima dell'incendio che port\u00f2 all'attuale edificio cinquecentesco. E tra i tipici comignoli a cono svettano i campanili di Santi Apostoli e San Giovanni Crisostomo nelle loro primitive configurazioni. \n\"Miracolo della Croce in Campo San Lio\".\nIl \"Miracolo della Croce in Campo San Lio\" di Giovanni Mansueti narra l'episodio accaduto durante i funerali di un confratello poco devoto alla reliquia quando, improvvisamente, la croce divenne pesantissima e intrasportabile se non dal pio parroco a cui dovette essere consegnata per poterla introdurre nella chiesa. Decisamente meno brillante delle altre opere nell'insistita rappresentazione delle rigide figure alle finestre e sui tetti, manifesta comunque l'influsso di Gentile e una certa simpatia per i modi di Carpaccio. Il pittore, comunque, ci tenne a firmare l'opera dichiarandosi pienamente discepolo del Bellini: lo si legge nel cartiglio retto dall'uomo a destra, quello che porta la mano al cappello come in segno di saluto, forse un autoritratto. \u00c8 abbastanza certo che il dipinto fu eseguito interpretando liberamente un disegno preliminare di Gentile, forse quello conservato agli Uffizi. Sono da segnalare il curioso pavone appollaiato sul saliente della chiesa e sotto, appiccicato verso lo spigolo, l'ancor pi\u00f9 curioso cartellino che recita \u00abcasa da fitar ducati 5\u00bb. \n\"Miracolosa guarigione della figlia di Benvegnudo da San Polo\".\nPi\u00f9 maturo l'altro dipinto del Mansueti, la \"Miracolosa guarigione della figlia di Benvegnudo da San Polo\" eseguito cinque anni dopo. In passato, nonostante la corretta attribuzione del Ridolfi, era stato considerato opera di Lazzaro Bastiani, ora \u00e8 universalmente assegnato al Mansueti. Si tratta probabilmente di uno dei dipinti eseguiti dopo la concessione da parte del Consiglio dei Dieci nel 1502 per l'iscrizione di altri cinquanta confratelli. La scena narra l'evento della improvvisa guarigione della bambina da un'infermit\u00e0 di cui soffriva gi\u00e0 dalla nascita grazie al tocco di tre candeline che il padre, confratello della Scuola, aveva avvicinato alla reliquia. A fianco della fede belliniana dell'autore l'opera rileva un forte suggestione per i lavori del Carpaccio. Nonostante alcune rigidit\u00e0 nelle figure, l'ambientazione all'interno di un portico accuratamente descritto negli arredi e nei dettagli architettonici, la spazialit\u00e0 dei ritagli di paesaggio visibili attraverso le finestre e la vivacit\u00e0 dei costumi rendono la tela decisamente gradevole e interessante.\n\"Offerta della reliquia della Santa Croce ai confratelli della Scuola di San Giovanni Evangelista\".\nParticolarmente interessante per la descrizione dell'antica configurazione della Scuola e della chiesa di San Giovanni Evangelista \u00e8 il dipinto di Lazzaro Bastiani \"Offerta della reliquia della Santa Croce ai confratelli della Scuola di San Giovanni Evangelista\". In questo caso non viene ricordato un miracolo ma si raffigura la consegna della reliquia da parte di Philippe de Mezi\u00e9res, Gran Cancelliere di Cipro, al Guardian grande Andrea Vendramin, episodio fondamentale nella storia della scuola. L'esecuzione puntigliosa ci presenta com'era la facciata della chiesa con il suo ampio portico terrazzato ora tutti coperti dalla ricostruzione dell'ospizio Badoer. In lontananza sono visibili edifici ora completamente ristrutturati e il campanile di San Stin con la sua cuspide a pigna attorniata da quattro gugliette a edicola, ora demolito assieme alla chiesa. \nA sinistra dietro al portico \u00e8 visibile un'ampia porzione del setto d'entrata nel cortile della scuola: in questo caso l'artista ce lo presenta liberamente, non spoglio ma identico a come \u00e8 visibile dall'esterno e con gli angeli adoranti ancora alati. Subito a sinistra si alza un corpo della scuola, quello che ospita la Sala della Croce con le raffinate finestre ad arco inflesso ma ovviamente senza le lunette della superfetazione barocca. Andando ancora pi\u00f9 a sinistra \u00e8 visibile il corpo corrispondente alla sala capitolare prima della ristrutturazione del Codussi ma gi\u00e0 con degli oculi tondi sopra le finestre gotiche. La presenza di tracce di queste aperture, frutto di una soprelevazione effettuata nel 1495, \u00e8 stata rilevata durante i restauri di fine Novecento. Dettaglio stabilisce una data \"post quem\" per l'esecuzione del dipinto. Che conferma le ipotesi di collocarne la datazione tra il 1996 e il 1500, periodo in cui il pittore allontanatosi dai modi muranesi e padovani si approssim\u00f2 all'espressivit\u00e0 di Gentile rimanendo comunque meno fantasioso e con qualche durezza di disegno.\n\"Miracolo della reliquia della Santa Croce\".\nIl soggetto del \"Miracolo della reliquia della Santa Croce\" di Benedetto Diana ci \u00e8 noto grazie la \"Descrizione\" dei dipinti della scuola del 1787. Si tratta della guarigione del figlio del funzionario pubblico Alvise Finetti, precipitato da una finestra il 10 marzo 1480. Nella letteratura precedente, al di l\u00e0 delle valutazioni talvolta positive (come nel libro dello Zanetti del 1771), il tema rimaneva piuttosto incerto suggerendo anche il tema dell'elemosina poco attinente al resto del ciclo. Sicuramente si tratta della opera pi\u00f9 tarda della serie, collocabile verso la fine del primo decennio del Cinquecento. Confermata dall'impostazione stilistica pi\u00f9 \"moderna\" data dal pittore che, da allievo di Lazzaro Bastiani e vicino ai modi di Giovanni Bellini, qui appare anche lui coinvolto nelle suggestioni di Giorgione (soprattutto nell'abito e nella postura del personaggio in piedi a destra) o quantomeno del Lotto. L'ambientazione appare di pura fantasia, sebbene impegnata nella rappresentazione di uno spazio. Il dipinto risulta evidentemente tagliato e resta difficile capire di quali parti sia mutilo: mancano sicuramente buona parte delle rappresentazioni architettoniche e i numerosi ritratti e figure ricordati dal Boschini nel 1664.\nTiziano Vecellio e bottega: il soffitto della \"Sala dell'Albergo nuovo\".\nNel 1541 la Scuola inizi\u00f2 i lavori di costruzione per una nuova \"Sala dell'Albergo\" che vennero conclusi nel 1544. Successivamente fu incaricato Tiziano per la decorazione del soffitto sul tema apocalittico \"San Giovanni Evangelista a Patmos.\" Il maestro li esegu\u00ec con l'aiuto della sua bottega riservando alla propria mano il pannello centrale lasciando forse solo parzialmente agli aiuti i numerosi pannelli disposti intorno a formare un quadrato. Sicuramente l'esecuzione fu successiva a quella del soffitto per Santo Spirito in Isola (ora nella sagrestia della basilica della Salute), ma la datazione precisa rimane incerta: la critica tende a collocare ambedue i cicli dopo il soggiorno romano dell'artista (1545-1546), e probabilmente anche dopo il viaggio ad Augsburg (1547), spostando l'esecuzione dei primo soffitto al 1549-1550, e quello della Scuola ai primi anni '50 del Cinquecento.\nNel 1806 Pietro Edwards decise di assegnare i dipinti del soffitto alle Gallerie dell'Accademia, e senza molte remore la struttura a cassettoni dorata che incorniciava le tavole venne demolita. Il dipinto centrale di Tiziano, fu giudicato \u00abcomposizione spiritosissima di cui non rimane altro che una miserabile traccia, essendone stato prima distrutto e poscia vitupervolmente rifatto\u00bb e ancora \u00abrovinatissimo e corroso dagli anni\u00bb e si decise di scambiarlo con una \"Deposizione\" di Bartolomeo Schedoni. Dapprima, nel 1818, fu acquistato da un collezionista torinese alla fine dell'Ottocento, e venne segnalato, nella stessa citt\u00e0, nelle disponibilit\u00e0 del conte d'Arache, poi se ne persero le tracce fino al 1954 quando la Fondazione Kress lo acquist\u00f2 da Alessandro Contini Bonacossi, per poi donarlo alla National Gallery di Washington. Soltanto le tavole che erano poste a contorno rimangono, non esposte, alle gallerie veneziane. Tutte tranne una tavoletta con una coppia di cherubini, andata perduta.\nLa tela centrale ricorda la visione di Giovanni, esiliato da Domiziano a Patmos, che lo port\u00f2 a scrivere il libro dell\"'Apocalisse\": \u00abQuello che vedi, scrivilo in un libro e mandalo alle sette Chiese\u00bb. O pi\u00f9 precisamente, come proposto da Panofsky, l'esatto momento in cui \u00abudii dietro di me una voce potente, come di tromba, [\u2026] mi voltai per vedere chi fosse colui che mi parlava\u00bb. Giovanni \u00e8 rappresentato di scorcio, come se stesse sulla cima di un monte assieme alla sua aquila, ma non con l'esatta visione che si avrebbe da terra bens\u00ec leggermente rialzata e arretrata in modo di avere una prospettiva immaginifica ma realistica e pienamente leggibile. Un espediente di compromesso che aveva gi\u00e0 sperimentato per Santo Spirito e che diverr\u00e0 una caratteristica delle pitture veneziane a soffitto. Molti hanno messo rappresentazione della figura dell'evangelista in relazione con quella dipinta dal Correggio assieme agli altri apostoli sul tamburo della cupola del duomo di Parma, opera sicuramente osservata direttamente da Tiziano nel 1543 (e precedente irrinunciabile nella prospettiva da sotto in su); altri hanno osservato la somiglianza della postura con quella del Padre Eterno nel riquadro della \"Separazione della luce dalle tenebre\" di Michelangelo alla Sistina o con il Momo della Sala dei Giganti di Giulio Romano e ancora con la Niobe del pi\u00f9 giovane Tintoretto per il palazzo Pisani a San Paternian (ora alla Galleria Estense). Il dipinto, a partire da Francesco Sansovino, venne sempre storicamente attribuito a Tiziano, soltanto la figura del Padre Eterno, peraltro in una posizione della tela lesionata, pare ripassata da un seguace.\nNelle tavole a contorno Tiziano rinuncia gli effetti prospettici utilizzando il metodo dei cosiddetti \u00abquadri riportati\u00bb pi\u00f9 tipico del primo cinquecento. Si suppone per\u00f2 che l'intenzione fosse quella di creare un forte contrasto con il pannello centrale in modo da farlo apparire come uno sfondamento dello spazio limitato dal soffitto.\nLa differenza nell'esecuzione tra le tavole, e all'interno delle singole composizioni, per esempio nelle immagini dei simboli evangelici e nei putti o negli ignudi, fa pensare a qualche intervento diretto e correttivo di Tiziano sui lavori degli aiuti.\nNon ci sono pervenute tracce della disposizione delle tavole, n\u00e9 dell'incorniciatura. Di quest'ultima \u00e8 impossibile tentare una ricostruzione teorica, tuttalpi\u00f9 si \u00e8 tentato proporne l'ideazione al Vecellio e immaginare che gli intagli contenessero richiami ai concetti dipinti, ma non essendovi alcuna traccia nelle scritture della scuola si rimane nel campo delle suggestioni. Invece, per la disposizione sono state proposte almeno un paio di ipotesi. Secondo una ricostruzione presentata in occasione della mostra tizianesca del 1990, al centro dei lati del perimetro quadrato erano disposte le tavole con i simboli dei quattro evangelisti, affiancate ognuna da tavolette con una o due teste di cherubino e agli angoli erano quattro mascheroni con sembianze di satiro; al di fuori di questo perimetro e centrate a croce sui quattro lati erano quattro maschere con sembianze femminili.\nResta tema di ipotesi anche il senso piuttosto criptico di questi dipinti in relazione al tema apocalittico. Indubbiamente i simboli degli evangelisti corrispondono agli \u00abquattro esseri viventi\u00bb della visione di Giovanni, le anfore dorate tenute dagli ignudi accanto ai simboli di Luca e Marco potrebbero riferirsi alle \u00abcoppe d'oro colme dell'ira di Dio\u00bb. Altrettanto plausibile \u00e8 la scelta dei putti a contrasto con le teste di satiro per rappresentare la lotta tra il bene e il male, cos\u00ec come le quattro teste femminili (due con espressione serena e due sofferente) potrebbero rappresentare la lotta tra la citt\u00e0 di Dio e la terrestre Babilonia.\nBisogner\u00e0 attendere una trentina d'anni prima che Palma il Giovane si occupasse di integrare la tematica apocalittica della sala con le tele ancora presenti \"in situ\"."}
{"id": "2461770", "revid": "101063518", "url": "https://it.wikipedia.org/wiki?curid=2461770", "title": "Coin-Operated Boy", "text": "Coin-Operated Boy \u00e8 un singolo estratto dall'album The Dresden Dolls, dell'omonimo gruppo.\nScritto da Amanda Palmer, \u00e8 uscito il 13 dicembre 2004 per l'etichetta Roadrunner Records. In Australia la canzone ha raggiunto la dodicesima posizione nella classifica \"Triple J's Hottest 100\" del 2004.\nVideoclip.\nIl video promozionale del singolo \u00e8 stato diretto ed edito da Michael Pope. Mostra una donna che, insoddisfatta delle proprie relazioni con gli uomini, decide di passare ad un partner \"artificiale\". I protagonisti del video sono gli stessi componenti del gruppo."}
{"id": "2461771", "revid": "183666", "url": "https://it.wikipedia.org/wiki?curid=2461771", "title": "The High Chaparral", "text": ""}
{"id": "2461775", "revid": "293950", "url": "https://it.wikipedia.org/wiki?curid=2461775", "title": "Episodi di NYPD - New York Police Department (undicesima stagione)", "text": "L'undicesima stagione della serie televisiva NYPD - New York Police Department \u00e8 stata trasmessa in prima visione negli Stati Uniti d'America da ABC dal 23 settembre 2003 all'11 maggio 2004.\nIn Italia \u00e8 stata trasmessa in prima visione da Rete 4 dal 6 giugno al 15 agosto 2009."}
{"id": "2461782", "revid": "122326917", "url": "https://it.wikipedia.org/wiki?curid=2461782", "title": "Jermaine Anderson", "text": ""}
{"id": "2461788", "revid": "81484", "url": "https://it.wikipedia.org/wiki?curid=2461788", "title": "Segnali stradali", "text": ""}
{"id": "2461791", "revid": "123159477", "url": "https://it.wikipedia.org/wiki?curid=2461791", "title": "'Ndrina Aquino", "text": "Gli Aquino sono una 'ndrina di Marina di Gioiosa Ionica, attiva nell'omonimo Locale insieme ai Mazzaferro, in contrasto tra di loro sin dagli anni '70. Sono imparentati con il clan Coluccio, i fratelli Giuseppe, Salvatore e Antonio, re del narcotraffico.\nLe loro attivit\u00e0 sono estorsione, usura e traffico internazionale di droga. Hanno numerosi accordi in virt\u00f9 dei traffici di droga internazionale con le altre 'ndrine tra cui: Pesce-Bellocco di Rosarno, gli Alvaro di Sinopoli, i Morabito di Africo, i Piromalli di Gioia Tauro e i Commisso di Siderno. Sempre a causa di questa attivit\u00e0 criminale durante le operazioni delle forze dell'ordine sono stati intercettati o arrestati suoi esponenti in tutto il mondo ed in particolare in Spagna, Portogallo, Paesi Bassi, Canada, Stati Uniti, Messico e Santo Domingo.\nIn Italia sono stati rilevati membri contigui ad essi oltre che per traffico di sostanze stupefacenti per acquisizione di appalti a Milano e Torino.\nStoria.\nNegli anni '70 entrano nel contrabbando delle sigarette e scoppia la faida che vede contrapposte da una parte gli Aquino-Scali e dall'altra i Mazzaferro-Femia."}
{"id": "2461793", "revid": "729019", "url": "https://it.wikipedia.org/wiki?curid=2461793", "title": "Muscolo papillare", "text": "I muscoli papillari sono appendici di muscolatura cardiaca che protrudono all'interno delle cavit\u00e0 ventricolari. Sono la sede d'inserzione delle corde tendinee e quindi impediscono ai lembi delle valvole atrioventricolari di prolassare durante la sistole ventricolare.\nAnatomia.\nI muscoli papillari si differenziano dalle altre trabecole carnee della superficie interna dei ventricoli per il solo fatto che si proiettano nella cavit\u00e0. Per questo sono considerati trabecole carnee di 1\u00ba ordine.\nNel ventricolo destro possiamo distinguere tre muscoli papillari. Il muscolo papillare anteriore \u00e8 il pi\u00f9 voluminoso. Origina dall'estremit\u00e0 inferiore della trabecola settomarginale e, solitamente, \u00e8 connesso mediante le corde tendinee alle cuspidi anteriore e posteriore della valvola tricuspide. Il muscolo papillare posteriore (o inferiore) origina dalla porzione posteriore del setto interventricolare. \u00c8 spesso bifido e ancora i lembi posteriore e mediale della valvola atrioventricolare. Il muscolo papillare mediale (o settale) \u00e8 piccolo e spesso multiplo. Origina dalla parete interventricolare ed \u00e8 connesso prevalentemente al lembo mediale della tricuspide.\nNel ventricolo sinistro si individuano due muscoli papillari, spesso bifidi, che ancorano per mezzo di corde tendinee entrambe le cuspidi dalle quali \u00e8 formata la valvola mitrale. Il muscolo papillare anteriore origina pi\u00f9 lateralmente, dalla porzione sternocostale della parete del ventricolo. Il muscolo papillare posteriore \u00e8 pi\u00f9 mediale ed origina dalla regione diaframmatica."}
{"id": "2461796", "revid": "25283086", "url": "https://it.wikipedia.org/wiki?curid=2461796", "title": "Fermento lattico", "text": ""}
{"id": "2461797", "revid": "729019", "url": "https://it.wikipedia.org/wiki?curid=2461797", "title": "Cavo pericardico", "text": "Il cavo pericardico \u00e8 lo spazio virtuale o lume compreso tra i due foglietti del pericardio sieroso (quello viscerale adeso alla muscolatura cardiaca e quello parietale pi\u00f9 esterno). Nel lume \u00e8 presente un film di liquido siero trasparente-paglierino denominato liquido pericardico che permette al cuore di muoversi con pi\u00f9 facilit\u00e0.\nPatologia.\nOgni processo infiammatorio a carico del pericardio (pericardite) pu\u00f2 esitare in un versamento pericardico, definito come la presenza di una quantit\u00e0 di liquido pericardico superiore a quella fisiologicamente presente. L'infiammazione dei foglietti pericardici porta infatti alla vasodilatazione dei capillari pericardici e ad un aumento della permeabilit\u00e0 degli stessi, con essudazione delle componenti plasmatiche nel cavo pericardico. Un versamento di tipo trasudativo si pu\u00f2 avere invece in caso di nefrosi, condizione patologica caratterizza da massiccia proteinuria e conseguente riduzione della pressione oncotica plasmatica. La presenza di liquido nel cavo pericardico impedisce il normale rilasciamento cardiaco in diastole, con compromissione del ritorno venoso e conseguente diminuzione della gittata cardiaca. Tuttavia, solitamente, i quadri essudativi e trasudativi si sviluppano in periodi temporali tali da poter garantire una sufficiente dilazione del pericardio parietale senza impedire la funzionalit\u00e0 cardiaca se non per grandi quantit\u00e0 di liquido. Viceversa, traumi toracici o un infarto del miocardio complicato da rottura di cuore possono portare ad un quadro drammatico definito emopericardio (presenza di sangue nel cavo pericardico) che pu\u00f2 esitare verso il tamponamento cardiaco."}
{"id": "2461798", "revid": "712828", "url": "https://it.wikipedia.org/wiki?curid=2461798", "title": "Dialetto linguadociano", "text": "Il linguadociano, anche chiamato linguadocino o linguadocico (\"lengadocian\" in occitano, \"languedocien\" in francese), \u00e8 una variet\u00e0 dialettale della lingua occitana nella parte meridionale della Francia comprendente globalmente le provincie tradizionali della Linguadoca e della Guienna (distretti di Aveyron, Lot, Lot e Garonna, Tarn e Garonna, Tarn, Aude, H\u00e9rault e parlato parzialmente in quelli di Loz\u00e8re, Haute-Garonne, Ari\u00e8ge, Gard, Dordogna, Cantal, Pirenei Orientali).\nSecondo l'Alto Commissariato delle Nazioni Unite per i Diritti Umani il numero di locutori di questa lingua si aggirerebbe attorno ai 2 milioni di persone.\n\u00c8 un dialetto dell'occitano seconda la norma ISO 639-3.\nIl linguadociano \u00e8 stato talvolta denominato linguadociano-guyennese. In rari casi, \u00e8 servito a designare l'occitano nel suo insieme.\nRipartizione geografica.\n\u00c8 parlato in Francia:\nCaratteristiche linguistiche.\nLe caratteristiche principali del linguadociano sono (senza considerare le parlate periferiche) :\nNessuna di queste caratteristiche \u00e8 esclusiva del linguadociano, che condivide con uno o diversi altri dialetti occitani \u2014 cosa che fa del linguadociano un dialetto allo stesso tempo centrale e conservatore. Per queste ragioni, \u00e8 stato proposto da alcuni linguisti una standardizzazione dell'occitano a partire dal linguadociano.\nVariazione.\nIl linguadociano comporta un certo numero di variazioni, per cui la classificazione \u00e8 ancora in atto. \nRonjat fornisce tre sotto-gruppi:\nLouis Alibert, utilizza da parte sua quattro suddivisioni:\nQueste suddivisioni sono perfezionate da D. Sumien:\nNella loro classificazione supradialettale dell'occitano, Pierre Bec e Domergue Sumien ripartiscono il linguadociano in uno o due insiemi supradialettali:\nUso della lingua.\nIn assenza di censimento linguistico, \u00e8 difficile ottenere cifre precise sul numero di locutori. Le ultime indagini complessive sull'occitano forniscono un numero di locutori complessivo tra e . L'UNESCO, il solo organismo a trattare in modo indipendente il linguadociano, fornisce un numero di locutori intorno ai , considerando inoltre il dialetto in questione gravemente minacciato."}
{"id": "2461800", "revid": "287204", "url": "https://it.wikipedia.org/wiki?curid=2461800", "title": "DFS Classic 2008 - Singolare", "text": "Il doppio del DFS Classic 2008 \u00e8 stato un torneo di tennis facente parte del WTA Tour 2008.\nJelena Jankovi\u0107 era la detentrice del titolo, ma quest'anno non ha partecipato.\nKateryna Bondarenko ha vinto in finale 7\u20136(7), 3\u20136, 7\u20136(4), contro Yanina Wickmayer.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2461808", "revid": "3115", "url": "https://it.wikipedia.org/wiki?curid=2461808", "title": "Alberto Davoli", "text": "Radio.\nLa carriera radiofonica di Alberto Davoli inizia nel 1982. Dopo alcune esperienze in emittenti locali, nel 1988 inizia la sua collaborazione con Reteotto Network, la prima syndication Italiana a trasmettere via satellite, dove, oltre ad occuparsi di programmazione musicale, riveste il ruolo di coordinatore artistico.\nNel 1996 approda a Circuito Marconi (oggi Radio Marconi), talk-radio e syndication radiofonica con sede a Milano. \u00c8 dai microfoni di Circuito Marconi che vengono realizzati da Alberto Davoli diversi programmi in collaborazione con noti esponenti del mondo della politica, della cultura e del giornalismo italiano come Guglielmo Zucconi, Mariapia Garavaglia, Don Antonio Mazzi, Gianni Locatelli.\nNello staff dal 2005, \u00e8 stato tra i conduttori storici di R101, emittente radiofonica nazionale prima di Arnoldo Mondadori Editore e oggi appartenente al polo RadioMediaset\nDa giugno 2019 \u00e8 tra i conduttori di Radio Monte Carlo. Nella stagione 2019/2020 in onda dalle 13 alle 16 con Happy Together \nProgrammi radiofonici.\nSu Circuito Marconi:\nSu R101:\n Stralcio di alcuni podcast tratti da \"AudioCast.it\".\nSu Radio Monte Carlo:"}
{"id": "2461809", "revid": "838137", "url": "https://it.wikipedia.org/wiki?curid=2461809", "title": "Paolo Francesco Giustinian", "text": "Biografia.\nProveniva dalla famiglia patrizia dei Giustinian (ramo \"delle Budelle d'Oro\", lo stesso a cui era appartenuto il doge Marcantonio), figlio di Marcantonio, che fu procuratore di San Marco, e di Elisabetta Morosini; suo fratello era Nicol\u00f2 Antonio Giustinian, che fu pure vescovo a Verona, Torcello e Padova.\nIl 1\u00ba maggio 1736 entr\u00f2 nell'Ordine dei frati minori cappuccini e trascorse un periodo di studi a Roma, dove acquis\u00ec fama di teologo e oratore. Giunto a conoscenza delle sue qualit\u00e0, papa Benedetto XIV lo nomin\u00f2 vescovo di Chioggia, venendo consacrato a Roma il 21 luglio 1744. Il 13 dicembre 1744 giunse finalmente a Chioggia dove fu accolto da un ricco corteo acqueo.\nSubito organizz\u00f2 visite pastorali per tutta la diocesi e, supportato dagli stessi cappuccini, si impegn\u00f2 a diffondere il catechismo per adulti. Favor\u00ec inoltre l'insegnamento del canto gregoriano ai chierici e riorganizz\u00f2 gli statuti del monastero delle cappuccine di Santa Chiara.\nIl 24 agosto 1745 assistette alla traslazione del crocifisso di San Domenico in una cappella provvisoria, essendo la chiesa omonima in ricostruzione.\nVisti i suoi meriti, il 16 novembre 1750 il pontefice lo trasfer\u00ec alla pi\u00f9 prestigiosa diocesi di Treviso. Durante questo mandato, si prodig\u00f2 per il seminario vescovile fondandovi una fornita biblioteca.\nDopo trentasette anni di episcopato, rassegn\u00f2 le dimissioni per l'et\u00e0 avanzata e fu nominato arcivescovo titolare di Calcedonia.\nVenne sepolto nella chiesa dei cappuccini di Treviso.\nGenealogia episcopale.\nLa genealogia episcopale \u00e8:"}
{"id": "2461810", "revid": "126257", "url": "https://it.wikipedia.org/wiki?curid=2461810", "title": "Maserati 250 s", "text": ""}
{"id": "2461811", "revid": "767487", "url": "https://it.wikipedia.org/wiki?curid=2461811", "title": "Episodi di NYPD - New York Police Department (dodicesima stagione)", "text": "La dodicesima ed'ultima stagione della serie televisiva NYPD - New York Police Department \u00e8 stata trasmessa in prima visione negli Stati Uniti d'America da ABC dal 21 settembre 2004 al 1\u00ba marzo 2005.\nIn Italia \u00e8 stata trasmessa in prima visione da Iris dal 25 aprile al 27 giugno 2010."}
{"id": "2461812", "revid": "131358", "url": "https://it.wikipedia.org/wiki?curid=2461812", "title": "First Vienna Football Club", "text": ""}
{"id": "2461815", "revid": "1989903", "url": "https://it.wikipedia.org/wiki?curid=2461815", "title": "TP de Oro", "text": "Il TP de Oro \u00e8 un premio spagnolo, organizzato dalla rivista Teleprograma e conferito dal 1973 per rendere onore ai programmi e alle personalit\u00e0 della tv spagnola, ma anche straniera. Il TP de Oro \u00e8 considerato il premio spagnolo pi\u00f9 prestigioso in ambito televisivo, pari all'italiano Telegatto."}
{"id": "2461818", "revid": "174925", "url": "https://it.wikipedia.org/wiki?curid=2461818", "title": "Giulio Africano", "text": ""}
{"id": "2461819", "revid": "124808", "url": "https://it.wikipedia.org/wiki?curid=2461819", "title": "TP de Oro Award", "text": ""}
{"id": "2461822", "revid": "1632387", "url": "https://it.wikipedia.org/wiki?curid=2461822", "title": "Adorazione dei Magi (Masaccio)", "text": "La Adorazione dei Magi di Masaccio \u00e8 una tempera su tavola (21x61 cm) proveniente dallo smembrato polittico di Pisa ed oggi conservato nei Musei statali di Berlino. Risale al 1426.\nStoria.\nDestinato alla chiesa del Carmine per la cappella del notaio ser Giuliano di Colino degli Scarsi da San Giusto, il polittico di Pisa \u00e8 l'opera meglio documentata di Masaccio, grazie a un committente particolarmente preciso, che annot\u00f2 tutti i pagamenti e i solleciti fatti al pittore.\nIl 19 febbraio 1426 l'artista era a Pisa a siglare il contratto e, dopo vari solleciti e richieste a impegnarsi in esclusiva all'opera, il 26 dicembre Masaccio riceveva il saldo per l'opera.\nEntro il 1568 Giorgio Vasari lo vide e lo descrisse nella seconda edizione delle Vite. Nel corso del XVII o XVIII secolo venne rimosso dall'altare, smembrato e disperso.\nI tre pannelli della predella si trovano tutti a Berlino, anche se vennero acquisiti in date diverse. I due pannelli dell\"'Adorazione dei Magi\" e dei \"Martiri di Pietro e Giovanni Battista\" si trovavano nella collezione Capponi a Firenze quando vennero ceduti, nel 1880, al museo berlinese. Gi\u00e0 registrati come opera del Pesellino, all'arrivo in Germania erano gi\u00e0 stati correttamente attribuiti a Masaccio e al polittico pisano; le \"Storie di san Giuliano e san Nicola\" entrarono invece in collezione nel 1908, con attribuzione pi\u00f9 incerta.\nDescrizione e stile.\nL'opera, faceva parte della predella nello scomparto centrale, sotto la \"Maest\u00e0\" oggi alla National Gallery di Londra. La scena dell'Adorazione dei Magi \u00e8 presentata come di consueto di profilo (solo Sandro Botticelli rinnover\u00e0 questa iconografia), e sembra dipinta per contrastare la celebre \"Adorazione\" di Gentile da Fabriano, che nel 1423 aveva incantato i fiorentini.\nLa composizione di Masaccio \u00e8 pacata e simile a un fregio, in contrapposizione con l'affollata e sontuosa \"frivolezza\" di Gentile. A sinistra si vede la capanna, dove il bue e l'asinello stanno di spalle, accanto a una cavalcatura per il dorso dell'asino. Subito dopo si vede la Sacra Famiglia, con le aureole scorciate in prospettiva. Maria \u00e8 seduta in un seggio dorato con protomi e zampe leonine (il faldistorio con le teste leonine imperiali), e tiene in braccio il Bambino che benedice il primo dei Magi, il quale \u00e8 gi\u00e0 inginocchiato e tolto la corona deponendola in terra; il suo dono \u00e8 gi\u00e0 nelle mani di san Giuseppe. Dietro di lui sta un altro Magio con tunica rosa, la cui fisionomia assomiglia molto a un personaggio nell'affresco del \"San Pietro risana gli infermi con la sua ombra\" nella Cappella Brancacci; esso si \u00e8 intanto inginocchiato e la sua corona \u00e8 nelle mani di un servitore. Il terzo Magio \u00e8 appena arrivato, \u00e8 in piedi e un servo gli sta togliendo la corona, mentre un altro ne porta il dono. Dietro i re si trovano due personaggi emblematici, non presi dall'iconografia tradizionale, vestiti di cappelli alla moda dell'epoca e da lunghi mantelli grigi, che lasciano scoperte le gambe coperte da calzamaglie. Si tratta probabilmente delle figure dei committenti: il notaio ser Giuliano di Collino, pi\u00f9 alto in secondo piano, e suo nipote, pi\u00f9 basso e in primo piano, posto sopra una montagnola del terreno.\nA destra stanno infine i cavalli e i servitori, tra i quali si scorge qualche affinit\u00e0 sia con Gentile (il cavallo con la testa in scorcio in lato), sia con altre opere come l\"'Adorazione\" di Nicola Pisano scolpita nel pulpito del Battistero di Pisa (1260 circa), come il cavallo intento a pascolare.\nLo stile della pittura \u00e8 a tratti morbido e sfumato, come nello sfondo, a tratti forte e incisivo, come nei mantelli dei due committenti. In ogni caso la luce e la ricca cromia unificano tutta la rappresentazione, senza squilibri."}
{"id": "2461824", "revid": "114692560", "url": "https://it.wikipedia.org/wiki?curid=2461824", "title": "'Ndrina Bruni", "text": "La 'ndrina Bruni \u00e8 una cosca malavitosa o 'ndrina della 'ndrangheta calabrese di Cosenza.."}
{"id": "2461825", "revid": "587728", "url": "https://it.wikipedia.org/wiki?curid=2461825", "title": "Lingua shuadit", "text": "Shuadit o Giudeo-provenzale (conosciuto e scritto anche nelle forme come:Chouhadite, Chouhadit, Chouadite, Chouadit o Shuhadit e conosciuta anche come Jud\u00e6o-Proven\u00e7al, Jud\u00e9o-Comtadin, H\u00e9bra\u00efco-Comtadin o shoadit) \u00e8 stata una variet\u00e0 della lingua occitana, in particolare era una delle numerose lingue giudaiche esistenti nel passato.\nLa lingua ci \u00e8 pervenuta attraverso rari documenti dell'XI secolo. La lingua ha subito un drastico declino a seguito dell'opera svolta dall'Inquisizione in Francia estinguendosi definitivamente con la morte del suo ultimo locutore, Armand Lunel, nel 1977.\nLa lingua Shuadit consisteva di due distinte varianti:\nCome la maggior parte delle lingue giudaiche, l'alfabeto utilizzato era una variante dell'Alfabeto ebraico."}
{"id": "2461828", "revid": "287204", "url": "https://it.wikipedia.org/wiki?curid=2461828", "title": "New York Knicks 1947-1948", "text": "La stagione 1947-48 dei New York Knicks fu la 2\u00aa nella BAA per la franchigia.\nI New York Knicks arrivarono secondi nella \"Eastern Division\" con un record di 26-22. Nei play-off persero 2-1 nel primo turno con i Baltimore Bullets."}
{"id": "2461829", "revid": "599013", "url": "https://it.wikipedia.org/wiki?curid=2461829", "title": "Matt Jordan", "text": ""}
{"id": "2461830", "revid": "183666", "url": "https://it.wikipedia.org/wiki?curid=2461830", "title": "Edizioni dei Dioscuri", "text": ""}
{"id": "2461833", "revid": "63756", "url": "https://it.wikipedia.org/wiki?curid=2461833", "title": "Casting Society of America", "text": "Fondato a Los Angeles nel 1982, la Casting Society of America (CSA) \u00e8 una societ\u00e0 professionale di circa 600 direttori del casting per cinema, televisione e teatro in Australia, Canada, Italia, Regno Unito e Stati Uniti d'America. La societ\u00e0 non deve essere confusa con un sindacato. I Teamster rappresentano alcuni dei direttori del casting a Hollywood.\nRequisiti dei membri.\nOccorrono i seguenti requisiti per entrare nel CSA:\nI direttori del casting che sono anche manager personali non sono ammissibili nel CSA.\nArtios Award.\nDall'ottobre del 1985, la Casting Society of America ha presentato gli Artios Award per eccellenze nel casting. I membri sono onorati in pi\u00f9 di diciotto differenti categorie theatrical casting categories in eventi simultanei organizzati nelle citt\u00e0 di New York e Beverly Hills."}
{"id": "2461834", "revid": "287204", "url": "https://it.wikipedia.org/wiki?curid=2461834", "title": "Artios Award", "text": ""}
{"id": "2461835", "revid": "124808", "url": "https://it.wikipedia.org/wiki?curid=2461835", "title": "Artios Awards", "text": ""}
{"id": "2461836", "revid": "287204", "url": "https://it.wikipedia.org/wiki?curid=2461836", "title": "Campionati mondiali di nuoto 2009 - 50 metri stile libero maschili", "text": "Le qualifiche per la semifinale si sono svolte la mattina del 31 luglio 2009, mentre la semifinale si \u00e8 svolta la sera dello stesso giorno. La finale si \u00e8 svolta la sera del 1\u00ba agosto 2009.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2461843", "revid": "838137", "url": "https://it.wikipedia.org/wiki?curid=2461843", "title": "DFS Classic 2008 - Doppio", "text": "Il doppio del DFS Classic 2008 \u00e8 stato un torneo di tennis facente parte del WTA Tour 2008.\nYung-jan Chan e Chia-jung Chuang erano le detentrici del titolo, ma Chan non ha partecipato quest'anno.\nSolo la Chuang ha partecipato facendo coppia con Rika Fujiwara, ma ha perso ai quarti contro Vania King e Alla Kudrjavceva.\nCara Black e Liezel Huber ha vinto in finale 6\u20132, 6\u20131, contro S\u00e9verine Br\u00e9mond e Virginia Ruano Pascual."}
{"id": "2461847", "revid": "1522738", "url": "https://it.wikipedia.org/wiki?curid=2461847", "title": "Tonto e Crucco", "text": ""}
{"id": "2461851", "revid": "486946", "url": "https://it.wikipedia.org/wiki?curid=2461851", "title": "Castel di Sangro Calcio", "text": ""}
{"id": "2461853", "revid": "287204", "url": "https://it.wikipedia.org/wiki?curid=2461853", "title": "Chicago Stags 1947-1948", "text": "La stagione 1947-48 dei Chicago Stags fu la 2\u00aa nella BAA per la squadra dell'Illinois.\nI Chicago Stags arrivarono secondi nella \"Western Division\" con un record di 28-20. Nei play-off, dopo due partite di \"tiebreaker\" (una persa contro i Baltimore Bullets e una vinta contro i Washington Capitols), vinsero nei quarti di finale per 2-1 contro i Boston Celtics per poi perdere per 2-0 nelle semifinali contro i Baltimore Bullets."}
{"id": "2461855", "revid": "1573940", "url": "https://it.wikipedia.org/wiki?curid=2461855", "title": "Ameles africana", "text": "Ameles africana \u00e8 una mantide diffusa nella parte occidentale del bacino del Mediterraneo.\nDescrizione.\n\u00c8 una specie di piccola taglia, lunga 1-3 cm, con una livrea variabile dal verde al marrone al grigio.\nPresenta un marcato dimorfismo sessuale: il maschio ha due paia di ali sviluppate e funzionali mentre nella femmina le ali sono ridotte a vestigia.\nGli occhi sono marcatamente conici e dotati di tubercolo apicale: su questo carattere (e su altri secondari quali la forma pi\u00f9 o meno arrotondata dell'apice dello scutello e la disposizione dei peli alla base dello pseudofallo), si basa la distinzione dalla congenere \"Ameles spallanzania\", per il resto molto somigliante.\nLe zampe raptatorie (primo paio) sono corte e robuste mentre le zampe posteriori (terzo paio), particolarmente grandi e sviluppate.\nL'addome della femmina \u00e8 allargato lateralmente, pi\u00f9 ampio di quello del maschio, ed \u00e8 leggermente ripiegato verso l'alto.\nTassonomia.\nAlcuni autori , sulla base di approfondite analisi morfologiche, considerano \"Ameles africana\" sinonimo di \"Ameles spallanzania\".\nDistribuzione.\n\u00c8 segnalata in Algeria, Marocco, Portogallo, Corsica, Sardegna, Sicilia e Dalmazia.\nPredilige le zone aride con scarsa vegetazione.\nBiologia.\n\u00c8 un vorace predatore che si nutre di piccoli insetti e pu\u00f2, in caso di carenza di prede, attaccare i suoi simili. A differenza della \"Mantis religiosa\" e di numerose altre specie, le femmine di \"A. africana\" non cannibalizzano il maschio dopo l'accoppiamento.\nPu\u00f2 spiccare balzi, al pari di un grillo, ma \u00e8 anche in grado di volare per brevi distanze. \nDepone le uova in sottili ooteche attaccate alle rocce."}
{"id": "2461859", "revid": "1543377", "url": "https://it.wikipedia.org/wiki?curid=2461859", "title": "Clemson", "text": "Clemson \u00e8 una citt\u00e0 degli Stati Uniti d'America, nello Stato della Carolina del Sud. Ha la peculiarit\u00e0 di estendersi in due contee: Pickens e Anderson.\n\u00c8 soprannominata \"Tigertown\" (citt\u00e0 della tigre), il suo motto \u00e8 \"In season, every season\" (In stagione, ogni stagione) ed \u00e8 conosciuta perch\u00e9 vi ha sede la Clemson University."}
{"id": "2461863", "revid": "287204", "url": "https://it.wikipedia.org/wiki?curid=2461863", "title": "Campionati mondiali di nuoto 2009 - 50 metri stile libero femminili", "text": "Le qualifiche per la semifinale si sono svolte la mattina del 1\u00ba agosto 2009, mentre la semifinale si \u00e8 svolta la sera dello stesso giorno. La finale si \u00e8 svolta la sera del 2 agosto 2009.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2461865", "revid": "339392", "url": "https://it.wikipedia.org/wiki?curid=2461865", "title": "Acireale Calcio", "text": ""}
{"id": "2461881", "revid": "767487", "url": "https://it.wikipedia.org/wiki?curid=2461881", "title": "Harold Olsen", "text": ""}
{"id": "2461882", "revid": "287204", "url": "https://it.wikipedia.org/wiki?curid=2461882", "title": "Desco da parto (Masaccio)", "text": "Il Desco da parto con sul recto la Nativit\u00e0 e sul verso una figura allegorica \u00e8 un'opera di Masaccio, databile al 1426 e conservata negli Staatliche Museen di Berlino. Si tratta di una tempera su tavola tonda, misurante 56,5 cm di diametro, senza la cornice. L'opera \u00e8 piuttosto insolita nel panorama dell'attivit\u00e0 di Masaccio, poich\u00e9 al posto della solenne e maestosa impostazione di opere come il Tributo, qui l'autore si diletta nel raccontare minutamente alcuni dettagli aneddotici e ci\u00f2 \u00e8 forse dovuto a una maggiore libert\u00e0 permessa dalla committenza privata. \nStoria.\nNel 1426 Masaccio, impegnato alla realizzazione del polittico di Pisa, riceveva un sollecito con minacce per fargli completare l'opera al pi\u00f9 presto e per vietargli di occuparsi di altre opere finch\u00e9 esso non fosse finito. Quali siano le opere con cui il pittore si stesse distraendo nel frattempo non lo si conosce, ma il suo andirivieni con Firenze viene giustificato con la sua capacit\u00e0 di aggiudicarsi ormai commesse prestigiose, tra cui viene annoverato anche il desco da parto, che \u00e8 analogo nella cromia e nelle ridotte proporzioni delle figure dai tratti delicati alle scene della predella del polittico pisano. Questa particolare tipologia di dipinto rotondo e pitturato su due facce era il regalo cerimoniale per le donne delle famiglie pi\u00f9 abbienti che avevano appena partorito. Sul desco, usato come vassoio, venivano offerte le vivande alla partoriente convalescente.\nIl desco venne attribuito a Masaccio sin dal 1834 e comprato dai musei berlinesi nel 1883. \nDescrizione e stile.\nNativit\u00e0.\nL'opera, di notevoli dimensioni e di grande ricchezza, testimonia un committente importante, forse un gonfaloniere di giustizia, a giudicare dalla presenza dei trombettieri ufficiali dei Gonfaloni della Signoria di Firenze nella scena. Il lato principale mostra una scena di nativit\u00e0, ambientata nella Firenze dell'epoca: a sinistra i trombettieri del Comune fiorentino, ben riconoscibili per gli stendardi con il giglio rosso, arrivano facendo uno squillo (si noti il particolare delle guance gonfie di quello in primo piano) per annunciare la presentazione di doni ufficiali, quali lo stesso desco che un uomo tiene all'estrema sinistra. Nella casa stanno entrando delle donne e due monache. Queste ultime appaiono dalle espressioni piuttosto infastidite dalla musica, in particolare la suora al centro che indirizza un'occhiataccia verso i trombettieri. Esse camminano sotto un bellissimo portico rinascimentale, che confina con un cortile e con una stanza, dove si trova, a destra, la partoriente con le levatrici. Il bimbo \u00e8 cullato da una donna in primo piano ed \u00e8 completamente fasciato, secondo la consuetudine dell'epoca. Al collo porta un corallo rosso, antichissimo simbolo apotropaico.\nIl disegno richiama da vicino le opere di Donatello (si pensi ad esempio alla formella del \"Banchetto di Erode\"):\nSi \u00e8 anche arrivati ad ipotizzare come forse Masaccio dipinse su disegno dell'amico scultore. Guardando la scena si ha come la sensazione di aver sbirciato un piccolo episodio di vita familiare, come suggeriscono il taglio apparentemente casuale dell'architettura, lievemente asimmetrica, o gli sguardi in tralice tra i vari personaggi, come quello della terribile suora al centro. \nCome nell'affresco del \"San Pietro risana gli infermi con la propria ombra\" nella Cappella Brancacci, anche qui Masaccio sfrutt\u00f2 la costruzione prospettica per dare l'idea di personaggi che si muovessero verso lo spettatore. Il loggiato \u00e8 di stretta osservanza brunelleschiana (gli archi, le volte e i capitelli ricordano da vicino l'Ospedale degli Innocenti, allora in costruzione), con inserti marmorei reinventati liberamente a partire da opere del romanico fiorentino come il Battistero e San Miniato al Monte.\nRetro.\nIl verso del desco da parto raffigura un putto che ammonisce un animaletto, forse un cagnolino. La scena, che doveva alludere al committente o alla sua famiglia, non \u00e8 ancora stata identificata. Si \u00e8 ipotizzato che possa ispirarsi a un putto antico e che, essendo di qualit\u00e0 minore, sia stata dipinta da un assistente di Masaccio, magari Andrea di Giusto."}
{"id": "2461887", "revid": "287204", "url": "https://it.wikipedia.org/wiki?curid=2461887", "title": "Washington Capitols 1947-1948", "text": "La stagione 1947-48 dei Washington Capitols fu la 2\u00aa nella BAA per la franchigia.\nI Washington Capitols vennero spostati nella \"Western Division\" della \"Basketball Association of America\" e arrivarono secondi con un record di 28-20. Nei play-off persero la partita di \"tiebreaker\" con i Chicago Stags.\nStaff tecnico.\nAllenatore: Red Auerbach"}
{"id": "2461888", "revid": "38120", "url": "https://it.wikipedia.org/wiki?curid=2461888", "title": "Agnes Carlsson", "text": ""}
{"id": "2461890", "revid": "93556", "url": "https://it.wikipedia.org/wiki?curid=2461890", "title": "Khawarnaq", "text": "al-Khawarnaq () era il nome di un memorabile palazzo costruito dai Lakhmidi a due chilometri circa a oriente di Najaf (Iraq).\nIl suo nome potrebbe derivare dal vocabolo persiano \"huvarna\" (\"dallo splendido tetto\") \u0650o \"khawarnar\" (\"luogo di festeggiamenti\") ma non manca chi ipotizza una radice araba (\"khirniq\" ) o ebraica. La magnificenza dell'edificio era tale da essere menzionato dai poeti d'et\u00e0 preislamica come una delle 30 meraviglie del mondo.\nA farlo costruire dall'architetto greco che gli Arabi chiamavano Sanim\u0101r () fu il sovrano lakhmide Nu\u02bfm\u0101n (m. verso il 418) in onore della sua sposa persiana ma al-Khawarnaq conobbe vari rifacimenti e ampliamenti nel corso dei secoli successivi, tanto da essere ancora ricordato nel \"Kit\u0101b al-agh\u0101n\u012b\" di Ab\u016b l-Faraj al-Isfah\u0101n\u012b. \nAl suo interno il Califfo omayyade \u02bfAbd al-Malik b. Marw\u0101n dette un grandioso banchetto per festeggiare la vittoria delle sue armi su Mu\u1e63\u02bfab b. al-Zubayr.\nNel XIV secolo era per\u00f2 in rovina."}
{"id": "2461891", "revid": "1480390", "url": "https://it.wikipedia.org/wiki?curid=2461891", "title": "Villa Rachele", "text": "Villa Rachele \u00e8 una storica residenza di Napoli.\nStoria.\nLa villa fu costruita agli inizi del XX secolo su progetto dell'architetto Mazza.\nDescrizione.\nLa villa monumentale di stile liberty napoletano sorge a Chiaia, in via Tasso, e fronteggia Villa Spera.\nL'edificio \u00e8 composto da un assetto planimetrico ad L e si eleva su tre piani da un lato e due dall'altro. La decorazione della facciata \u00e8 di carattere eclettico: l'ingresso \u00e8 affiancato e preceduto da un pronao con colonne ioniche e le finestre, alcune delle quali bifore, sono caratterizzate da cornici in stucco. Il pian terreno \u00e8 rivestito in bugnato liscio, mentre ai piani sovrastanti il bugnato \u00e8 negli angoli. Di buona fattura \u00e8 la balaustra delle scale in ferro battuto."}
{"id": "2461894", "revid": "204012", "url": "https://it.wikipedia.org/wiki?curid=2461894", "title": "Sindrome di Charcot-Marie-Tooth", "text": ""}
{"id": "2461896", "revid": "1226", "url": "https://it.wikipedia.org/wiki?curid=2461896", "title": "Epoca edoardiana", "text": ""}
{"id": "2461897", "revid": "486946", "url": "https://it.wikipedia.org/wiki?curid=2461897", "title": "Associazione Sportiva Dilettantistica Savona 1907 Football Club", "text": ""}
{"id": "2461900", "revid": "287204", "url": "https://it.wikipedia.org/wiki?curid=2461900", "title": "Narath", "text": " \nNarath \u00e8 una suddivisione dell'India, classificata come \"census town\", di 12.553 abitanti, situata nel distretto di Kannur, nello stato federato del Kerala. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 56' 24 N e 75\u00b0 23' 42 E.\nSociet\u00e0.\nEvoluzione demografica.\nAl censimento del 2001 la popolazione di Narath assommava a 12.553 persone, delle quali 5.986 maschi e 6.567 femmine. I bambini di et\u00e0 inferiore o uguale ai sei anni assommavano a 1.481, dei quali 738 maschi e 743 femmine. Infine, coloro che erano in grado di saper almeno leggere e scrivere erano 10.016, dei quali 5.026 maschi e 4.990 femmine."}
{"id": "2461902", "revid": "287204", "url": "https://it.wikipedia.org/wiki?curid=2461902", "title": "Nenmenikkara", "text": " \nNenmenikkara \u00e8 una suddivisione dell'India, classificata come \"census town\", di 17.406 abitanti, situata nel distretto di Thrissur, nello stato federato del Kerala. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 10\u00b0 26' 21 N e 76\u00b0 16' 05 E.\nSociet\u00e0.\nEvoluzione demografica.\nAl censimento del 2001 la popolazione di Nenmenikkara assommava a 17.406 persone, delle quali 8.548 maschi e 8.858 femmine. I bambini di et\u00e0 inferiore o uguale ai sei anni assommavano a 1.895, dei quali 981 maschi e 914 femmine. Infine, coloro che erano in grado di saper almeno leggere e scrivere erano 14.362, dei quali 7.266 maschi e 7.096 femmine."}
{"id": "2461904", "revid": "170423", "url": "https://it.wikipedia.org/wiki?curid=2461904", "title": "Philadelphia Warriors 1947-1948", "text": "La stagione 1947-48 dei Philadelphia Warriors fu la 2\u00aa nella BAA per la franchigia.\nI Philadelphia Warriors vinsero la \"Eastern Division\" con un record di 27-21. Nei play-off vinsero la semifinale con i St. Louis Bombers (4-3), perdendo poi la finale con i Baltimore Bullets (4-2)."}
{"id": "2461906", "revid": "6923", "url": "https://it.wikipedia.org/wiki?curid=2461906", "title": "Allemano", "text": ""}
{"id": "2461907", "revid": "2111144", "url": "https://it.wikipedia.org/wiki?curid=2461907", "title": "Anarada", "text": "L\u02beanarada \u00e8 una creatura immaginaria, spesso di aspetto mostruoso, la cui credenza \u00e8 diffusa nella Calabria greca (Bovesia).\nAspetto, origine ed etimologia.\nIl termine anarada o nadara \u00e8 riconducibile al greco moderno \u03bd\u03b5\u03c1\u03ac\u03b9\u03b4\u03b1 (specie di fata) e alle forme dialettali \u03b1\u03bd\u03b5\u03c1\u03ac\u03b4\u03b1 e \u03b1\u03bd\u03b1\u03c1\u03ac\u03b4\u03b1. Il termine deriva dal greco classico \u03bd\u03b7\u03c1\u03b5\u03af\u03c2 -\u03b4\u03bf\u03c2 indicante la ninfa marina (nereide), tuttavia la voce grecanica si riferisce ad una creatura ben diversa che si aggira nei boschi: un fantasma, ma anche un essere dall'aspetto di donna coi piedi di mula, inoltre secondo la tradizione si nutrirebbe divorando la gente. L'ambiente in cui si dice che queste creature vivano le avvicina piuttosto alle ninfe Oreadi e Orestiadi (delle montagne) o alle Driadi e le Amadriadi (degli alberi) che alle Nereidi.\nTestimonianze letterarie.\nTraduzione:\nDa \"Testi neogreci di Calabria\" (TNC), pp. 300-301."}
{"id": "2461908", "revid": "83531", "url": "https://it.wikipedia.org/wiki?curid=2461908", "title": "Wolf WR3", "text": "La Wolf WR3 fu una vettura di Formula 1 che corse nella stagioni 1977 e 1978. Spinta da un tradizionale motore Ford Cosworth DFV fu concepita da Harvey Postlethwaite, gi\u00e0 ideatore dei modelli precedenti WR1 e WR2, che il costruttore canadese present\u00f2 in Formula 1 quello stesso anno.\nEsord\u00ec al Gran Premio del Belgio 1977, e corse in tutto solo 7 gare mondiali. Jody Scheckter la guid\u00f2 nella stagione 1977 facendo segnare il giro pi\u00f9 veloce nel Gran Premio del Giappone. Nella stagione seguente il pilota sudafricano la port\u00f2 in pista solo a Long Beach, mentre un'altra WR3 fu affidata al team privato Theodore Racing Hong Kong, dove Keke Rosberg disput\u00f2 le gare di Germania ed Austria. "}
{"id": "2461910", "revid": "767487", "url": "https://it.wikipedia.org/wiki?curid=2461910", "title": "Eddie Gottlieb", "text": "\u00c8 membro del Naismith Memorial Basketball Hall of Fame dal 1972 in qualit\u00e0 di contributore."}
{"id": "2461911", "revid": "1888309", "url": "https://it.wikipedia.org/wiki?curid=2461911", "title": "Martino Bassi", "text": "Biografia.\nLavor\u00f2 principalmente a Milano ed esclusivamente in Lombardia e venne considerato uno dei pi\u00f9 operosi architetti della seconda met\u00e0 del XVI secolo.\nDal 1567 fu attivo presso la basilica di San Vittore al Corpo e due anni dopo inizi\u00f2 la collaborazione con la Fabbrica del Duomo di Milano, dove non mancarono attriti con il responsabile dei lavori, Pellegrino Tibaldi, a causa di divergenze sul battistero, sulla sistemazione della cripta e del coro. Bassi spieg\u00f2 le sue convinzioni sulla disputa nel trattato uscito nel 1572: \"Dispareri in materia di architettura\". \nNel 1570 si occup\u00f2 di ultimare la costruzione della chiesa di Santa Maria presso San Celso. Nella chiesa attigua a quest'ultima, tra il 1584 e il 1588 realizz\u00f2 l'altare sinistro.\nTre anni dopo progett\u00f2 le navate frontali e la facciata della chiesa di Santa Maria della Passione a Milano, mentre nel 1574 il cardinale Carlo Borromeo lo incaric\u00f2 di progettare la ricostruzione della cupola della basilica di San Lorenzo; per questo progetto sorse una disputa fra il prefetto della fabbrica, Guido Mazenta, e Bassi, che alla fine fu costretto a ritoccare il suo originale progetto. La morte improvvisa dell'architetto gli imped\u00ec di partecipare direttamente alla inaugurazione della basilica.\nQuando Pellegrini si trasfer\u00ec in Spagna, Bassi assunse la direzione dei lavori per il Duomo e in quel periodo realizz\u00f2 varie altre opere in Lombardia, come la chiesa di San Fedele, il Duomo di Lodi, il Santuario a Rho.\nPoco prima di morire consegn\u00f2 i suoi progetti per la facciata del Duomo, caratterizzati da uno stile gotico, per il collegio di Brera e per la chiesa di San Girolamo."}
{"id": "2461912", "revid": "372624", "url": "https://it.wikipedia.org/wiki?curid=2461912", "title": "Desco da parto", "text": "Un desco da parto \u00e8 un tondo dipinto su entrambi i lati che durante il Rinascimento veniva offerto come dono cerimoniale alle donne delle famiglie pi\u00f9 abbienti che avevano appena partorito. Veniva usato come vassoio per portare le vivande alla nuova madre, finch\u00e9 si riposava a letto.\nDescrizione.\nIl desco da parto (stessa radice di \"disco\") era un oggetto della vita quotidiana delle donne dell'alta societ\u00e0, soprattutto a Firenze, insieme al cassone nuziale. Il desco poteva essere appeso.\nSpesso il desco veniva dipinto da un grande pittore e le scene raffigurate erano legate alla nascita in chiave religiosa (della Vergine, di San Giovanni battista, ecc.) o profana e non mancavano figure allegoriche, soggetti letterari (come \"I Trionfi\" di Petrarca). Il retro era di solito dipinto con simboli araldici o scene familiari.\nLa forma era quasi sempre tonda, pi\u00f9 rari sono i deschi poligonali.\nIl desco da parto venne in seguito sostituito dalla tazza da puerpera, o dal servizio da puerpera.\nEsisteva anche il \"desco da nozze\", che, regalato durante il matrimonio, era un augurio per la nascita dei figli."}
{"id": "2461917", "revid": "83531", "url": "https://it.wikipedia.org/wiki?curid=2461917", "title": "Wolf WR4", "text": "La Wolf WR4 fu una vettura di Formula 1 che corse nella stagione 1978. Spinta da un tradizionale motore Ford Cosworth DFV fu concepita da Harvey Postlethwaite, gi\u00e0 ideatore dei precedenti modelli del costruttore canadese.\nEsord\u00ec al Gran Premio d'Argentina 1978, e corse in tutto solo 2 gare mondiali. Jody Scheckter la guid\u00f2 al debutto stagionale sul Circuito di Buenos Aires e Keke Rosberg con il team privato Theodore Racing Hong Kong la port\u00f2 in pista ai Gran Premi di Olanda ed Italia, riuscendo a qualificarsi solo a Zandvoort. "}
{"id": "2461919", "revid": "1442080", "url": "https://it.wikipedia.org/wiki?curid=2461919", "title": "Barcelona KIA 2008 - Singolare", "text": "Il singolare del Barcelona KIA 2008 \u00e8 stato un torneo di tennis facente parte del WTA Tour 2008.\nMeghann Shaughnessy era la detentrice del titolo, ma quest'anno non ha partecipato.\nMarija Kirilenko ha vinto in finale 6\u20130, 6\u20132, contro Mar\u00eda Jos\u00e9 Mart\u00ednez S\u00e1nchez."}
{"id": "2461920", "revid": "36426", "url": "https://it.wikipedia.org/wiki?curid=2461920", "title": "Ca' d'oro", "text": ""}
{"id": "2461925", "revid": "1234826", "url": "https://it.wikipedia.org/wiki?curid=2461925", "title": "Caritas in veritate", "text": "Caritas in veritate (in italiano \"La carit\u00e0 nella verit\u00e0\") \u00e8 una lettera enciclica della Chiesa cattolica firmata da papa Benedetto XVI il 29 giugno 2009.\nStoria.\nL'enciclica sociale diffusa da Benedetto XVI sarebbe dovuta uscire nel marzo del 2008, in occasione del quarantesimo anniversario dalla pubblicazione dell'enciclica \"Populorum progressio\" (pubblicata da papa San Paolo VI nel marzo del 1967); tuttavia il sopraggiungere della crisi economica nei primi mesi del 2008 ha richiesto la riscrittura di una parte dell'enciclica, facendo slittare la data di pubblicazione prevista fino al 29 giugno 2009, nella solennit\u00e0 dei Santi Apostoli Pietro e Paolo. Ulteriori problemi riguardanti la traduzione del testo in latino hanno fatto rimandare ulteriormente la diffusione al 7 luglio, nonostante il documento sia stato firmato dal Pontefice lo stesso 29 giugno.\nPer stesura dell'enciclica, in particolare per la sezione riguardante la crisi economica, il papa si \u00e8 avvalso della collaborazione non solo del Pontificio Consiglio della Giustizia e della Pace guidato dal cardinale Renato Raffaele Martino o di vescovi come monsignor Reinhard Marx, esperto di dottrina sociale, ma anche di economisti ed esperti di etica e finanza, come Stefano Zamagni ed Ettore Gotti Tedeschi.\nInvitato dall'allora presidente del Senato Renato Schifani per il 28 luglio, il cardinale Bertone illustr\u00f2 i contenuti dell'enciclica in una gremita Sala capitolare del Palazzo della Minerva.\nIl titolo.\nIl titolo dell'enciclica, \"Caritas in veritate\" (tratto dalle prime parole del testo latino), sebbene non costituisca direttamente una citazione dalla Bibbia, ricorda l'espressione di San Paolo \u00abveritas in caritate\u00bb (la verit\u00e0 nella carit\u00e0). Nel documento \u00e8 spiegato infatti che:\nBenedetto XVI spiega inoltre che lo stesso Ges\u00f9 Cristo, indicato come \u00abvia, verit\u00e0 e vita\u00bb in , secondo il Vangelo \u00e8 stato, con la sua vita terrena e con la sua morte e resurrezione, \u00abtestimone\u00bb di carit\u00e0 nella verit\u00e0:\nPer tale motivo, il papa ribad\u00ec, in merito al summit del G8 appena conclusosi a L'Aquila pochi giorni dopo la diffusione dell'enciclica, la sua convinzione che \u00abper quanto sia complessa l'attuale situazione nel mondo, la Chiesa guarda al futuro con speranza e ricorda ai cristiani che \"l'annuncio di Cristo \u00e8 il primo e principale fattore di sviluppo\"\u00bb.\nVa con molta attenzione per\u00f2 sottolineato che \"la carit\u00e0 nella verit\u00e0\" \u00e8 diametralmente opposta alla dicitura \"verit\u00e0 nella carit\u00e0\" (veritas in caritatem) che stravolgerebbe i principi fondanti sia ermeneutici che antropologici del messaggio cristiano conducendolo sulla via perigliosa di un esistenzialismo ineluttabile, un temporalismo caro alle tesi di Heidegger contenute in \"Essere e Tempo\" e che sono fuorvianti rispetto al fondamento nella Verit\u00e0 della Carit\u00e0. Non a caso, a ribadire la ferma opposizione all'illuminante intuizione di Benedetto XVI, vi \u00e8 il motto episcopale del cardinale Kasper, figlio culturale del teologo vicino ad Heidegger Karl Rahner le cui tesi oggi sono particolarmente sentite dal pensiero di Papa Francesco.\nContenuto.\nL'introduzione dell'enciclica sottolinea come l'amore (\"Caritas\") sia una fonte di energia che spinge le persone ad impegnarsi nel mondo della giustizia e della pace. La Carit\u00e0, pertanto, \u00e8 la via maestra della dottrina della Chiesa. Ma perch\u00e9 la carit\u00e0 non sia guidata dall'emotivismo, e pertanto svilita, ha bisogno che sia veritiera.\nCapitolo I: Il messaggio della \"Populorum progressio\".\nIl testo dell'enciclica, come confermato dalle prime righe del capitolo, radica il pensiero cattolico nell'enciclica \"Populorum Progressio\" e nella tradizione della fede apostolica, che implica, come specificato dallo stesso Benedetto XVI in occasione del viaggio in Sud America nel maggio 2007, la rinuncia all'interesse personale e nella ricerca di una posizione condivisa, pur nella mantenuta laicit\u00e0 del soggetto politico rispetto alla Chiesa.\nA tal proposito, papa Benedetto XVI invita la popolazione battezzata alla coerenza con i principi professati in modo inedito. Invero, secondo le parole di Paolo VI e della sua Populorum Progressio, \u00abtutta la Chiesa, in tutto il suo essere e il suo agire, quando annuncia, celebra e opera nella carit\u00e0, \u00e8 tesa a promuovere lo sviluppo integrale dell'uomo\u00bb e tale \u00abautentico sviluppo dell'uomo\u00bb, quando avvenga con le modalit\u00e0 su dichiarate, \u00abriguarda unitariamente la totalit\u00e0 della persona in ogni sua dimensione\u00bb.\nLa motivazione di tale comportamento non pu\u00f2 che ritrovarsi nella prospettiva della vita eterna: il papa ricorda in tal senso che l'istituzione in s\u00e9 non \u00e8 garanzia di sviluppo, benessere e rispetto dell'uomo; solo questo sentimento consente di abbandonare la prospettiva che ci fa \u00abvedere nell'altro sempre soltanto l'altro\u00bb.\nDel resto la Chiesa ha, in un modo o nell'altro, sempre fornito un unico insegnamento in tal senso: in questo campo, il merito di Paolo VI sarebbe, secondo il papa, quello di aver intravisto la globalit\u00e0 di tale sviluppo e di aver reinvestito la responsabilit\u00e0 umana di un ruolo che le era stato sottratto dallo sviluppo tecnico o dall'utopia del ritorno allo stato di natura.\nSecondo il pontefice deve poi ristabilirsi il legame esistente fra vita etica e vita sociale, che non sarebbe corretto tenere separate; ci\u00f2 \u00e8 tanto pi\u00f9 vero quando si pensi alla drammatizzazione delle vicende umane e dello scempio della vita nei contesti pi\u00f9 degradati e deboli.\nRiprendendo poi il discorso della ricollezione e studio delle fonti della dottrina sociale della Chiesa, papa Benedetto si sofferma sul significato autentico del progresso come \"vocazione umana\", un appello trascendente cui l'uomo non pu\u00f2 e non sa rinunciare: in tal senso nascerebbe l'esigenza di coniugare la tecnica al suo significato. Lo sviluppo umano, che pertanto \u00absuppone la libert\u00e0 responsabile\u00bb, viene invece individuato come \u00abillusorio messianismo carico di promesse\u00bb lo sviluppo privo del proprio significato trascendente.\nLo sviluppo umano integrale come vocazione esige anche che se ne rispetti la verit\u00e0. La vocazione al progresso spinge gli uomini a \u00abfare, conoscere e avere di pi\u00f9, per essere di pi\u00f9\u00bb; e, in tal senso, la dottrina cristiana ha il pregio di essere il viatico per questa affermazione integrale dello sviluppo umano. Il Vangelo cio\u00e8 sarebbe elemento fondamentale dello sviluppo, perch\u00e9 in esso Cristo, \u00abrivelando il mistero del Padre e del suo amore, svela anche pienamente l'uomo all'uomo\u00bb. Infatti, \u00abquando Dio viene eclissato, la nostra capacit\u00e0 di riconoscere l'ordine naturale, lo scopo e il \u201cbene\u201d comincia a svanire\u00bb.\nIl Papa conclude poi il capitolo evidenziando come \u00able cause del sottosviluppo non siano primariamente di ordine materiale\u00bb. Paolo VI, nella sua Populorum Progressio, ci invitava a ricercarle in altre dimensioni dell'uomo: nella volont\u00e0, prima di tutto, e nel pensiero, a ritroso, che non \u00e8 in grado di orientare la volont\u00e0. Per questo, nel perseguimento dello sviluppo, servono \u00ab uomini di pensiero capaci di riflessione profonda, votati alla ricerca d'un umanesimo nuovo, che permetta all'uomo moderno di ritrovare se stesso \u00bb.\nAncor di pi\u00f9, ci\u00f2 che manca \u00e8 la fraternit\u00e0 fra uomini e fra popoli: la globalizzazione infatti non ci rende solo fratelli. La ragione, da sola, \u00e8 in grado di cogliere l'uguaglianza tra gli uomini e di stabilire una convivenza civica tra loro, ma non riesce a fondare la fraternit\u00e0. Questa ha origine da una vocazione trascendente di Dio Padre, che ci ha amati per primo, insegnandoci per mezzo del Figlio che cosa sia la carit\u00e0 fraterna:\nCapitolo II: Lo sviluppo umano nel nostro tempo.\nLa sfida dell'interdipendenza interplanetaria ci pone davanti ad \u00abun impegno inedito e creativo, certamente molto vasto e complesso. Si tratta di dilatare la ragione e di renderla capace di conoscere e di orientare queste imponenti nuove dinamiche, animandole nella prospettiva di quella \"civilt\u00e0 dell'amore\" il cui seme Dio ha posto in ogni popolo, in ogni cultura\u00bb.\nIn questo senso,\narmoniosamente integrandosi, possono dare vita a uno sviluppo vero.\nEncicliche richiamate.\nLe encicliche richiamate nel documento sono:\nVi sono, inoltre, numerose citazioni della costituzione pastorale Gaudium et spes del Concilio Vaticano II.\nAccoglienza e reazioni.\nPiero Sansonetti, il giorno dopo l'uscita dell'enciclica, ha scritto un editoriale intitolato \u00abTalvolta anche il papa ha ragione\u00bb in cui afferma che \u00abBenedetto XVI ripropone la carit\u00e0 [...] come pilastro essenziale del Cristianesimo e sviluppa una critica molto forte del sistema di mercato per il modo come si \u00e8 venuto affermando in questi decenni\u00bb.\nIn un articolo apparso su L'Osservatore Romano, il direttore della Banca d'Italia Mario Draghi ha fatto sue le tesi del papa, spiegando che:\nIl politologo e teorico dell'economia Michael Novak dalle pagine del quotidiano \"Liberal\", ha affermato di preferire al documento di Benedetto XVI l'enciclica \"Centesimus Annus\", sostenendo che \u00abGiovanni Paolo II aveva affrontato la crisi del sistema pi\u00f9 chiaramente\u00bb e che \u00abla tradizione cattolica sembra porre ancora troppo l'accento sulla carit\u00e0, la virt\u00f9 e la giustizia e non si concentra abbastanza sui metodi per sconfiggere il peccato dell'uomo\u00bb.\nL'economista e Premio Nobel Paul Samuelson ha commentato positivamente l'enciclica, sostenendo che \u00abil Papa con la sua enciclica sta cercando di riportarci ad una realt\u00e0 che potrebbe diventare pi\u00f9 vivibile con un ritorno all'etica nella finanza\u00bb."}
{"id": "2461930", "revid": "339392", "url": "https://it.wikipedia.org/wiki?curid=2461930", "title": "Mario Boano", "text": ""}
{"id": "2461933", "revid": "1543377", "url": "https://it.wikipedia.org/wiki?curid=2461933", "title": "Mercedes-Benz M160", "text": "La sigla Mercedes-Benz M160 indica una famiglia di motori a scoppio prodotti dal 1998 al 2007 dalla Casa tedesca Mercedes-Benz.\nProfilo e caratteristiche.\nI motori \"M160\" sono motori molto particolari: prima di tutto si tratta dei pi\u00f9 piccoli motori automobilistici mai realizzati dalla Casa tedesca, essendo compresi tra 0,6 e 0,8 litri. In secondo luogo, questi motori sono noti per aver equipaggiato la prima serie della Smart. Come ultimo aspetto, questi motori sono caratterizzati da un'architettura non molto comune nella normale produzione: si tratta infatti di motori tricilindrici.\nTali motori sono stati prodotti nell'ex-stabilimento \"MCC\" di Hambach (Francia), sotto il controllo del gruppo Daimler-Benz, che a partire dal 1998 ha cambiato ragione sociale in DaimlerChrysler dopo aver preso anche il controllo del colosso statunitense.\nLa famiglia \"M160\" era composta da due motori. Le caratteristiche in comune con i due motori annoverano anche le pi\u00f9 particolari e sono le seguenti:\nSi tratta quindi di motori monoalbero in lega leggera: l'utilizzo di leghe leggere unito alla compattezza dimensionale di questi motori ha fatto in modo che risultassero relativamente leggeri, la versione minore, quella da 0,6 litri, pesava infatti 59 kg. Sono tutti motori sovralimentati: il dispositivo di overboost consente un leggero, temporaneo aumento della pressione di sovralimentazione ed un conseguente leggero aumento della coppia motrice. Tra le altre caratteristiche va senz'altro citata la presenza dell'acceleratore elettronico e non pi\u00f9 a cavo. Tale motore \u00e8 stato proposto in diversi livelli di potenza, dipendenti per esempio dalla pressione di sovralimentazione (oltre che da altri ovvii accorgimenti, come l'elettronica di gestione): per esempio, le primissime due varianti del motore \"M160\" erogavano rispettivamente 45 e 55 CV, ed erano caratterizzati rispettivamente da pressioni di sovralimentazione pari ad 1.4 ed 1.8 bar.\nMentre qualsiasi altro motore automobilistico oramai supera agevolmente i 100.000\u00a0km, i motori \"M160\" hanno un ciclo vitale che spesso e volentieri rimane sensibilmente al di sotto di tale soglia. Non sono rari i casi di motori danneggiati per cedimenti dovuti ad usura gi\u00e0 intorno ai 50\u201460\u00a0000\u00a0km. Ciononostante, la principale applicazione di questi motori, ossia la Smart Fortwo, ha riscosso un buon livello di vendite.\nNella seguente tabella sono mostrate le principali caratteristiche ed applicazioni dei vari motori \"M160\", conosciuti anche come motori Suprex.\nTabella delle applicazioni.\nA partire dal 2007, i motori \"M160\" sono stati sostituiti dai motori della Serie 3B2, prodotti dalla Mitsubishi."}
{"id": "2461935", "revid": "1798099", "url": "https://it.wikipedia.org/wiki?curid=2461935", "title": "Wolf WR5", "text": "La Wolf WR5 fu una vettura di Formula 1 che corse nella stagione 1978. Spinta da un tradizionale motore Ford Cosworth DFV fu concepita da Harvey Postlethwaite, gi\u00e0 ideatore dei precedenti modelli del costruttore canadese.\nTecnica.\nIspirata alla Lotus 78 e allo sfruttamento dell'effetto suolo, la vettura era caratterizzata esteticamente dal radiatore dell'olio posto frontalmente tra alettone anteriore e abitacolo.\nCarriera agonistica.\nEsord\u00ec al Gran Premio di Spagna 1978 con Jody Scheckter e corse in tutto 8 gare mondiali. Il pilota sudafricano corse 7 Gran Premi sulla WR5, mentre lo statunitense Bobby Rahal disput\u00f2 solamente il GP di Watkins Glen."}
{"id": "2461937", "revid": "1318658", "url": "https://it.wikipedia.org/wiki?curid=2461937", "title": "Baltimore Bullets 1947-1948", "text": "La stagione 1947-48 dei Baltimore Bullets fu la 1\u00aa nella BAA per la franchigia.\nI Baltimore Bullets arrivarono secondi nella \"Western Division\" con un record di 28-20. Nei play-off, dopo aver vinto la partita di \"tiebreaker\" con i Chicago Stags, vinsero 2-1 nei quarti di finale contro i New York Knicks, 2-0 nelle semifinali contro i Chicago Stags, e vinsero il titolo battendo 4-2 i Philadelphia Warriors nella finale BAA."}
{"id": "2461939", "revid": "15756", "url": "https://it.wikipedia.org/wiki?curid=2461939", "title": "Budrio", "text": "Budrio (: ; \"B\u00fbdri\" in dialetto bolognese orientale) \u00e8 un comune italiano di abitanti della citt\u00e0 metropolitana di Bologna, in Emilia-Romagna. Fa parte dell'Unione Terre di pianura.\nGeografia fisica.\nClima.\nDi clima continentale, la \nClassificazione climatica \u00e8: zona E, 2291 GR/G.\nLa stazione meteorologica pi\u00f9 vicina \u00e8 quella di San Pietro Capofiume, dalla quale si attesta che la temperatura media del mese pi\u00f9 freddo, gennaio, \u00e8 di circa +2,4\u00a0\u00b0C, mentre quella del mese pi\u00f9 caldo, agosto, si pone attorno ai +23,8\u00a0\u00b0C.\nMediamente, nel corso dell'anno si contano 77,1 giorni di gelo e 1,7 giorni di ghiaccio.\nOrigini del nome.\nIl toponimo \"Budrio\" deriva dalla voce prelatina \"Butrium\" (\"burrone, scarpata\"), che deriva a sua volta dal greco \u03b2\u03cc\u03b8\u03c1\u03bf\u03c2, \"fossa\".\nStoria.\nDalle origini all'Unit\u00e0 d'Italia.\nLe origini di Budrio sono molto antiche. Sebbene il toponimo sembri celtico, la cittadina fu probabilmente fondata dagli Umbri, ma i segni di civilizzazione pi\u00f9 antichi ancora riscontrabili sono di epoca romana. Il territorio comunale fu oggetto della cosiddetta \"centuriazione\", ossia venne suddiviso in appezzamenti di terreno concessi ai legionari romani per ricompensarli per i loro servigi. La struttura regolare, a linee rette e perpendicolari, della centuriazione \u00e8 ancora ben visibile guardando la campagna di Budrio dall'aereo, perch\u00e9 i confini e i canali di irrigazione romani non sono mai stati del tutto abbandonati.\nDa ritrovamenti effettuati nei dintorni, si ritiene che la fondazione del nucleo originario della Budrio moderna risalga al X-XI secolo. La chiesa di San Lorenzo era gi\u00e0 funzionante nel 1146.\nLa ricostruzione di Budrio fu voluta dal cardinale Egidio Albornoz nel XIV secolo in forma di castello. Sono di questo periodo i due Torrioni di NO e di SO, a pianta trapezoidale, edificati nel 1376. L'unico tratto superstite delle mura trecentesche \u00e8 visibile presso Piazza Matteotti. I Torrioni di NE e di SE, di pianta circolare, furono eretti nel secolo seguente, nell'allargamento della cinta muraria, che comprese nel Castello il Borgo, e che fu completato agli inizi del Cinquecento.\nDall'Unit\u00e0 d'Italia ad oggi.\nA Budrio \u00e8 nato Giuseppe Barilli (1812), che con lo pseudonimo di Quirico Filopanti verr\u00e0 nominato nel 1860 Professore di Meccanica e Idraulica all'Universit\u00e0 di Bologna. \u00c8 noto per l'invenzione dei fusi orari.\nSempre a Budrio, il 16 gennaio 1881, nasce Ettore Guizzardi, noto per aver partecipato, al fianco del principe Scipione Borghese e del giornalista Luigi Barzini, al famoso Raid Pechino-Parigi come meccanico e pilota della mitica \"Itala\".\nBudrio sal\u00ec alla ribalta della cronaca nera il 1\u00ba aprile 2017 per l'omicidio di Davide Fabbri, ad opera di Norbert Feher.\nIl paese \u00e8 conosciuto in tutto il mondo per la sua \"ocarina\", strumento musicale creato dal budriese Giuseppe Donati.\nSimboli.\nLo stemma del Comune di Budrio ha radici antiche ma \u00e8 stato approvato ufficialmente solo il 10 marzo 1932 con decreto del capo del governo.\nUn tempo l'emblema era completato dal motto latino \"Utriusque Comunitatis\" (\"Entrambi i Comuni\") a testimoniare che il paese era diviso in due amministrazioni distinte che avevano il medesimo sigillo. Il leone e il capo d'Angi\u00f2, segno distintivo della fazione guelfa, sono riferimenti dell'appartenenza di Budrio all'antico contado di Bologna.\nMonumenti e luoghi d'interesse.\nIl MiBACT recensisce 65 beni architettonici tutelati nel comune, ai quali si aggiungono quelli senza tutele.\nArchitetture religiose.\nInoltre: oratorio di San Francesco alla Riccardina, oratorio di Santa Maria del Borgo, oratorio di San Pietro, Chiesa di San Salvatore, Santa Maria Annunziata di Vedrana, convento di San Francesco con annessa Chiesa della Santa Famiglia di Nazaret, chiesa di San Lorenzo di Prunaro, chiesa di Santa Maria delle Creti, ex oratorio di San Zenone, chiesa di Santa Maria Maddalena di Cazzano, chiesa di San Domenico, chiesa di San Gregorio Magno, chiesa di San Marco di Vigorso, chiesa della Beata Vergine delle Grazie dell'Olmo, chiesa dei Santi Giacomo e Biagio di Bagnarola, ex oratorio del Santissimo Sacramento e chiesa vecchia di Santa Maria e San Biagio.\nArchitetture civili e militari.\nDi notevole interesse il complesso delle ville a Bagnarola, frazione a pochi chilometri a nord del capoluogo. La prima costruzione, il castello dei Bentivoglio, fu edificato tra il 1475 e il 1481 nel periodo di massimo splendore della signoria di Giovanni II Bentivoglio, ampliando la gi\u00e0 esistente rocca del 1390 e detta del Poledrano, dal nome della localit\u00e0 Ponte Poledrano adiacente al Navile.\nI caratteri sono quelli di una delizia rinascimentale, una dimora di campagna senza preoccupazioni difensive eccessive. La pianta \u00e8 quadrata, dalle finestre ampie, dal vasto e luminoso cortile, dalle accoglienti stanze con annessi servizi e stalle.\nDal castello partiva un viale che conduceva al Casino che Aurelio Malvezzi fece costruire nel 1623 su un preesistente nucleo appartenente ai Cospi, a cui furono aggiunti la cappella di Sant'Anna (semidistrutta) e il teatro dei Bibiena (distrutto a inizio Ottocento a causa di un incendio).\nIl complesso principale fu trasformato nel 1737 nel Floriano (dal nome del committente) per opera di Alfonso Torreggiani con le tipiche linee neoclassiche particolarmente accentuate nella facciata rivolta a sud e arricchita dallo splendido scalone d'ingresso.\nPresso il castello si erge Villa Ranuzzi Cospi, edificata nel XVIII secolo.\nAltri palazzi e ville.\nIl Palazzo Comunale, edificato nel XV secolo con stile gotico si trova accostato alla Torre dell'Orologio. \nTra gli altri edifici civili tutelati si segnalano:\nAltre architetture.\nIl territorio comunale presenta altre architetture tutelate:\nAree naturali.\nParte del territorio comunale \u00e8 compreso nel sito di interesse comunitario e zona di protezione speciale \"Biotopi e Ripristini ambientali di Budrio e Minerbio\" (IT4050023).\nSociet\u00e0.\nEtnie e minoranze straniere.\nAl 1 gennaio 2018 i cittadini stranieri residenti nel comune erano e rappresentavano circa il 9,1% della popolazione. Di seguito sono riportati i gruppi pi\u00f9 consistenti:\nInfrastrutture e trasporti.\nStrade.\nL'abitato di Budrio \u00e8 servito da due principali direttrici stradali, corrispondenti alle strade provinciali 3 e 6.\nFerrovie.\nLe stazioni ferroviarie di Budrio, Budrio Centro e Mezzolara sono poste lungo la ferrovia Bologna-Portomaggiore delle Ferrovie dell'Emilia-Romagna e sono servite dalle corse svolte da TrenitaliaTper nell'ambito del contratto di servizio stipulato con la Regione Emilia-Romagna.\nUna diramazione di tale linea, che originava proprio da Budrio per collegare i centri di Medicina e Massa Lombarda, fu attiva dal 1887 al 1964.\nMobilit\u00e0 urbana.\nIl servizio di trasporto pubblico a Budrio \u00e8 garantito con autocorse suburbane svolte dalla societ\u00e0 TPER e Autoguidovie.\nSport.\nLa principale societ\u00e0 sportiva del paese \u00e8 la Pallacanestro Budrio, che svolge attivit\u00e0 sportiva dal 1965.\nDopo anni in cui ha militato anche in Serie B, attualmente milita nel campionato di Serie D Regionale."}
{"id": "2461941", "revid": "599013", "url": "https://it.wikipedia.org/wiki?curid=2461941", "title": "Herm Fuetsch", "text": ""}
{"id": "2461944", "revid": "122961224", "url": "https://it.wikipedia.org/wiki?curid=2461944", "title": "Wolf WR6", "text": "La Wolf WR6 \u00e8 una vettura di Formula 1 che corse nella stagione 1978. \nSpinta da un tradizionale motore Ford Cosworth DFV fu concepita da Harvey Postlethwaite, gi\u00e0 ideatore dei precedenti modelli del costruttore canadese.\nEsord\u00ec al Gran Premio d'Olanda 1978 con Jody Scheckter e corse in tutto solamente 3 gare mondiali."}
{"id": "2461948", "revid": "1573940", "url": "https://it.wikipedia.org/wiki?curid=2461948", "title": "Fregata ariel", "text": "La fregata minore (Fregata ariel ) \u00e8 un uccello marino della famiglia dei Fregatidi.\nDistribuzione e habitat.\nQuesto uccello vive nelle regioni tropicali dell'Oceano Indiano e dell'Oceano Pacifico occidentale e centrale (soprattutto in Australia e mari limitrofi).\nSistematica.\n\"Fregata ariel\" ha tre sottospecie:"}
{"id": "2461949", "revid": "484362", "url": "https://it.wikipedia.org/wiki?curid=2461949", "title": "Personaggi di Gargoyles", "text": "Questo \u00e8 l'elenco dettagliato dei personaggi della serie animata realizzata dalla Disney \"Gargoyles\" andata in onda dal 1994 al 1997.\nGargoyles.\nCreature dalla forza sovrumana e dall'aspetto ibrido tra umano e chirottero, loro peculiarit\u00e0 sono l'innata abilit\u00e0 guerriera e l'essere di pietra durante le ore diurne, che essi lo vogliano o meno. Un tempo vivevano liberi in tutto il mondo, ma con l'arrivo degli umani hanno man mano assunto, chi pi\u00f9 volontariamente di altri, il ruolo di guardiani delle fortezze. Col tempo per\u00f2, proprio il loro particolare aspetto e le loro strabilianti abilit\u00e0 li hanno portati al centro del disprezzo degli umani, i quali sono riusciti a estinguerli quasi completamente sfruttando la loro debolezza nelle ore di luce per ridurli a pezzi.\nI gargoyles necessiterebbero di un approccio calorico di circa tre mucche al giorno per poter vivere, ma evitano tale consumo ricaricandosi di energia nelle ore diurne, quando sono di pietra; tramite tale processo riescono inoltre a riprendersi brevemente dalle ferite; il che non vuol dire che siano immortali anche se invecchiano meno velocemente di un umano. Biologicamente appaiono pi\u00f9 giovani di quanto non lo siano cronologicamente poich\u00e9 tramutandosi in pietra il loro ritmo di crescita si ferma, e riprende poi dopo il tramonto del sole, quando ritornano di carne e ossa. I loro occhi si illuminano al buio di una scintillante luce bianca per i maschi e rossa per le femmine. Nonostante le ali non sono capaci di volare ma solo di planare sulle correnti d'aria.\nSi nota molto facilmente che i gargoyles indossano dei grossi perizoma; ebbene in origine ovvero anticamente i gargoyles non avevano vergogna a girare nudi. L'imperatore romano Cesare Augusto in persona, provando disgusto per questo, ordin\u00f2 ai suoi gargoyles di indossare dei perizoma e a un mago di far s\u00ec che questi indumenti si pietrificassero per sempre insieme con le creature quando sorgeva il Sole; col tempo anche tutti i gargoyles del mondo indossarono degli indumenti. Con questa storia si spiega perch\u00e9 i gargoyles, oggi, indossano dei perizoma.\nNon \u00e8 poi chiaro da quali esseri viventi i gargoyles discendano; \u00e8 molto probabile tuttavia che essi siano evoluti dai grandi rettili dell'era Paleozoica, o dell'era Mesozoica.\nI pochi clan sopravvissuti di gargoyles sono ora sparsi per il mondo e si nascondono dal genere umano.\nIl clan di Manhattan.\nSono i protagonisti della serie, originari della Scozia, dopo essere stati traditi dal capo delle guardie del castello di Wyvern nel 994 d.C. vennero del tutto sterminati con l'eccezione di un esiguo gruppo che verr\u00e0 in seguito tramutato in pietra dal Magus per 1000 anni, dopodich\u00e9 si risveglieranno negli Stati Uniti grazie a David Xanatos, e incominceranno a difendere la citt\u00e0 dal crimine con l'aiuto della detective Elisa Maza. \nGolia.\nGolia (voce italiana Alessandro Rossi) \u00e8 il protagonista e personaggio centrale di tutta la serie, il leader del clan di Manhattan. Ha un forte carattere, intelligente, con un senso di moralit\u00e0. Golia \u00e8 apparso in pi\u00f9 episodi della serie rispetto a qualsiasi altro personaggio (tranne che per gli episodi \"Il falcone d'argento\", \"Re Art\u00f9\" e \"Il Regno\") Questo \u00e8 pi\u00f9 evidente nel corso della prima stagione, in cui vari episodi ruotavano intorno solo a Golia e da un altro membro del clan (come ad esempio \"\u201cIl sortilegio\u201d\",\"\u201dUna vita sospesa\u201d\",\"\u201dIl Branco va a caccia\u201d\"). Si presuppone che Golia nasca nel 938. Nel 984, \u00e8 diventato il leader del suo clan. Nel Medioevo non hanno un buon rapporto con gli umani residenti nel castello, l'unico che li capisce \u00e8 il Capitano della Guardia che vede Golia come un potente guerriero, ma la principessa Catherine lo considera un \"prepotente e un selvaggio\", a torto. In quei tempi, egli aveva una relazione con una gargoyle che Golia chiama il suo \"angelo della notte\" (pi\u00f9 tardi nota come Demona). Si \u00e8 salvato dall'attacco dei vichinghi dato che \u00e8 stato ingannato dal capitano della guardia e da Demona, che volevano cacciare gli umani dal castello per lasciarlo ai gargoyles. Quando \u00e8 tornato, ha creduto che il suo amore era stato ucciso come il resto del suo clan, e desidera vendetta. Egli ha portato i cinque membri superstiti del clan ma niente vendetta: sono stati trasformati in pietra grazie a un sortilegio. Nel 1994, Golia e il suo clan si sono risvegliati grazie al miliardario David Xanatos che ha portato il Castello Wyvern sopra le nuvole. Si fida di Xanatos e lavora per lui fino a quando il detective della NYPD, Elisa Maza, gli ha fatto capire che Xanatos era uno spietato. Ha anche avuto modo di rivedere l'amata di un tempo, Demona. Con il passare delle puntate si \u00e8 legato sempre di pi\u00f9 a Elisa.; nell'ultima puntata Golia ed Elisa si dichiarano amore, con un bacio. Nella seconda stagione scopre che le uova del castello sono vive, che vivono ad Avalon e che sono state curate dalla principessa Catherine e il Magus che aveva promesso loro di proteggere le uova come risarcimento per il congelamento del clan in pietra. Qui scopre sua figlia, Angela.\nHudson.\nHudson (voce italiana Sandro Iovino) \u00e8 un ex leader del Wyvern Clan. \u00c8 in pensione dopo essere stato accecato nell'occhio sinistro combattendo l'Arcimago. Egli, tuttavia, \u00e8 rimasto un forte guerriero, astuto stratega. Golia spesso invoca il suo consiglio e la sua esperienza. Lui e Goliath sono stati gli unici due gargoyles, che si sono salvati lasciando il castello di Wywern, e quindi sono stati assenti durante il raid che ha distrutto gran parte del resto del clan. Dopo essere stato risvegliato, Hudson \u00e8 stato il primo a scegliere il nome, e prese spunto dal fiume di New York. Fa amicizia con lo scrittore cieco Jeffrey Robbins, che non capisce il suo essere non-umano (anche se poi ha rivelato a Hudson che aveva capito che era un gargoyle \"con il suo accento scozzese, visite solo durante la notte, e il suo odore di vecchio cuoio\"), e che gli ha insegnato a leggere. Hudson molte volte guarda la televisione e fa la guardia del clan della casa, mentre gli altri sono in pattuglia. Tuttavia egli rimane un fiero guerriero, pronto a rispondere a qualsiasi sfida. Hudson \u00e8 anche l'unico gargoyle del clan che, regolarmente, si avvale di un'arma (una piccola spada), che ha incominciato a usare qualche tempo dopo aver perso un occhio. In un episodio della terza serie, Hudson ha subito un intervento chirurgico per ritrovare la vista su consiglio di Robbins. Si \u00e8 anche detto che era il padre biologico di Broadway, ma pare che n\u00e9 lui n\u00e9 Hudson ne siano al corrente.\nBrooklyn.\nBrooklyn (voce italiana Marco Mete) \u00e8 il secondo in comando di Golia, dopo lui e Hudson \u00e8 il pi\u00f9 abile dei gargoyles, dimostra pi\u00f9 spesso di saper essere un ottimo stratega e guerriero, sebbene abbia delle attitudini piuttosto impetuose dovute anche alla giovane et\u00e0; durante il viaggio di Golia attraverso il mondo sar\u00e0 lui a prendere in mano le redini del clan dimostrandosi un suo degno sostituto. Non sopporta Demona ed \u00e8 totalmente avverso a ogni forma di collaborazione con lei seppur dovesse essere breve. Si innamorer\u00e0 di Angela, figlia di Golia e Demona, e per lei entrer\u00e0 in conflitto con l'amico Broadway (che alla fine conquister\u00e0 la ragazza) ma alla fine si riappacificheranno.\nBroadway.\nBroadway (voce italiana Massimo De Ambrosis) \u00e8 un gargoyle di stazza imponente e in sovrappeso, \u00e8 di tutti il pi\u00f9 restio alla lotta e preferisce stare in disparte (preferibilmente a mangiare), di animo gentile e curioso \u00e8 molto attratto dal mondo circostante e cerca sempre di scoprirne il pi\u00f9 possibile. \u00c8 appassionato di cinema, sport, musica, motori e libri anche pi\u00f9 degli altri suoi compagni. Fondamentalmente \u00e8 per\u00f2 molto ingenuo e facile da raggirare, nonostante venga dipinto spesso come uno stupido e uno zoticone, in realt\u00e0 lui non \u00e8 affatto cos\u00ec, ma al contrario ha un animo nobile e caparbio, pronto a sacrificarsi per gli altri e a tirare fuori gli artigli quando il dovere chiama, e di questo Angela se ne accorger\u00e0, innamorandosi di lui invece che di Brooklyn.\nLexington.\nLexington (voce italiana Simone Mori) \u00e8 il pi\u00f9 giovane e piccolo dei gargoyles, poco pi\u00f9 grande di un bambino, nonostante le apparenze \u00e8 un guerriero formidabile e di tutti \u00e8 quello che pi\u00f9 si avvicina alla comprensione della tecnologia del XXI secolo, tanto che lo si vede spesso trafficare con computer e videogiochi; \u00e8 tuttavia un buontempone e un ingenuo, e questo lo rende soggetto alle trappole dei nemici.\nBronx.\nBronx \u00e8 una strana creatura con le stesse capacit\u00e0 di un gargoyle ma di aspetto simil-canino, sprovvisto delle ali e della parola, si comporta esattamente come se fosse un animale domestico, non \u00e8 l'unica creatura con queste caratteristiche nella serie, ma non viene tuttavia mai spiegato cosa sia esattamente.\nAngela.\nAngela (voce italiana Barbara De Bortoli) \u00e8 la figlia di Demona e Golia; di aspetto molto simile alla madre ma visibilmente pi\u00f9 giovane, dal padre ha ereditato la pigmentazione della pelle e i capelli scuri, mentre sempre dalla madre le deriva la peculiare abilit\u00e0 di illuminare gli occhi di rosso anzich\u00e9 di bianco. il suo nome \u00e8 un contrasto a quello di Demona, di cui \u00e8 difatti l'esatto opposto comportamentale: mite, buona, gentile, altruista, dolce e comprensiva. \u00c8 nata dalle uova sopravvissute alla distruzione del castello Wyvern e trasportate ad Avalon, qui sar\u00e0 trovata dal genitore e condotta dal resto del clan; al suo arrivo far\u00e0 breccia nei cuori di Broadway e Brooklyn, dei quali all'inizio rifiuta le attenzioni seccata ma, poi scoprir\u00e0 nel primo il compagno giusto per lei e ceder\u00e0 alle sue avance. Ha inoltre un rapporto di grande amicizia con Elisa Maza, che vede quasi come una seconda mamma per via del suo rapporto con Golia. Poich\u00e9 essi decideranno di adottare un bambino umano, Angela diventer\u00e0 una sorella maggiore.\nDemona.\nDemona (voce italiana Emanuela Rossi) \u00e8 un ex membro del clan; in passato ha avuto una relazione con Golia (che la chiamava affettuosamente mio angelo della notte) da lui ha avuto una figlia, Angela. Ossessionata dal desiderio di liberare la sua gente dall'oppressione degli umani si \u00e8 resa colpevole della distruzione del castello Wyvern, scoprir\u00e0 per\u00f2 di avere solo provocato la distruzione della sua specie. Grazie a un particolare sortilegio ha legato la sua vita a Macbeth, ed \u00e8 cos\u00ec riuscita a vivere mille anni senza invecchiare; il suo carattere si \u00e8 per\u00f2 irrigidito nel tempo ed \u00e8 diventata pi\u00f9 fredda e spietata. In seguito a un diverbio con l'elfo Puck, sar\u00e0 punita da questi con un incantesimo che durante il giorno, invece di tramutarla in pietra la rende ci\u00f2 che pi\u00f9 odia al mondo: un'umana. Quando scoprir\u00e0 che la figlia \u00e8 viva dimostrer\u00e0 per lei sentimenti parecchio contorti e ambigui, ma lascer\u00e0 intendere che le vuole bene realmente. A causa del rapporto che c'\u00e8 tra Golia ed Elisa Maza, Demona odia profondamente quest'ultima.\nIl clan dei cloni.\nDopo l'insuccesso dei mutati lo stesso Sevarius tent\u00f2 la clonazione, cos\u00ec ottenne un esercito di cloni di gargoyles che, una volta affrontati i loro doppi decideranno di lasciare la carriera criminale e andranno a vivere nel sottosuolo con i mutati; con l'eccezione di Ailog, che continuer\u00e0 a creare danni. Una loro interessante caratteristica \u00e8 che i maschi illuminano gli occhi di rosso e le femmine di bianco, cosa contraria nelle loro controparti originali.\nNella terza serie del cartone animato, non canonica, a causa di una instabilit\u00e0 nel processo di clonazione tutti i cloni finiranno per contrarre un virus che li tramuter\u00e0 per sempre in pietra.\nNei fumetti invece Ailog e i cloni sono ancora vivi e il malvagio gargoyle riesce a portare questi ultimi dalla sua parte ancora una volta e aizzarli contro il clan di Manhattan. Tuttavia essi lo abbandoneranno, a parte Brentwood che rimarr\u00e0 suo alleato.\nIl suo primo obiettivo \u00e8 quello di prendere altro sangue da Golia e il suo clan per i suoi diabolici scopi.\nDopodich\u00e9 incontrer\u00e0 Shari, che diverr\u00e0 sua assistente.\nAilog.\nAilog (voce italiana Alessandro Rossi) \u00e8 il clone di Golia, identico a lui in tutto e per tutto salvo che per alcuni particolari. Egli infatti ha i capelli bianchi, gli occhi rossi e la pigmentazione della pelle quasi viola, essendo stato clonato un anno prima dalle cellule di Golia. \u00c8 stato istruito con un programma di apprendimento che lo ha reso molto pi\u00f9 simile a uomo che a un gargoyle; questo lo spinge ad avere i difetti dell'uomo come l'inclinazione al male, la vendetta, il desiderio di denaro, pensando soltanto al proprio tornaconto.Diventer\u00e0 anche il nuovo innamorato di Demona, visti i comuni interessi, anche se l'amore di Ailog sar\u00e0 tutt'altro che sincero: user\u00e0 Demona solo per i suoi scopi. Poich\u00e9 Ailog pu\u00f2 essere considerato fratello di Golia, \u00e8 pertanto lo zio di Angela.\nMalibu.\nMalibu (voce italiana Marco Mete \u00e8 il clone di Brooklyn, avr\u00e0 una relazione con Delilah.\nBrentwood.\nBrentwood (voce italiana Simone Mori) \u00e8 il clone di Lexinton.\nHollywood.\nHollywood (voce italiana Massimo De Ambrosis) \u00e8 il clone di Broadway.\nBurbank.\nBurbank (voce italiana Sandro Iovino) \u00e8 il clone di Hudson\nDelilah.\nDelilah (voce italiana Rossella Acerbo) \u00e8 un ibrido genetico tra il DNA di Elisa e quello di Demona, avr\u00e0 una relazione con Malibu. \nIl clan dei mutati.\nPer contrastare il clan di Manhattan Xanatos si serv\u00ec di un noto genetista, il dottor Sevarius, il quale studi\u00f2 un modo per creare dei gargoyles artificiali, ma vista la quantit\u00e0 enorme di tempo occorrente per crearli in provetta, opt\u00f2 per mutare geneticamente degli esseri umani. Vittima di questi esperimenti fu anche Derek Maza, fratello di Elisa, che fu trasformato in Talon. Il gruppo comprese in seguito di essere stato sfruttato da Xanatos (che aveva pianificato tutto) e gli si rivolt\u00f2 contro, e creata una civilt\u00e0 loro nelle fogne diventeranno preziosi alleati del gargoyles nella lotta al crimine e protettori della citt\u00e0. Il loro corpo \u00e8 un ibrido tra umano e felino, e questo gli concede le abilit\u00e0 fisiche dei gargoyles, in pi\u00f9 a differenza di questi, i mutati possono proprio volare grazie a enormi ali di pipistrello, possono inoltre emettere energia elettrica e non si tramutano in pietra.\nTalon.\nTalon (voce italiana Corrado Conforti) un tempo noto come Derek Maza, fratello di Elisa, l'amica dei gargoyles, lavorando come pilota per Xanatos finisce coinvolto in un incidente (apparentemente) che lo trasforma nel mostro che \u00e8 ora. Inizialmente se la prender\u00e0 con Golia e il suo clan ritenendoli responsabili, ma poi scoprendo che la sua mutazione \u00e8 stata architettata da Xanatos si ribeller\u00e0 e diverr\u00e0 il capo del clan dei mutati e un prezioso alleato dei gargoyles. Col tempo anche la sua famiglia accetter\u00e0 la sua nuova vita e il suo nuovo aspetto, si fidanzer\u00e0 con la compagna Maggie. Ha l'aspetto di una pantera umanoide con ali di pipistrello ed \u00e8 alto pi\u00f9 di due metri.\nClaw.\nFedele aiutante e amico di Talon, ha l'aspetto di un'enorme tigre umanoide con ali di pipistrello. La sua mutazione lo ha reso muto a differenza degli altri; e perci\u00f2 comunica solo attraverso il linguaggio dei segni.\nLa Gatta.\nLa Gatta (voce italiana Stefanella Marrama) (in originale \"Maggie the Cat\") un tempo era nota come Maggie Reed, una sventurata senzatetto che raccolta per strada dal dottor Sevarius sub\u00ec a tradimento gli esperimenti che le conferirono l'aspetto attuale da leonessa umanoide alata. Far\u00e0 inizialmente di tutto per riavere il suo aspetto, ma quando sar\u00e0 a un passo dal riuscirci ritorner\u00e0 sui suoi passi decisa a voler restare con i suoi compagni. Brooklyn sar\u00e0 subito attratto da lei ma rimarranno solo buoni amici, dato che lei si innamora ricambiata del fratello mutato di Elisa, Talon.\nFang.\nUn tempo noto come Fred Sykes, \u00e8 un guerrafondaio che ha pienamente approvato la sua mutazione genetica, cercher\u00e0 di spodestare Talon dal potere per poter attaccare e conquistare la superficie; tuttavia finir\u00e0 per venire imprigionato dai compagni grazie anche all'aiuto dei gargoyle. Ha l'aspetto di un puma umanoide con immancabili ali di pipistrello. Sar\u00e0 poi uno dei membri della squadra di redenzione di Gargoyles: Bad Guys, dove si potr\u00e0 ravvedere per quello che ha fatto in passato.\nAltri mutanti.\nIn \"Gargoyles Bad Guys\" appaiono altri quattro mutati creati da Sevarius:\nIl clan del Guatemala.\nSpecie di gargoyles in parte serpenti, capaci di esporsi alla luce del sole grazie a potenti amuleti magici. I membri di spicco hanno nomi spagnoli e sono: Zafiro, Jade, Turquesa e Obsidiana (voci italiane Claudio Fattoretto, Enrico Pallini, Cristina Boraschi e Roberta Pellini).\nIl clan di Avalon.\nSono le uova dei gargoyles del castello Wyvern, portate nella magica terra di Avalon dalla principessa Catherine, dal Magus e da Tom. I membri pi\u00f9 di rilievo del clan sono Gabriel (figlio di Pietrafredda e della sua compagna), Ophelia e Boudicca, un altro cane-gargoyle simile a Bronx. Oltre ovviamente ad Angela, che vi \u00e8 nata e cresciuta ma che si stabilir\u00e0 poi a Manhattan col padre.\nIl clan di Londra.\nGruppo di gargoyles inglesi dall'aspetto pi\u00f9 animale rispetto a quello dei classici gargoyles, sono esperti di magia. i membri di spicco sono: Leo (simile a un leone), Una (simile a un unicorno), Griff (simile a un grifone). Nei fumetti appaiono altri membri: Staghart (simile a un cervo), Constance (simile a un cinghiale), Lunette (somigliante a Una, ma pi\u00f9 giovane) e Old Pog, il pi\u00f9 vecchio del clan (e di aspetto simile a un ippogrifo). \nIl clan Ishimura.\nClan di gargoyles giapponesi devoti al Bushido. i suoi membri principali sono: il suo leader Kai, Sora e Yama. Quest'ultimo sar\u00e0 un altro membro della squadra di redenzione in Gargoyles: Bad Guys.\nGli altri clan.\nIl coproduttore della serie Greg Weisman, ha annunciato che nelle prossime storie del seguito a fumetti della serie appariranno altri gargoyles, fra cui un clan tuttora vivente in Cina e un altro in Corea e altri clan in Scozia, nei pressi del Loch Ness, e nell'isola magica dove vivono i Nuovi Olimpici.\nUmani.\nGli esseri umani nello show sono personaggi tutt'altro che marginali, anzi ricoprono spesso ruoli molto importanti per l'economia delle vicende in quanto validi nemici o alleati dei gargoyles.\nElisa Maza.\nElisa Maza (voce italiana Rossella Acerbo) \u00e8 una detective della polizia di Manhattan di carnagione mulatta, la sua famiglia ha una lunga tradizione di servizio nel dipartimento di polizia. Co-protagonista delle vicende \u00e8 stata la prima vera amica umana del clan di Manhattan, man mano che la storia procede lei e Golia si innamoreranno, mentre con Angela avr\u00e0 un rapporto quasi materno e sar\u00e0 sempre molto stimata da tutti gli altri membri del gruppo. Ha un rapporto difficile con il fratello Derek/Talon, e una sorta di rivalit\u00e0 che via via sfocia sempre pi\u00f9 in odio per Demona. Detective brillante lavorer\u00e0 assieme ai gargoyles per far trionfare la giustizia nella citt\u00e0.\nDavid Xanatos.\nDavid Xanatos (voce italiana Nino Prester) \u00e8 un potente uomo d'affari, sar\u00e0 l'artefice del risveglio dei gargoyles, e sar\u00e0 intenzionato a sfruttarli per i suoi scopi, quando essi scopriranno la sua vera natura incomincer\u00e0 una lotta senza quartiere tra lui e il clan di Golia; sposer\u00e0 Volpe e avr\u00e0 da lei un figlio, Alexander Xanatos. Dopo che Golia e il suo clan lo aiuteranno a salvare suo figlio dalla furia di Oberon, Xanatos decider\u00e0 di porre fine alla faida, dando ospitalit\u00e0 ai gargoyles nel suo castello. Il suo scopo principale comunque \u00e8 fin dall'inizio quello di aumentare il suo potere e le sue ricchezze, oltre a cercare di ottenere l'immortalit\u00e0 servendosi di ogni mezzo, inclusi i gargoyles.\nIl Branco.\nGli elementi che compongono il \"Branco\" sono i seguenti: \"Lupo\" (voce italiana: Claudio Fattoretto), \"Sciacallo\" (voce italiana: Antonio Sanna), \"Dingo\" (voci italiane: Enzo Avolio (3 ep.) e Francesco Pannofino (1 ep.), \"Volpe\" (voce italiana: Isabella Pasanisi), \"Iena\" (voce italiana: Micaela Esdra) e \"Coyote\" (voce italiana: Nino Prester), (robot che dalla seconda stagione diventa il leader del branco sostituendo Volpe). Inizialmente, grazie anche alle loro capacit\u00e0 fuori dal comune, avevano trovato fortuna in una serie TV dall'omonimo nome. La sete di potere e la voglia di avere qualcuno davvero forte con cui confrontarsi li ha spinti a lasciarsi alle spalle la loro carriera e intraprenderne una nuova, quella criminale. L'ideatore del gruppo \u00e8 lo stesso Xanatos, che nessuno conosce come il vero capo. Incominciano molte rappresaglie contro i gargoyles, avendone sempre la peggio, finch\u00e9 Xanatos non concede loro di avere delle mutazioni fisiche grazie ai suoi stabilimenti di biogenetica (Lupo diventer\u00e0 un uomo lupo, Iena e Sciacallo due cyborg). Un altro membro che lascer\u00e0 il gruppo, dopo Volpe, sar\u00e0 Dingo che sar\u00e0 uno dei membri della squadra di redenzione in Gargoyles: Bad Guys.\nVolpe.\nVolpe (voce italiana Isabella Pasanisi) \u00e8 inizialmente uno dei membri del Branco. Il suo nome di battesimo \u00e8 Janine Renard, ma fin da bambina non le \u00e8 mai andato a genio e per questo lo cambier\u00e0 legalmente in \"Volpe\" (in originale \"Fox\") divenuta adulta; \u00e8 la figlia di Titania (Signora di Avalon) e da Halcyon Renard. Dopo aver passato un breve periodo col branco (in cui si distingue per le sue capacit\u00e0 di leadership e organizzazione), diverr\u00e0 la fidanzata e in seguito moglie di David Xanatos da cui avr\u00e0 anche un figlio: Alexander, dotato di poteri magici, come d'altronde lo \u00e8 anche lei sotto pressione emotiva. L'amore ambiguo per la donna \u00e8 l'unico sentimento positivo mostrato da Xanatos.\nAlexander Xanatos.\nFiglio di Xanatos e di Volpe, essendo nipote di Titania \u00e8 dotato di incredibili poteri magici che col tempo potenzier\u00e0 grazie all'aiuto di Owen/Puck. \u00c8 probabile che quando sar\u00e0 grande, conoscer\u00e0 infine Avalon. In un possibile futuro mostrato da Puck, viene mostrato Alexander da adulto. Il suo aspetto \u00e8 molto simile al padre Xanatos mentre ha i capelli arancione e gli occhi verdi come sua madre Volpe. Come sua madre, anche Alexander quando crescer\u00e0, avr\u00e0 la voglia verde a forma di volpe sull'occhio destro.\nPrincipessa Katherine.\nLa Principessa Katherine (voce italiana Eleonora De Angelis) \u00e8 la signora del castello Wyvern. Inizialmente aveva molti pregiudizi sui gargoyles, ma dopo essere stata salvata da Golia cambier\u00e0 atteggiamento, e diverr\u00e0 la protettrice delegata delle uova, che porter\u00e0 ad Avalon dove aiuter\u00e0 a crescere i piccoli gargoyles assieme al Magus e a Tom. Ella \u00e8 legata sentimentalmente a Tom.\nMagus.\nMagus (voce italiana Sergio Di Stefano) \u00e8 il consigliere della principessa Katherine, di cui \u00e8 in segreto innamorato; sar\u00e0 l'artefice dell'incantesimo che pietrificher\u00e0 i gargoyles per mille anni in seguito a un equivoco provocato dai vichinghi. Distrutto dai sensi di colpa per quello che fece, promise a Golia che insieme con la principessa protegger\u00e0 le uova e crescer\u00e0 i cuccioli di gargoyles ad Avalon. Golia come ultima cosa gli chiede di pronunciare l'incantesimo per farsi pietrificare anche lui per restare insieme con i suoi compagni. Giunti ad Avalon negli anni che seguirono, il Magus non rivel\u00f2 mai i propri sentimenti alla principessa per paura di una propria inadeguatezza. Ci\u00f2 \u00e8 anche legato ai sensi di colpa per quello che fece a Golia e al suo gruppo. Golia giunger\u00e0 infine ad Avalon, che sar\u00e0 attaccata dall'arcimago e dalle strane sorelle. Mentre Golia combatte contro di esso, Magus affronta le strane sorelle, riuscendo infine a legarle con delle catene di ferro, ma lo scontro lo prosciugher\u00e0 di tutte le forze facendogli perdere la vita. Ormai morente, il magus chiede perdono a Golia per quello che gli fece, ma Golia al contrario lo ringrazia per avere salvato e protetto i suoi piccoli. Magus riesce infine a dichiarare i suoi sentimenti alla principessa Katherine che piange disperata per la sua morte.\nTom.\nTom (voce italiana Mario Cordova), inizialmente solo un bambino profugo rifugiato al castello Wyvern, dopo che si trasferir\u00e0 ad Avalon insieme con il Magus e alla principessa Catherine, diverr\u00e0 il protettore delle uova e il maestro dei giovani gargoyles, nonch\u00e9 compagno della principessa Catherine. Sua madre insiste perch\u00e9 andasse ad Avalon, lontano dagli orrori delle guerre del mondo umano. Tom divenuto grande, fece ritorno nel mondo umano ogni cento anni per vedere se Golia e il suo clan si fossero infine risvegliati.\nArcimago.\nL'Arcimago (voci italiane Sergio Graziani- 2 episodi e Luigi Montini- 2 episodi) \u00e8 il maestro di Magus; esso inizialmente aveva come apprendista la giovane Demona, che riusciva a soggiogare a causa dell'odio che covava verso gli umani. Costringendola a compiere azioni riprovevoli per suo tornaconto. Ha sempre cercato di ottenere tre magici amuleti per ottenere un potere illimitato.\nCapitano delle guardie.\nIl capitano delle guardie del castello Wyvern (voce italiana Sandro Sardone) era un grande amico di Golia del quale lui si fidava. Trad\u00ec gli abitanti del castello per aiutare i gargoyles a riconquistare la libert\u00e0 ma il suo piano fall\u00ec quando Hakon distrusse le statue uccidendo i gargoyles. Perder\u00e0 la vita insieme con lui cadendo da un precipizio quando Hakon cerc\u00f2 di fare ricadere tutta la colpa su di lui. Nonostante fossero fisicamente morti, il capitano e Hakon precipitarono in una caverna pi\u00f9 in profondit\u00e0 di quella dell'arcimago dove si ergeva una misteriosa costruzione di Dolmin impregnati di una enorme forza magica. I loro enormi sentimenti di odio per quello che gli accadde li fecero trattenere dentro alle caverne divenendo due fantasmi restando ad albergarvi per mille anni. Golia giunto infine con Angela, Elisa e Bronx viene attirato da loro dentro alla caverna per potersi infine vendicare. Hakon e il soldato attivano infine la magia dei Dolmin in modo di prosciugare la forza vitale di Golia potendo cos\u00ec tornare in vita. Wyvern capisce infine di essere lui quello che ha sbagliato per ci\u00f2 che accadde. Aggredendo Hakon spezza le linee di forza dei dolmin interrompendo il rituale avendo ricevuto la possibilit\u00e0 di rimediare agli errori commessi. Il capitano compare infine davanti a Golia sorridendo sereno, ringraziando l'amico gargoyle per averlo aiutato, potendo finalmente salire in cielo.\nMacbeth.\nMacbeth (voci italiane Dario Penne (adulto) e Simone Crisari (adolescente)), basato sulla figura del personaggio creato da Shakespeare; fu un tempo il re di Scozia; costantemente in guerra con il cugino per il trono far\u00e0 un patto di sangue con Demona che legher\u00e0 le loro vite per sempre, rendendoli immortali a meno che non si uccidano a vicenda. Inizialmente sar\u00e0 un nemico dei gargoyles (all'inizio per stanare Demona, poi perch\u00e9 interferiscono con i suoi piani o perch\u00e9 sotto l'influsso delle Tre Strane Sorelle), ma pi\u00f9 avanti diverr\u00e0 un loro occasionale alleato.\nArt\u00f9 Pendragon.\nArt\u00f9 Pendragon (voce italiana Luca Ward) \u00e8 il leggendario Re Art\u00f9, ritenuto il guerriero pi\u00f9 abile mai esistito. Come nella leggenda, egli ha dormito per secoli nella collina cava ad Avalon, fino a quando non \u00e8 stato svegliato da Elisa per combattere l'arcimago. Come ammesso dalle strane sorelle, egli sembra possedere enormi poteri. In seguito affronter\u00e0 Macbeth per riprendersi Excalibur in quanto solo il vero re poteva brandirla. Re Art\u00f9 offre infine a Macbeth di prendere posto al suo servizio, ma egli rifiuta. In quanto anche Macbeth \u00e8 stato re di Scozia e rifiuta di servire qualcun altro, ma che comunque, in caso re Art\u00f9 avesse avuto bisogno di aiuto lui sarebbe accorso a dargli una mano, diventando infine amici. Nonostante il suo risveglio anticipato, Art\u00f9 decide infine di visitare il mondo esterno alla ricerca di Excalibur, Merlino e nuovi cavalieri per ricostruire il suo regno. Come profetizzato Art\u00f9 avrebbe guidato il mondo in futuro. Ci\u00f2 fa presumere che si scontrer\u00e0 in futuro con Xanatos diventando molto probabilmente uno dei suoi pi\u00f9 pericolosi avversari. La ricerca di Excalibur lo far\u00e0 incontrare con il clan di Golia e Grif del clan di Londra. Grif sceglier\u00e0 infine di seguire Art\u00f9 nelle sue avventure diventando il suo primo cavaliere, sir Grif. Art\u00f9 e Grif ricompariranno nel seguito a fumetti, in compagnia di Macbeth per aiutare Golia, Elisa e il clan di Manhattan contro i cloni malvagi di Ailog.\nCacciatori di gargoyles.\nLa figura del cacciatore \u00e8 nata dal desiderio di vendetta di un ragazzo, Gillecomgain, contro Demona che lo ha sfigurato in viso con i suoi artigli. Il giovane passa tutta la sua esistenza alla ricerca e al tentativo di uccidere Demona senza successo. Il suo odio per Demona sar\u00e0 portato avanti nei secoli, poich\u00e9 la sua maschera verr\u00e0 portata da altri personaggi (anche senza diretta discendenza o per scopi personali ma sempre poich\u00e9 avversi ai gargoyles o a Demona) questi saranno sempre chiamati il Cacciatore. Ultimo a indossare la maschera fu proprio Macbeth; che diventa nemico di Demona a causa del tradimento di quest'ultima, temendo che Macbeth lasciasse che gli umani del regno uccidessero il suo clan. In seguito un altro trio di cacciatori tormenteranno il clan di Manhattan ma stavolta in seguito a un chiarimento saranno realmente gli ultimi.\nLa Terza razza.\nDescritti da Hudson come creature \"mutevoli in grado di cambiare forme\", sono la \"terza razza\" (o \"figli di Oberon\"), evolutisi prima degli umani ma dopo i gargoyles; creature di pura magia che si divertono a burlarsi delle altre due razze. Differentemente da esse infatti, la terza razza \u00e8 immortale e dotata di grandi poteri magici, la grande maggioranza di loro sono elfi e fate, generalmente ispirati ai personaggi delle commedie di William Shakespeare.\nTuttavia, come Oberon, essi sono vulnerabili al ferro. Nel millennio trascorso lontano da Avalon, molti di loro si sono uniti con gli uomini generando svariati ibridi. Come dimostrato dalle Strane Sorelle essi possono donare l'immortalit\u00e0, come \u00e8 successo a Machbet e Demona.\nNuovi Olimpici.\nCreature mitologiche che vivono nell'isola magica chiamata \"Nuovo Olimpo\", nati dall'unione tra degli umani e alcuni membri della Terza Razza. I personaggi pi\u00f9 importanti sono Taurus il minotauro (a suo dire \u00e8 discendente di quello mitologico), Chironte il centauro, Helios in grado di sparare palle di fuoco, Boreas l'arcangelo, e il malvagio Proteus, in grado di poter assumere qualunque aspetto. Odiano gli umani poich\u00e9 li hanno perseguitati secoli or sono e per questo si sono rifugiati nell'isola magica. Dopo aver conosciuto Elisa, capiranno che non tutti gli umani sono malvagi e ci\u00f2 li spinger\u00e0 in futuro a mostrarsi all'umanit\u00e0. Ci\u00f2 avverr\u00e0 nel seguito del fumetto avendo i primi contatti con Xanatos che propone i primi approcci."}
{"id": "2461969", "revid": "648655", "url": "https://it.wikipedia.org/wiki?curid=2461969", "title": "Romanico fiorentino", "text": "Il romanico fiorentino \u00e8 lo stile architettonico romanico che si svilupp\u00f2 a Firenze, tra il XI ed il XIII secolo, con caratteri estremamente peculiari. Lo stile del romanico fiorentino si diffuse parzialmente solo nel contado della citt\u00e0, che nel XII si estendeva in un ambito territoriale ristretto, in un periodo in cui in Toscana era ancora vitale il potere economico e politico e l'influenza culturale di Siena, Lucca e Pisa.\nCaratteristiche.\nLe caratteristiche specifiche del romanico fiorentino sono generalmente riferite ad una sopravvivenza o a un recupero di elementi della classicit\u00e0 romana. Tale derivazione ha fatto sorgere anche il mito secondo cui il battistero di San Giovanni, l'edificio simbolo della cultura architettonica del romanico a Firenze, sarebbe stato frutto di un riuso di un edificio dell'epoca imperiale. \nL'elemento pi\u00f9 evidente di tale stile \u00e8 la partizione delle facciate caratterizzate dalla presenza di arcate a tutto sesto cieche poggianti su semicolonne, da riquadri geometrici, ottenuti da intarsi marmorei, che ripartiscono la superficie secondo modularit\u00e0 complesse e da finestre o edicole generalmente sormontate da timpani. \nTali elementi, unitamente al bicromismo (bianco e verde), dal carattere geometrico e ordinato e sottoposto all'ordine architettonico, richiamano la classicit\u00e0 anche in riferimento alle tarsie marmoree che ricoprivano numerose architetture romane. \nTale bicromismo delle facciate architettoniche solo in parte \u00e8 riferibile all'influenza del romanico pisano che dai cantieri di Piazza del Duomo di Pisa si irradiava alla Toscana settentrionale da Lucca fino a Pistoia e Prato dove l'alternarsi delle fasce orizzontali bicromatiche bianche e verdi divenne particolarmente marcato anche a causa dell'uso dei materiali locali (pietra alberese bianca e verde di Prato). A Firenze tale elemento fu utilizzato con un'impronta molto diversa, caratterizzata da una serena armonia geometrica che ricorda le opere antiche. Il bicromatismo fu infatti utilizzato non in fasce orizzontali, ma proprio per disegnare i riquadri delle facciate.\nAnche i particolari architettonici, come le edicole, i capitelli, le cornici ed in genere gli elementi dell'ordine architettonico, trovano richiami nelle testimonianze classiche. Inoltre non mancano significativi esempi di riuso di elementi di spoglio, come nel battistero.\nLo stile romanico fiorentino non ha prodotto molte opere e non ha avuto la diffusione del romanico pisano o lombardo, tuttavia la sua influenza fu determinante per i successivi sviluppi dell'architettura, in quanto ha costituito la base alla quale attinsero Francesco Talenti, Leon Battista Alberti, Filippo Brunelleschi e gli altri architetti che crearono l'architettura del Rinascimento. \nLa chiesa dei Santi Apostoli ne \u00e8 un chiaro esempio; infatti per la sua spazialit\u00e0 annuncia, come not\u00f2 il Vasari, temi rinascimentali. Per questo, nel caso del romanico fiorentino, si pu\u00f2 parlare di \"proto-rinascimento\", ma al tempo stesso di estrema propaggine della tradizione architettonica tardoantica. Proprio dal perseguimento di un ideale \"classico\" collocato fuori del tempo nascono le difficolt\u00e0 di datazione del Battistero, analogamente a quanto si verifica per altri monumenti medievali italiani di forte impronta classica, come la chiesa di Sant'Alessandro a Lucca o la Basilica di San Salvatore a Spoleto.\nIl battistero.\nEvidente \u00e8 nel Battistero di San Giovanni il senso del ritmo nella scansione dei volumi esterni, tramite l'uso di riquadri, lesene classicheggianti, archetti ciechi a tutto sesto ecc. seguendo un preciso schema modulare che si ripete sugli otto lati. La datazione del battistero \u00e8 stata a lungo discussa (edificio romano trasformato in basilica? Edificio paleocristiano? Edificio romanico?), anche per la scarsit\u00e0 di documentazione. A seguito di scavi archeologici, effettuati dopo il 2000, si \u00e8 riscontrato che le fondazioni sono ben due metri sopra il livello della pavimentazione romana, quindi se ne pu\u00f2 dedurre che l'epoca d'impianto dell'edificio non \u00e8 anteriore al IX secolo. Il paramento interno a marmi policromi, fortemente ispirato al Pantheon di Roma, venne comunque concluso all'inizio del XII secolo (i mosaici pavimentali sono datati 1209 e quelli della scarsella 1218), mentre la prima fase del rivestimento esterno deve risalire circa allo stesso periodo.\nLa chiesa di san Miniato al Monte.\nLa Basilica di San Miniato al Monte (iniziata nel 1013 e completata gradualmente fino al XIII secolo) presenta uno schema planimetrico forse riferibile al romanico lombardo (tribuna) ed una scansione razionalmente ordinata della facciata bicroma, che gli storici paragonano alle tarsie marmoree degli edifici monumentali romani. Anche l'impaginazione complessiva della facciata richiama esplicitamente temi classici, sia nell'ordine inferiore caratterizzata da cinque archi a tutto sesto sorretti da colonne in serpentino verde con basi e capitelli corinzi in marmo bianco,sia nell'ordine superiore che rappresenta il pronao tetrastilo di un tempio classico.\nAltre chiese.\nTolte le opere maggiori, ci sono rimasti solo pochi altri esempi del rinnovato stile fiorentino. Tra di essi sono la piccola chiesa di San Salvatore al Vescovo a Firenze, la collegiata di Sant'Andrea a Empoli e il paramento incompleto della facciata della Badia Fiesolana, insieme ad un modesto numero di pievi del contado, completano il quadro.\nDella originaria chiesetta di San Salvatore al Vescovo, rimane solo l'ordine inferiore della facciata con tre arcate cieche su semicolonne. Rappresenta l'unica testimonianza entro le mura, oltre al battistero, del paramento esterno bicromo a riquadri marmorei geometri, tipico del romanico fiorentino.\nLa collegiata di Empoli \u00e8 caratterizzata da una facciata scandita da un doppio ordine su lesene classicheggianti e da una decorazione estremamente geometrizzante sempre con il consueto accostamento tra pietra calcarea bianca e serpentino verde."}
{"id": "2461970", "revid": "1784425", "url": "https://it.wikipedia.org/wiki?curid=2461970", "title": "Omar Abdirashid Ali Sharmarke", "text": "Biografia.\nOmar Abdirashid Ali Sharmarke \u00e8 il figlio del Presidente assassinato il 15 ottobre 1969 Abdirashid Ali Shermarke, e di Ruqia Dahir Ali Boss, figlia di un noto studioso islamico somalo dal Mehri clan.\nHa studiato presso la Universit\u00e0 Carleton di Ottawa, dove ha conseguito una laurea in Scienze politiche e di Economia politica. Pur avendo origini statunitensi possiede la cittadinanza somala e canadese.\nHa lavorato come diplomatico presso l'ONU nello Sri Lanka e Sierra Leone, facendo da mediatore nel Conflitto del Darfur in Sudan. Prima di diventare Primo Ministro \u00e8 stato ambasciatore somalo negli Stati Uniti d'America.\nPrimo mandato (2009-2010).\nIl 13 febbraio 2009, il Presidente della Somalia Sharif Sheikh Ahmed nomin\u00f2 Sharmarke come Primo Ministro, in un incontro in Gibuti. La sua nomina fu benvista dal movimento delle Corti Islamiche, un cui portavoce lo defin\u00ec come \"uomo onesto\" che avrebbe portato \"positivi cambiamenti\", cos\u00ec come dagli analisti politici, che gli riconobbero un ruolo di mediatore tra le diverse fazioni in competizione per il potere per la sua non affiliazione ad alcuna delle correnti locali, mentre altri analisti sottolinearono la comune appartenenza di Sharmarke e dell'ex-Presidente Abdullahi Yusuf Ahmed al potente clan somalo Darod e in particolare al sottoclan Majeerteen. Il giorno seguente Sharmarke ricevette la fiducia del Parlamento, con 414 voti favorevoli, 9 contrari e 2 astenuti. Nel discorso inaugurale, Sharmarke annunci\u00f2 di voler promuovere la riconciliazione e l'unit\u00e0 del Paese. Gli islamisti di al-Shabaab, tuttavia, non riconobbero validit\u00e0 alla sua nomina, in quanto \"un governo illegittimo non pu\u00f2 dar vita ad uno legittimo\".\nIl 21 febbraio, Sharmarke nomin\u00f2 il Consiglio dei Ministri, assegnando ruoli chiave ad ex parlamentari dell'opposizione, in particolare Ministro dell'Interno fu Abdulkadir Ali Omar, comandante delle Corti Islamiche, Ministro delle Finanze fu Sharif Hassan Sheikh Adan, ex portavoce del Parlamento; Ministro della Difesa fu Mohamed Abdi Gandhi, studioso islamico; i Ministri della Salute, degli Affari familiari e dello Sviluppo rurale furono donne. Ottenuta la fiducia del Parlamento, il nuovo Governo e il premier Sharmarke si trasferirono da Gibuti a Mogadiscio.\nNell'aprile 2010 Sharmarke ebbe uno scontro con il portavoce del Parlamento, Adan Mohamed Nuur Madobe, che si concluse il mese seguente con le dimissioni di questi. Il Presidente Sharif Ahmed, tuttavia, appoggiato dall'Inviato speciale dell'ONU per la Somalia Ahmedou Ould-Abdallah, approfitt\u00f2 della crisi per dichiarare di voler destituire Sharmarke e formare un nuovo Governo. Sharmarke rispose via stampa che non si sarebbe dimesso a meno di una mozione di sfiducia del Parlamento, dichiarando che la pretesa del Presidente fosse contraria agli artt. 44 e 51 della Costituzione transitoria. L'Unione Africana esort\u00f2 le due parti a risolvere il conflitto, mentre vi furono manifestazioni a favore di Sharmarke nella regione del Mudugh. Il 20 maggio il Presidente Sharif ritorn\u00f2 sulle sue posizioni, con riduzione della sua credibilit\u00e0 personale e di quella dell'inviato dell'ONU. Il 26 maggio, tuttavia, il Presidente Sharif dichiar\u00f2 nuovamente di voler rimuovere Sharmarke dal governo, suscitando la dichiarazione del Presidente del Puntland, Abdirahman Farole, che il GFT fosse prossimo al collasso..\nNel settembre 2010 vi furono altri contrasti tra Sharmarke e il presidente Sharif sulla bozza costituzionale, nell'ambito del processo costituente supportato da ONU, USA ed UE. Sharmarke voleva che la bozza fosse approvata dal Parlamento e dalla societ\u00e0 civile, mentre Sharif voleva indire un referendum. Le discussioni proseguirono per giorni, e fu avanzata una mozione per un voto di sfiducia al governo, ma il 18 settembre il portavoce del Parlamento Sharif Hassan Sheikh Adan sospese la sessione parlamentare in cui avrebbe dovuto avere luogo il voto di sfiducia. Rappresentanti dell'ONU, dell'UA e dell'IGAD rilasciarono una dichiarazione congiunta per una risoluzione della crisi, cos\u00ec come il Presidente del Puntland Farole, che si espresse a favore di Sharmarke. Il 21 settembre, Sharmarke annunci\u00f2 le sue dimissioni da Primo Ministro, dichiarando che il conflitto con il Presidente Sharif Ahmed era diventato una \"minaccia alla sicurezza\" e che si dimetteva volontariamente per \"il bene della nazione\".\nGli successe \"ad interim\" il vice-premier Abdiwahid Elmi Gonjeh, fino alla nomina di Mohamed Abdullahi Mohamed.\nSecondo mandato (2014-2017).\nIl 17 dicembre 2014 ,a seguito della sfiducia del Parlamento al premier Abdiweli Sheikh Ahmed, il Presidente della Somalia Hassan Sheikh Mohamud ha proposto per la seconda volta la nomina di Sharmarke come Primo Ministro, elogiandolo per il suo ruolo di ambasciatore della Somalia negli Stati Uniti, svolto fino a quel momento, nel quale ha contribuito a potenziare i legami diplomatici tra Somalia e USA. Accettando la nomina, Sharmarke ha dichiarato di voler formare un governo con ampia base e di voler conseguire gli obiettivi della Vision 2016. Le amministrazioni regionali del Puntland e dello Giubaland, il rappresentante dell'UA in Somalia, e l'ambasciatore tedesco in Somalia, espressero approvazione per la nomina.\nIl 24 dicembre, Sharmarke ha ottenuto la fiducia del Parlamento con 218 voti a favore, nessun contrario o astenuto, mentre 6 deputati hanno abbandonato l'aula al momento dell'elezione, secondo il portavoce del Parlamento Mohamed Osman Jawari. Il segretario generale dell'ONU Ban Ki-moon, l'UE e gli USA si sono congratulati con lui. Il giorno seguente, Sharmarke ha assunto ufficialmente l'incarico dal premier uscente Abdiweli Sheikh Ahmed, che ha esortato il Parlamento a proseguire gli impegni della Vision 2016, mentre sia Sharmarke che il presidente Mohamud hanno avuto parole elogiative verso il governo uscente.\nIl 12 gennaio 2015 Sharmarke ha annunciato il nuovo Governo, composto di 26 Ministri, 25 vice-Ministri ed 8 Ministri di Stato, molti dei quali sono stati mantenuti dal precedente Governo. Sharmarke ha dichiarato che nella scelta dei Ministri ha dovuto mediare tra l'interesse pubblico e le esigenze di continuit\u00e0 amministrative. Il 17 gennaio, tuttavia, a seguito di un'aspra opposizione del Parlamento, contrario alla riconferma di alcuni Ministri del Governo uscente, questo Governo \u00e8 stato sciolto ed \u00e8 stato richiesto del tempo per avviare nuove consultazioni. Nel frattempo, Sharmarke ha incontrato gli ambasciatori di EAU, Cina, USA, UK, Svezia, e gli inviati dell'ONU e dell'UA.\nIl 27 gennaio 2015 Sharmarke ha formato un secondo Governo, composto da 20 ministri., che ha ricevuto l'approvazione del rappresentante ONU in Somalia Nicholas Kay e dell'Inviato Speciale degli USA in Somalia James P. McAnulty. Il 31 gennaio il Parlamento ha concesso una dilazione di 10 giorni per completare le nomine, con 139 voti a favore, 47 contrari e 4 astenuti. Il 6 febbraio, il Consiglio dei Ministri \u00e8 stato completato, con 26 Ministri ed altrettanti vice-Ministri e 14 Ministri di Stato.\nIl 9 febbraio 2015 questo secondo Governo ha ottenuto la fiducia del Parlamento, con 191 voti a favore, 22 contrari e nessun astenuto, e ha quindi ricevuto le congratulazioni di ONU, UA, UE, IGAD, USA, UK.\nA marzo, Sharmarke ha incontrato ad Addis Abeba il Primo Ministro ed il Ministro degli Esteri dell'Etiopia, Haile Mariam Desalegn e Tedros Adhanom, per discutere di cooperazione bilaterale tra i due Paesi, ed a Doha il Primo Ministro del Qatar, Abdullah Al Thani, con l'obiettivo di rafforzare investimenti, commercio e collaborazione istituzionale per la stabilizzazione del Paese, stipulando un trattato avente ad oggetto l'educazione, la creazione di posti di lavoro e l'aviazione civile, coinvolgendo la compagnia aerea \"Qatar Airways\" nei voli da e per Mogadiscio.. Sharmarke ha poi organizzato un incontro con tutti i Ministri del Governo per indirizzarli agli obiettivi della \"Vision 2016\" concernenti sicurezza, riconciliazione e sviluppo politico ed economico.\nIl Governo ha anche approvato una nuova legge anti-terrorismo, per potenziare le agenzie di sicurezza nazionale. Su suggerimento del Ministro degli Esteri Abdisalam Omer, sono stati nominati nuovi ambasciatori in Arabia Saudita (Dahir Mohamed Geele), Kenya (Jamal Mohamed Hassan), Sudafrica (Jamal Mohamed Barrow), Stati Uniti (Fatuma Abdullahi Insaniya) e Iraq (Khadija Mohamed), ed \u00e8 stata avviata la riapertura delle ambasciate in Germania, Malaysia e Burundi e il rinnovo di quella in Francia. Sharmarke ha anche incontrato, per la seconda volta dall'insediamento, l'ambasciatore degli Emirati Arabi Uniti, Mohammed Ahmed Othman Al Hammadi, confermando la stretta collaborazione bilaterale tra i due Paesi nella sicurezza e nella ricostruzione istituzionale, e in seguito quello della Svezia, Mikael Lindvall, ringraziando il Paese per l'appoggio al processo di costruzione statale e sviluppo, e per l'accoglienza dei profughi somali,da cui provenivano rimesse in patria. Nelle stesse settimane, il Governo ha anche approvato la costituzione di una task force sulle rimesse dall'estero, per facilitare i trasferimenti di denaro dai lavoratori somali emigrati e l'implementazione di un solido sistema finanziario locale, come infrastrutture, strumenti di governance del settore e legislazione anti-riciclaggio e di contrasto al finanziamento del terrorismo, puntando ad allinearsi con la legislazione internazionale.\nSharmarke ha anche avviato un forum di dialogo con il Presidente del Puntland, Abdiweli Mohamed Ali, nella citt\u00e0 di Garoe, capitale amministrativa del Puntland, concernente la cooperazione tra Governo federale e regionale, le elezioni previste per il 2016, il processo di federalizzazione, la stipula di trattati transitori, la revisione costituzionale, la definizione dei confini, la ripartizione delle risorse, l'integrazione degli eserciti regionali nell'esercito federale, e lo stabilimento di uno Stato centrale. L'incontro si \u00e8 concluso con la firma di un accordo, con cui il Puntland ha promesso l'invio di 3'000 soldati all'Esercito nazionale somalo.\nIl 5 maggio 2015, Sharmarke e il presidente Hassan Sheikh Mohamud hanno accolto a Mogadiscio la visita del Segretario di Stato degli USA John Kerry, prova del miglioramento delle condizioni di sicurezza del Paese. Il Segretario Kerry ha tuttavia incontrato separatamente anche i Presidenti degli Stati semi-autonomi di Puntland, Sud-Ovest e Giubaland, e rappresentanti dell'AMISOM.\nSharmarke ha anche stabilito una nuova politica di tassazione, per aumentare le entrate del Governo, stimolare i commerci e attrarre investimenti esteri.\nIl premier Sharmarke, il presidente Hassan Sheikh Mohamud e il Ministro degli Esteri Abdisalam Omer hanno ricevuto anche la visita del Ministro degli Esteri del Qatar, Khalid bin Mohammad Al Attiyah, per discutere del trattato bilaterale concernente sicurezza ed educazione, della guerra in Yemen, e confermare i copiosi investimenti del Qatar nella ricostruzione della Somalia.\nIl suo mandato \u00e8 terminato il 1\u00ba marzo 2017, quando \u00e8 stato sostituito da Hassan Ali Khayre."}
{"id": "2461971", "revid": "298229", "url": "https://it.wikipedia.org/wiki?curid=2461971", "title": "Golden Gala 2009", "text": "Il Golden Gala 2009 \u00e8 stata la 29\u00ba edizione dell'annuale meeting di atletica leggera Golden Gala e si \u00e8 svolta, come di consueto, allo Stadio Olimpico di Roma, dalle ore 19:15 alle 22:30 UTC+2 del 10 luglio 2009. Il meeting \u00e8 stato anche la terza tappa della \u00c5F Golden League 2009.\nProgramma.\nIl meeting ha visto lo svolgimento di 17 specialit\u00e0, 9 maschili e 8 femminili: di queste, 5 maschili e altrettante femminili erano valide per la Golden League. Oltre a queste, erano inserite in programma serie ulteriori dei 100 m.\nRisultati.\nDi seguito i primi tre classificati di ogni specialit\u00e0."}
{"id": "2461974", "revid": "1573940", "url": "https://it.wikipedia.org/wiki?curid=2461974", "title": "Television Critics Association", "text": "La Television Critics Association (o TCA) \u00e8 un gruppo di circa 200 giornalisti ed opinionisti statunitensi e canadesi che analizzano i programmi televisivi. Essi si ritrovano nell'area di Los Angeles due volte all'anno, in gennaio e luglio, in conferenze note come Winter e Summer Press Tour.\nPress Tour.\nUn TCA Press Tour permette alle maggiori emittenti televisive, le reti via cavo e Public Broadcasting Service di presentare la loro lista di prossimi programmi ad un folto gruppo di scrittori per la stampa di diversa provenienza, tutti in una volta attraverso il comitato e le interviste. Queste conferenze biennali coinvolgono i membri registrati al TCA che si ritrovano in un luogo scelto di Los Angeles per due o tre settimane, e ad ogni emittente viene assegnata una serie di giorni per mostrare la loro programmazione.\nIl TCA Press Tour del gennaio 2008 fu annullato nel dicembre del 2007 come risultato diretto dello sciopero degli sceneggiatori.\nTCA Awards.\nL'organizzazione sponsorizza i TCA Award, che rendono onore alle eccellenze televisive in 11 categorie e vengono conferiti ogni estate."}
{"id": "2461975", "revid": "62004", "url": "https://it.wikipedia.org/wiki?curid=2461975", "title": "Brice Feillu", "text": " Scalatore, nel 2009 ha vinto una tappa al Tour de France.\nCarriera.\nNel 2006 vinse la cronometro a squadre della Ronde de l'Oise e nel 2008 due corse nella categoria dilettanti (Parigi-\u00c9zy-sur-Eure e la Classique Sauveterre Pyr\u00e9n\u00e9es-Atlantiques). Proprio nel 2008 gareggi\u00f2 per alcuni mesi da stagista con l'Agritubel \u2013 squadra professionistica in cui gi\u00e0 militava il fratello maggiore Romain \u2013 vincendo una tappa al Tour Alsace e piazzandosi secondo nella Parigi-Corr\u00e8ze.\nPass\u00f2 professionista nel 2009 proprio con l'Agritubel: al primo anno nella massima categoria vinse la classifica degli scalatori alla Vuelta a Asturias e, il 10 luglio, la settima tappa del Tour de France, da Barcellona ad Andorra la Vella (la pi\u00f9 lunga di quell'edizione della \"Grande Boucle\"), grazie ad una fuga da lontano. Al termine della stagione 2009, con la dismissione dell'Agritubel, passa al Vacansoleil Pro Cycling Team. Nel 2010 ottiene come miglior risultato il secondo posto, alle spalle di Francisco Ventoso, alla Parigi-Bruxelles; l'anno dopo corre per il neonato team lussemburghese Leopard-Trek, capitanato dai fratelli Schleck, ma non coglie successi.\nDal 2012 al 2013 ha gareggiato tra le file della Saur/Sojasun per poi trasferirsi alla Bretagne-S\u00e9ch\u00e9 Environnement, divenuta Fortuneo-Vital Concept nel 2016 e Ark\u00e9a-Samsic nel 2019."}
{"id": "2461978", "revid": "124808", "url": "https://it.wikipedia.org/wiki?curid=2461978", "title": "TCA Award", "text": ""}
{"id": "2461979", "revid": "287204", "url": "https://it.wikipedia.org/wiki?curid=2461979", "title": "TCA Awards", "text": ""}
{"id": "2461983", "revid": "392652", "url": "https://it.wikipedia.org/wiki?curid=2461983", "title": "Elicottero utility", "text": "Elicottero utility \u00e8 la denominazione internazionale per un elicottero multiruolo.\nDefinizione NATO.\nSecondo la definizione ufficiale NATO, gli elicotteri si dividono in quattro categorie:\nGli elicotteri utility sono elicotteri militari in grado di operare come elicotteri da trasporto truppe, ma anche in grado di ricoprire ruoli di supporto al comando e controllo, operazioni logistiche, evacuazione feriti e limitati compiti armati.\nIn base alla classificazione sui pesi, un elicottero utility al di sotto delle cinque tonnellate viene definito elicottero utility leggero (in inglese \"light utility helicopter\")."}
{"id": "2461988", "revid": "276491", "url": "https://it.wikipedia.org/wiki?curid=2461988", "title": "Conferenza Internazionale degli Stretti", "text": ""}
{"id": "2461997", "revid": "838137", "url": "https://it.wikipedia.org/wiki?curid=2461997", "title": "Barcelona KIA 2008 - Doppio", "text": "Il doppio del Barcelona KIA 2008 \u00e8 stato un torneo di tennis facente parte del WTA Tour 2008.\nNuria Llagostera Vives e Arantxa Parra Santonja erano le detentrici del titolo, ma quest'anno non hanno partecipato insieme.\nLlagostera Vives ha fatto cocppia con Mar\u00eda Jos\u00e9 Mart\u00ednez S\u00e1nchez, ma Parra Santonja e la sua partner Lourdes Dom\u00ednguez Lino le hanno battute in finale 4\u20136, 7\u20135, 10\u20134."}
{"id": "2462001", "revid": "109651", "url": "https://it.wikipedia.org/wiki?curid=2462001", "title": "Matthew Stifler", "text": ""}
{"id": "2462008", "revid": "25285825", "url": "https://it.wikipedia.org/wiki?curid=2462008", "title": "Cavalieri d'Atena", "text": ""}
{"id": "2462010", "revid": "109651", "url": "https://it.wikipedia.org/wiki?curid=2462010", "title": "Noah Levenstein", "text": ""}
{"id": "2462013", "revid": "287204", "url": "https://it.wikipedia.org/wiki?curid=2462013", "title": "Francesco Saverio De Merode", "text": ""}
{"id": "2462018", "revid": "36426", "url": "https://it.wikipedia.org/wiki?curid=2462018", "title": "Villa Simonetti", "text": ""}
{"id": "2462020", "revid": "183483", "url": "https://it.wikipedia.org/wiki?curid=2462020", "title": "Yuzuriha della Gru", "text": ""}
{"id": "2462032", "revid": "709565", "url": "https://it.wikipedia.org/wiki?curid=2462032", "title": "Yuzuriha", "text": " \u00e8 un personaggio femminile della serie di anime e manga \"I Cavalieri dello zodiaco\", ed appare nel prequel \"Lost Canvas\", come Cavaliere d'Argento appartenente alla costellazione della Gru. Yuzuriha \u00e8 un personaggio molto ricorrente nella prima parte della storia, nonch\u00e9 il primo su cui l'autrice abbia pubblicato anche un capitolo speciale uscito ad ottobre 2009 sulla rivista \"Princess Gold\" dal titolo \nStoria.\nDiscendente del popolo dello scomparso continente Mu, Yuzuriha \u00e8 stata addestrata dal Cavaliere dell'Altare Hakurei per diventare un Cavaliere d'argento, essendo dotata di grandi doti da combattente.\nAppare nella seconda met\u00e0 del secondo volume dell'edizione giapponese a seguito della distruzione della citt\u00e0 dove erano cresciuti Tenma, Sasha e Aron da parte dello stesso Alone posseduto da Hades, portando Yato e un mezzo morto Tenma nel Jamir dal suo maestro Hakurei.\nDopo aver aiutato Yato a riportare in vita il Cavaliere di Pegaso e a raccogliere i frutti della magnolia degl'inferi, ottenuta l'investitura a Sacro Guerriero si unisce a loro nella lotta contro gli Spectre e Ade ed insieme a Tenma e Yato penetra nella barriera di Hypnos e Thanatos. Poich\u00e9 \u00e8 allieva di Hakurei, Yuzuriha \u00e8 la kohai di Shion dell'Ariete e conosce molto bene Manigoldo di Cancer; ha un fratello di nome Tokusa, al quale \u00e8 molto affezionata, ma in cui due anni prima dell'inizio della guerra sacra si \u00e8 risvegliata una delle stelle malefiche, diventando cos\u00ec lo Specter di Hanuman ed uccidendo i genitori come tributo ad Hades. Tokusa fu per\u00f2 battuto da Sion, e Yuzuriha si tatu\u00f2 l'emblema di famiglia col sangue del fratello per non dimenticare la tragedia che aveva colpito la sua famiglia. A differenza delle altre Sacerdotesse Guerriero apparse nella serie, Yuzuriha combatte spesso senza maschera, soprattutto quando \u00e8 in missione con Yato e Tenma, ed insieme all'armatura continua ad indossare una lunga sciarpa (dono di sua madre) che usa durante i combattimenti. La sua maschera, inoltre, sembra essere parte integrante dell'armatura. Salita sul Lost Canvas insieme al grosso dell'esercito di Athena, \u00e8 stata pietrificata a causa di una trappola di Hades. Nell'ultimo capitolo si apprende che \u00e8 sopravvissuta alla guerra dopo essere stata teletrasportata insieme a Yato in Jamir, e Athena ha sigillato il cosmo a lei e al ragazzo, in modo che i due possano vivere una vita da normali esseri umani. Nel capitolo speciale di Lost Canvas vediamo Kiki indossare il suo bracciale, segno che egli \u00e8 un suo discendente come esplicitato dall'autrice durante la sua partecipazione ad una fiera a Nizza nel 2013.\nAbilit\u00e0.\nYuzuriha \u00e8 molto abile nel combattimento corpo a corpo, usa spesso la sua lunga sciarpa per avvolgere il nemico e poi colpirlo con calci. Il suo colpo segreto \u00e8 il , che consiste in una combinazione di calci e colpi della sua lunga sciarpa manovrata grazie alla psicocinesi.\nAltra abilit\u00e0 legata al Cosmo della ragazza \u00e8 il teletrasporto (molto comune fra tutti gli abitanti del Jamir, se pensiamo a Mu e Kiki nella serie classica, o ad Atla in \"Lost Canvas\"); durante la battaglia contro il Demone della palude evocato da Ipno e Tanato si dimostra capace di usare il cosmo per generare raffiche ardenti."}
{"id": "2462036", "revid": "115533", "url": "https://it.wikipedia.org/wiki?curid=2462036", "title": "Elicottero leggero utility", "text": ""}
{"id": "2462037", "revid": "830939", "url": "https://it.wikipedia.org/wiki?curid=2462037", "title": "Arthur Pope", "text": "Biografia.\nOriginario di Phenix (Rhode Island), si laurea nella Worcester Academy nel 1899 e si specializza nell'arte persiana. Prosegu\u00ec gli studi all'Universit\u00e0 Brown concludendoli nel 1904. Nel 1920 sposa la compagna Phyllis Ackerman, anch'essa storica dell'arte persiana. \nNel 1923 Pope viene nominato direttore del California Palace of the Legion of Honor, due anni dopo raggiunge l'Iran per completare delle ricerche e l\u00ec lavorer\u00e0 per il governo iraniano come esperto d'arte. A ci\u00f2 seguiranno numerosi viaggi e incarichi in Persia di notevole importanza, fino alla presidenza dell'associazione internazionale per le arti persiane nel 1960.\nNel 1964, durante una visita di Stato in Iran, il professor Pope e sua moglie furono invitati a trasformare l'Asia Institute di Shiraz in un nuovo ente indipendente: a seguito di questa offerta i coniugi si stabilirono permanentemente in Iran, nel 1966.\nOggi la citt\u00e0 di Isfahan ricorda il Professor Arthur Pope con un mausoleo e un parco a lui dedicati."}
{"id": "2462048", "revid": "125378266", "url": "https://it.wikipedia.org/wiki?curid=2462048", "title": "Bonobo (musicista)", "text": "Green ha registrato e suonato come DJ con il nome di Barakas, e insieme a Robert Luis nei Tru Thoughs con l'appellativo di Nirobi e Barakas.\nCarriera.\nLa sua prima pubblicazione risale al 1999 con il brano \"Terrapin\" contenuto nella compilation \"When Shapes Join Together\" dell'etichetta Tru Thoughts.\nNel Luglio 2000 pubblica il suo album di debutto \"Animal Magic\" nel 2000. L'album, scritto, prodotto e arrangiato da Green, ottiene buone recensioni da parte della critica.\nNel 2001 Bonobo firma per la Ninja Tune e nel 2003, dopo un remix album uscito per Tru Thoughts nel 2002, pubblica \"Dial 'M' For Monkey\". Nel 2005 contribuisce alla raccolta di DJ mix Solid Steel, con \"It Came From The Sea\".\nIl terzo album in studio dell'artista, \"Days to Come\", \u00e8 stato pubblicato il 2 ottobre 2006, anticipato dal singolo \"Nightlite\" in collaborazione con Bajka. Lo stesso singolo sar\u00e0 poi presente nella colonna sonora del film del 2008 L'onda. L'album \u00e8 stato votato miglior album del 2006 dagli ascoltatori della trasmissione radiofonica di Gilles Peterson (BBC).\nIl brano \"The Keeper\", realizzato in collaborazione con la cantante Andreya Triana, \u00e8 stato pubblicato nel settembre 2009 come primo singolo del suo quarto album in studio \"Black Sands\", pubblicato nel marzo 2010.\nNel febbraio 2012 Green ha pubblicato il remix album \"Black Sands Remixed.\" A remixare i brani di \"Black Sands, tra gli altri, i\" producers Machinedrum, Lepalux, Floating Points e Mark Pritchard.\nIl primo singolo di lancio del successivo album di Bonobo, \"Cirrus\" venne presentato nella trasmissione di Gilles Peterson su BBC Radio 6 il 19 gennaio 2013.\nL'album\", The North Borders\" \u00e8 stato pubblicato il 1 aprile 2013\".\" Ha raggiunto la posizione #29 della Official Albums Chart.\nDurante il tour promozionale dell'album sono state registrati gli spettacoli tenuti dalla band al Roundhouse e alla Pula Arena di Londra. Queste registrazioni compongono l'album live di Bonobo, \"The North Borders Tour - Live\"..\nNel gennaio 2016, Green ha annunciato su Twitter di voler pubblicare un nuovo album nello stesso anno. Bonobo pubblica il sesto album in studio \"Migration\" nel gennaio 2017, anticipato dai singoli \"Kerala\", \"Break Apart\" (feat. Rhye) e \"No Reason\" (feat. Nick Murphy).\nStile.\nBonobo usa una grande variet\u00e0 sperimentale nella sua musica e spesso complesse combinazioni di bassi. La sua musica si sviluppa generalmente in modo lineare - con nuovi elementi come bassi o percussioni che si susseguono. In \"Days to Come\", mixa questo sottofondo con la voce pulita e distinta di Bajka, che utilizza spesso le armonie per costruire un suono variegato.\nNonostante i tour come solista, e le performance come DJ, dal 2004 Bonobo sceglie di seguire la corrente dell'elettronica suonata con una band completa. La band suona dal vivo interpretando il materiale preparato in studio, con un cantante, un pianista, un chitarrista, un sassofonista, strumenti a corda, effetti elettronici e batteria. Simon Green suona principalmente il basso, e guida la band dal centro della stessa."}
{"id": "2462081", "revid": "235890", "url": "https://it.wikipedia.org/wiki?curid=2462081", "title": "Profezia che si autoavvera", "text": ""}
{"id": "2462087", "revid": "287204", "url": "https://it.wikipedia.org/wiki?curid=2462087", "title": "Palazzo Venier dei Leoni", "text": "Palazzo Venier dei Leoni \u00e8 un palazzo di Venezia, situato nel sestiere di Dorsoduro e affacciato sul Canal Grande, poco distante dalla basilica di Santa Maria della Salute.\nStoria.\nIl palazzo \u00e8 progettato a met\u00e0 del XVIII secolo dall'architetto Lorenzo Boschetti (l'autore della facciata di San Barnaba) per la famiglia Venier. Il progetto originario prevedeva un edificio che riassumesse le diverse lezioni del Palladio e del Longhena, i due architetti che pi\u00f9 avevano lasciato l'impronta sulla citt\u00e0, con le loro grandi facciate, rispettivamente rinascimentali e barocche. Tuttavia, l'ambizioso progetto rest\u00f2 visibilmente incompiuto: infatti i problemi finanziari della famiglia Venier fecero s\u00ec che di Palazzo Venier venisse costruita solo parte del pian terreno.\nAl Museo Correr si pu\u00f2 vedere un modello ligneo di quello che avrebbe dovuto essere il palazzo nella sua compiutezza. Secondo tradizione vi sono due diverse ipotesi sull'incompiutezza del palazzo: una \u00e8 che i dirimpettai Corner della Ca' Granda, potente famiglia che possedeva l'omonimo palazzo, temendo l'oscuramento del panorama di cui godevano dalla propria casa, abbiano fatto in modo che l'edificio non si realizzasse; secondo l'altra tradizione gli eredi della famiglia Venier, avendo il vincolo testamentario del padre defunto di costruire il nuovo palazzo, ma non possedendo le ricchezze atto a compierlo, risolsero la questione attraverso il compromesso di iniziare la costruzione, come da testamento, ma non di portarla a termine (cosa non specificata sulle carte).\nNei primi decenni del XX secolo appartenne a Luisa Casati, che fu presto costretta a venderlo.\nNel 1948 Peggy Guggenheim acquist\u00f2 il palazzo, che, oltre a diventare la sua dimora veneziana, lasci\u00f2 spazio, a partire dal 1949, a una piccola ma preziosa collezione di arte contemporanea, la Peggy Guggenheim Collection.\nLa derivazione del nome del palazzo non \u00e8 certa, tuttavia \u00e8 probabile che sia dovuto alla presenza di elementi scultorei rappresentanti leoni, presenti lungo la base della facciata.A supportare una diversa ipotesi esiste una leggenda, secondo cui i Venier avrebbero tenuto nel giardino un leone.\nDescrizione.\nLa struttura di un solo piano, anch'esso incompiuto, si presenta sul Canal Grande con una facciata a bugnato in pietra d'Istria, con un ciclo di otto monofore di dimensioni medie, al di sotto delle quali, a contatto con l'acqua, si trovano dei mascheroni con teste di leone, elemento peculiare. Centralmente, l'ingresso sul canale \u00e8 costituito da un rientro preceduto da una cancellata, aperta su un'ampia terrazza da cui si gode la veduta del Canal Grande dal Ponte dell'Accademia al Bacino di San Marco.Internamente, il palazzo ospita la Collezione Guggenheim, con quadri di artisti come Picasso, Kandinskij, Magritte, Pollock, ma anche gli arredi originali della stanza da letto di Peggy Guggenheim.Posteriormente, il palazzo ha accesso al giardino attraverso un ingresso simmetrico a quello sul canale."}
{"id": "2462137", "revid": "124505569", "url": "https://it.wikipedia.org/wiki?curid=2462137", "title": "Trasformata inversa di Laplace", "text": "In matematica, la trasformata inversa di Laplace o antitrasformata di Laplace \u00e8 l'inversa della trasformata di Laplace. Entrambe hanno importanti applicazioni nello studio/analisi dei sistemi dinamici lineari.\nDefinizione.\nDetta formula_1 la trasformata di Laplace, l'antitrasformata di Laplace di una funzione formula_2 \u00e8 la funzione formula_3 tale che:\nSi prova che se una funzione formula_2 ha trasformata inversa formula_3, ovvero formula_7 \u00e8 una funzione continua a tratti che soddisfa la condizione precedente, allora formula_3 \u00e8 univocamente determinata.\nUna formulazione integrale dell'antitrasformata di Laplace, chiamata anche \"integrale di Bromwich\" o \"formula inversa di Mellin\", \u00e8 data dall'integrale di linea:\ndove l'integrazione avviene lungo la linea verticale formula_10 nel piano complesso, con formula_11 maggiore della parte reale di tutte le singolarit\u00e0 di formula_12. Questo assicura che la linea di contorno \u00e8 nella regione di convergenza.\nSe tutte le singolarit\u00e0 di formula_12 sono dalla parte sinistra del piano complesso o se formula_12 non ha singolarit\u00e0, allora formula_11 pu\u00f2 essere preso nullo e la formula diventa uguale alla trasformata di Fourier inversa. Infatti, se formula_16, in tal caso si ha\nformula_17"}
{"id": "2462138", "revid": "235890", "url": "https://it.wikipedia.org/wiki?curid=2462138", "title": "Trasformata di Laplace inversa", "text": ""}
{"id": "2462152", "revid": "135224", "url": "https://it.wikipedia.org/wiki?curid=2462152", "title": "Legami ad idrogeno", "text": ""}
{"id": "2462155", "revid": "339392", "url": "https://it.wikipedia.org/wiki?curid=2462155", "title": "Struttura beta a pieghe", "text": ""}
{"id": "2462156", "revid": "339392", "url": "https://it.wikipedia.org/wiki?curid=2462156", "title": "Beta piano", "text": ""}
{"id": "2462160", "revid": "290948", "url": "https://it.wikipedia.org/wiki?curid=2462160", "title": "Catene polipeptidiche", "text": ""}
{"id": "2462163", "revid": "110157", "url": "https://it.wikipedia.org/wiki?curid=2462163", "title": "Alice Nevers - Professione giudice", "text": "Alice Nevers - Professione giudice (\"Alice Nevers: Le juge est une femme\") \u00e8 una serie televisiva poliziesca francese trasmessa dal 2002 da TF1.\nIncentrata sui casi giudiziari affrontati dal giudice istruttore Alice Nevers, interpretata da Marine Delterme, la serie segue l'analoga \"\", trasmessa per sette stagioni dal 1993 al 2002, in cui la protagonista Florence Larrieu era impersonata da Florence Pernel. Entrambe sono ispirate dalla trilogia di romanzi di No\u00eblle Loriot composta da \"Pri\u00e8re d'ins\u00e9rer\", \"L'Inculp\u00e9\" e \"Affaire de famille\", pubblicati per la prima volta in Francia tra il 1993 e il 1997.\nDalla quattordicesima stagione in Francia \u00e8 trasmessa con il titolo \"Alice Nevers\".\nIn Italia \u00e8 trasmesso da Giallo, canale del gruppo Discovery."}
{"id": "2462165", "revid": "119867914", "url": "https://it.wikipedia.org/wiki?curid=2462165", "title": "Esperimento di Anfinsen", "text": "L'esperimento di Anfinsen \u00e8 un esperimento scientifico compiuto dal biochimico americano Christian Anfinsen nel 1957.\nL'esperimento consisteva nella denaturazione e rinaturazione della ribonucleasi A. La proteina veniva denaturata in urea con un agente riducente (\u03b2-mercaptoetanolo), in queste condizioni si rompono i quattro ponti disolfuro degli otto residui di cisteina e si scindono le interazioni idrofobiche. A seguito della denaturazione l'enzima aveva perso il suo potere catalitico.\nAllontanando l'urea e il riducente la ribonucleasi A riacquista spontaneamente la sua struttura terziaria. Se il processo avviene velocemente si ha solamente un piccolo recupero di proteina attiva, invece agendo lentamente si ha un recupero prossimo al 100% dopo 7-8 ore.\nIl processo \u00e8 cos\u00ec accurato che i ponti disolfuro si riformano nella stessa posizione della proteina nativa nonostante che ci siano 105 modi possibili per ricombinarli.\nSe la proteina viene fatta riavvolgere in presenza di denaturante si ottengono invece distribuzioni diverse dei ponti disolfuro."}
{"id": "2462166", "revid": "599013", "url": "https://it.wikipedia.org/wiki?curid=2462166", "title": "Pablo Solchaga", "text": "Carriera.\nHa iniziato la sua carriera con il Club Almagro in Argentina. Si \u00e8 poi trasferito al Club Atl\u00e9tico Los Andes."}
{"id": "2462175", "revid": "219355", "url": "https://it.wikipedia.org/wiki?curid=2462175", "title": "\u0392 piani", "text": ""}
{"id": "2462176", "revid": "219355", "url": "https://it.wikipedia.org/wiki?curid=2462176", "title": "Interazioni di Van Der Waals", "text": ""}
{"id": "2462177", "revid": "580", "url": "https://it.wikipedia.org/wiki?curid=2462177", "title": "Telotismo", "text": "Telotismo \u00e8 il termine medico utilizzato per indicare l'inturgidimento del capezzolo dovuto a freddo, sfregamento o eccitazione sessuale.\nNon ha la caratteristica di un'erezione in quanto \u00e8 dovuto a una tensione muscolare e non ad una congestione di origine vascolare, come nel caso dell'erezione."}
{"id": "2462178", "revid": "1458600", "url": "https://it.wikipedia.org/wiki?curid=2462178", "title": "'Ndrina Zagari", "text": "Gli Zagari sono una 'ndrina di Taurianova che opera anche nel Nord Italia e a Roma.\n\u00c8 alleata dei \"Viola\" anch'essi di Taurianova.\nStoria.\nAnni '80 e '90 - La faida di Taurianova.\nIl 2 luglio 1989 con l'uccisione di \"Rocco Neri\" scoppia una violenta faida tra gli Asciutto-Neri-Grimaldi e gli Zagari-Viola.\nAvvengono ben 32 omicidi, muore il capobastone Rocco Zagari nel 1991 e il giorno dopo gli Zagari si vendicano uccidendo 4 rivali, di cui a uno tagliano la testa e ci giocano al tiro a segno.\nFu sedata dal nuovo organo decisionale della 'Ndrangheta chiamato \"Provincia\".\nAnni 2000 - L'arresto di Rocco Zagari.\nIl 30 giugno 2009 viene data la notizia che i carabinieri di Milano hanno arrestato vicino a Forlimpopoli il capobastone Rocco Zagari di Rosarno accusato di associazione mafiosa."}
{"id": "2462179", "revid": "648716", "url": "https://it.wikipedia.org/wiki?curid=2462179", "title": "Alfa elica destrorsa", "text": "L'\u03b1 elica destrorsa \u00e8 l'\u03b1 elica che si trova in tutte le proteine umane tranne rare eccezioni ed \u00e8 la struttura secondaria pi\u00f9 presente nelle proteine globulari, rappresentando circa un terzo dei residui.\nGli angoli \u03c6 e \u03c8 teorici sono: \u03c6=-57,8 \u03c8=-47 mentre quelli sperimentali sono: \u03c6=-64\u00b17 \u03c8=-41\u00b17.\nLa struttura \u00e8 particolarmente stabile infatti:"}
{"id": "2462181", "revid": "1458600", "url": "https://it.wikipedia.org/wiki?curid=2462181", "title": "Ammazzare stanca", "text": "Ammazzare stanca \u00e8 un'autobiografia del pentito della 'Ndrangheta Antonio Zagari, appartenente all'omonima 'ndrina di Taurianova.\nContenuto.\nIl libro narra le vicende dell'ex 'ndranghetista e la recente storia della 'Ndrangheta tra riti e delitti."}
{"id": "2462182", "revid": "219355", "url": "https://it.wikipedia.org/wiki?curid=2462182", "title": "Interazioni di van der Waals", "text": ""}
{"id": "2462204", "revid": "682087", "url": "https://it.wikipedia.org/wiki?curid=2462204", "title": "2,3-Difosfoglicerato", "text": ""}
{"id": "2462207", "revid": "1458554", "url": "https://it.wikipedia.org/wiki?curid=2462207", "title": "Coefficiente di Hill", "text": ""}
{"id": "2462208", "revid": "219355", "url": "https://it.wikipedia.org/wiki?curid=2462208", "title": "Siti attivi", "text": ""}
{"id": "2462209", "revid": "287204", "url": "https://it.wikipedia.org/wiki?curid=2462209", "title": "Equazione di Hill", "text": "L'equazione di Hill \u00e8 un'equazione che mette in relazione la frazione di siti occupati formula_1 con la concentrazione del ligando formula_2 in una proteina con formula_3 siti di legame:\nformula_4\nIl grafico di formula_5 in funzione di formula_6 \u00e8 detto grafico di Hill. Il coefficiente formula_3 rappresenta il coefficiente angolare della retta e viene detto coefficiente di Hill (formula_8); esso riflette il grado d'interazione tra i vari siti e quindi il livello di cooperativit\u00e0 della proteina. Quando formula_8 assume valore 1 la proteina non ha nessuna cooperativit\u00e0 e il grafico \u00e8 un'iperbole.\nIl limite teorico superiore si raggiunge quando formula_10 (siti di legame), ma questo valore non si raggiunge sperimentalmente; l'emoglobina, ad esempio, pur presentando una notevole cooperativit\u00e0, ha formula_11 e formula_12.\nSe invece formula_8 ha valori inferiori a 1 la proteina presenta cooperativit\u00e0 negativa\nIl nome dell'equazione deriva da Archibald Vivian Hill, che nel 1910 studi\u00f2 la cooperativit\u00e0 dell'emoglobina."}
{"id": "2462210", "revid": "1458554", "url": "https://it.wikipedia.org/wiki?curid=2462210", "title": "Grafico di Hill", "text": ""}
{"id": "2462211", "revid": "1543377", "url": "https://it.wikipedia.org/wiki?curid=2462211", "title": "Cawdor (accampamento romano)", "text": "Cawdor, un forte romano situato vicino al villaggio di Eastern Galcantray (10\u00a0km ad est di Inverness), \u00e8 probabilmente il pi\u00f9 settentrionale nelle isole britanniche..\nStoria.\nNel 1984 fu identificato con fotografie aeree un sito che poteva essere un forte romano vicino al villaggio di Easter Galcantray, in prossimit\u00e0 della cittadina scozzese di Cawdor (che si trova ad una dozzina di km da Inverness). Il sito fu scavato nel 1984 e 1988 dagli archeologi Jones e Daniels, confermando diverse caratteristiche di un Forte romano di supporto, datato al I secolo. Furono trovati resti di mattonelle romane, del tipo rinvenuto nella grande fortezza di Inchtuthill, che confermarono l'autenticit\u00e0 della fortificazione. Jones afferm\u00f2 nel 1987 che si trattava senza dubbio di un Forte romano di circa 4 ettari, sede di una unit\u00e0 legionaria \"quingenaria\". Questo renderebbe il Forte come il pi\u00f9 settentrionale rinvenuto nell'attuale Scozia, sfatando l'ipotesi che i Romani non abbiano oltrepassato il Gask Ridge. Infatti le legioni romane di Giulio Agricola crearono una serie di forti, nella loro conquista della Caledonia (com'era chiamata dai Romani la Scozia) a nord del Vallo Antonino, nelle localit\u00e0 di Ardoch, Strageath, Inchtuthill, Battledykes, Stracathro, Raedykes, Glenmaillen, Bellie, Balnageith fino a Cawdor. Quasi tutti questi Forti romani sono stati identificati principalmente grazie a rilevamenti aerofotogrammetrici fatti negli ultimi decenni.\nForte di Agricola.\nNell'estate dell'84 l'esercito romano di Agricola si scontr\u00f2 nella battaglia del monte Graupio contro un'enorme armata di Caledoni, guidati da Calgaco. Le truppe di Agricola misero in fuga i nemici, che persero circa 10.000 uomini. Soddisfatto di questi risultati, Agricola prese ostaggi dai Caledoni e nomin\u00f2 un prefetto navale che navigasse con la flotta lungo la costa settentrionale. Ci\u00f2 conferm\u00f2 per la prima volta che la Britannia era effettivamente un'isola. Agricola contemporaneamente fece marciare le sue legioni lungo la costa orientale scozzese forse fino al Moray Firth (vicino al Loch Ness) ed oltre, creando forti come quello di Cawdor.\nDel resto la prova del carbonio ha confermato che i resti del Forte romano sono dell'epoca di Giulio Agricola Il forte fu smantellato, secondo le ricerche di Jones e Keillar, dopo appena un anno di uso, confermando il ritiro improvviso di Agricola dalla Britannia romana nell'85. Attualmente si stanno facendo ricerche su possibili altri forti romani ancora pi\u00f9 settentrionali, confermando quanto scritto da Tacito sulla conquista totale della Britannia da parte di Agricola, prima di essere perduta. Molti studiosi inglesi hanno messo in dubbio la sua frase \"Perdomita Britannia et olim missa\" (la Britannia fu conquistata tutta, ma subito fu persa), dichiarando che si aveva certezza di conquiste romane solo fino ad Aberdeen (cio\u00e8 il Gask Ridge). Il forte romano di Cawdor, quindi, conferma completamente l'attendibilit\u00e0 di quanto scritto da Tacito.\nBattaglia di Mons Graupius vicino Cawdor?\nAlla luce dei recenti ritrovamenti di Forti ed accampamenti romani tra Aberdeen ed Inverness sono state avanzate varie ipotesi sulla possibile localizzazione della Battaglia del monte Graupio, vinta da Agricola nell'83. Alcuni autori inglesi, come Roy, Surenne, Watt, ed Hogan pensano vada localizzata vicino all'accampamento romano di Raedykes o a quello di Glenmaillen. Ma il controversiale Vittorio di Martino (autore del libro \"Roman Ireland\", dove afferma che vi fu una spedizione romana in Irlanda in quegli anni) lascia capire che questa vittoria di Agricola forse avvenne nell'area di Cawdor.\nInfatti i Romani occuparono tutte le aree non montuose della Scozia, lasciando senza forti ed accampamenti solo le Highlands, per ovvie ragioni di conquista e controllo: il territorio montuoso si prestava ad una guerriglia difficilissima da vincere. E Cawdor (si veda la mappa relativa) si trova proprio nell'estremit\u00e0 settentrionale delle Lowlands scozzesi, dove iniziano le Highlands intorno all'attuale citt\u00e0 di Inverness. Probabilmente i Caledoni accettarono lo scontro in battaglia solo quando furono raggiunti dalle legioni romane nell'ultima loro area pianeggiante e fornita di villaggi ed agricoltura: quella intorno ad Inverness, a 12\u00a0km dal Forte di Cawdor. Forse vi sono altri accampamenti romani intorno a Loch ness ed a nord-ovest di Inverness, ma l'uso agricolo ed abitativo continuo e diffuso dell'area li pu\u00f2 avere cancellati nei secoli rendendone difficile l'identificazione aerofotogrammetrica (cosa che non \u00e8 successa nella zona poco abitata tra Cawdor ed Aberdeen)."}
{"id": "2462213", "revid": "253269", "url": "https://it.wikipedia.org/wiki?curid=2462213", "title": "Basil Dearden", "text": ""}
{"id": "2462215", "revid": "219355", "url": "https://it.wikipedia.org/wiki?curid=2462215", "title": "Cascate enzimatiche", "text": ""}
{"id": "2462216", "revid": "111267583", "url": "https://it.wikipedia.org/wiki?curid=2462216", "title": "Cascata enzimatica", "text": "Le cascate enzimatiche (o regolatorie) sono sistemi costituiti da pi\u00f9 enzimi i quali agiscono tra loro causando delle modificazioni covalenti che possono avvenire sul legame peptidico o su gruppi funzionali di residui amminoacidici.\nCascate enzimatiche irreversibili.\nNelle cascate enzimatiche irreversibili lo stimolo primario induce una potente risposta di modificazione dei componenti della cascata capace di generare un repentino accumulo di prodotti finali. Una volta raggiunto l'obiettivo, lo stimolo cessa e si generano segnali di distruzione della molecola bersaglio (\"interruttore tutto/nulla\"). Le cascate enzimatiche irreversibili sono veloci e potenti perch\u00e9 una piccola quantit\u00e0 di \"segnale chimico\" pu\u00f2 portare all'attivazione di grandi quantit\u00e0 di enzima bersaglio, ma non permettono una regolazione fine.\nCascate enzimatiche reversibili.\nNelle cascate enzimatiche reversibili (cicliche) invece la modulazione degli effettori avviene ai vari livelli della cascata in modo da regolare la quantit\u00e0 dei prodotti. \u00c8 possibile instaurare dei \"cicli futili\" che consumano energia ma permettono una risposta molto rapida agli stimoli e il riconoscimento di minime variazioni di concentrazioni di effettori.\nLe cascate enzimatiche cicliche possono essere monocicliche, bicicliche o multicicliche.\nCascate cicliche.\nCascate monocicliche.\nUna cascata monociclica \u00e8 l'accoppiamento di due cascate (non cicliche) che determinano l'una una modificazione, l'altra un ritorno alla forma di partenza. I due processi sono essenzialmente irreversibili.\nCascate bicicliche.\nUna cascata biciclica si instaura quando l'enzima convertitore di una cascata ciclica agisce da convertitore su un secondo enzima coinvolto in un'altra reazione. Le cascate bicicliche si distinguono in:\nCascate multicicliche.\nUna cascata multiciclica si instaura quando l'enzima convertitore di una cascata ciclica agisce da convertitore su un secondo enzima coinvolto in un'altra reazione il quale a sua volta agisce su un terzo enzima e cos\u00ec via.\nCaratteristiche e propriet\u00e0.\nFlessibilit\u00e0.\nUna caratteristica delle cascate enzimatiche \u00e8 la loro flessibilit\u00e0 cio\u00e8 la capacit\u00e0 di integrare numerosi segnali questo perch\u00e9 la modulazione dell'attivit\u00e0 dell'enzima non richiede necessariamente un'interazione diretta enzima-effettore ma pu\u00f2 avvenire con diverse modalit\u00e0 a ogni stadio del processo.\nSensibilit\u00e0.\nLa risposta della cascata enzimatica alla variazione di concentrazione di effettore primario. Se \u00e8 di tipo sigmoide (come nei sistemi cooperativi), questo fenomeno di cooperativit\u00e0 apparente va sotto il nome di ultrasensibilit\u00e0.\nQuantitativamente la \"cooperativit\u00e0 apparente\" \u00e8 descritta dall'indice di sensibilit\u00e0, parametro omologo al coefficiente di Hill per la cooperativit\u00e0.\nAmplificazione del segnale.\nLe cascate enzimatiche sono in grado di integrare e amplificare i segnali metabolici velocizzando la cinetica della modifica degli enzimi.\nUna catena enzimatica \u00e8 una serie di modificazioni successivi di vari enzimi, la resa totale di questo processo dipende dalla quantit\u00e0 di enzima modificato a valle della cascata. Questo dipende da:\nAll'aumentare il numero dei cicli aumenta il tempo che passa dopo l'attivazione della cascata perch\u00e9 l'ultimo enzima subisca la modificazione (essendoci pi\u00f9 cicli consecutivi), ma anche la velocit\u00e0 delle modificazioni stesse.\nParametri.\nAmpiezza della modifica.\nL'ampiezza della modificazione \u00e8 il massimo valore del rapporto tra la concentrazione della forma modificata dell'enzima e della concentrazione totale dell'enzima a valore di saturazione di effettore primario, ovvero il massimo grado di modifica in condizioni di effettore primario saturante.\nSegnale di amplificazione.\nTalvolta, a parit\u00e0 di concentrazione di effettore primario, il grado di modifica dell'enzima bersaglio \u00e8 molto maggiore di quello dell'enzima modificatore: in questo caso si ha un'amplificazione del segnale, che pu\u00f2 essere percepita dall'enzima bersaglio (I) anche molto precocemente.\nIl segnale di amplificazione (o fattore di amplificazione) \u00e8 il rapporto tra la concentrazione di effettore primario \"e\" necessario all'attivazione del 50% dell'enzima modificatore E e quella necessaria per ottenere una modificazione del 50% dell'enzima bersaglio I.\nIndice di sensibilit\u00e0.\nL'indice di sensibilit\u00e0 (S) \u00e8 un indice della \"cooperativit\u00e0 apparente\" delle cascate enzimatiche.\nPer valori &gt;1 indica un'attivazione del processo da parte dell'effettore, per valori 1&lt; indica un processo di inibizione, per 1 indica una risposta iperbolica.\nConsumo energetico.\nLa modifica degli enzimi produce molecole a pi\u00f9 alta energia.\nPrendiamo ad esempio il caso in cui l'enzima subisca una fosforilazione. In questo passaggio si sfrutta la reazione esoergonica dell'idrolisi dell'ATP, si ha quindi un consumo di una molecola di ATP in ogni ciclo.\nIl passaggio da ATP ad ADP equivale ad un consumo energetico. Pi\u00f9 rapidamente avviene l'interconversione, pi\u00f9 molecole di ATP vengono consumate.\n\u00c8 possibile instaurare dei \"cicli futili\" che consumano energia ma permettono una risposta molto rapida agli stimoli e il riconoscimento di minime variazioni di concentrazioni di effettori.\nIntegrazione tra cascate.\nUna cascata enzimatica pu\u00f2 essere sensibile a diversi segnali collegando vie metaboliche apparentemente non collegate tra loro e diverse catene possono essere sensibili allo stesso segnale interagento tra loro."}
{"id": "2462217", "revid": "1272592", "url": "https://it.wikipedia.org/wiki?curid=2462217", "title": "Teatro Capranica", "text": "Il teatro Capranica \u00e8 stato un teatro di Roma attivo soprattutto dal XVII al XIX secolo.\nStoria.\nIl teatro prese il nome dall'omonima famiglia romana proprietaria del palazzo presso cui sorgeva il teatro. L'edificazione del palazzo, che si affaccia sulla omonima piazza, era iniziata attorno al 1450, nei pressi della chiesa di Santa Maria in Aquiro, per volont\u00e0 del cardinale Domenico Capranica, il quale intendeva destinarlo a sede di un collegio, il futuro Almo collegio Capranica. Il palazzo, inizialmente a un solo piano, con torre laterale e senza cortile, venne ampliato da Angelo, fratello di Domenico e anch'esso cardinale, il quale destin\u00f2 al collegio solo parte del palazzo, riservandone il resto alla famiglia . Il teatro fu creato da Pompeo Capranica (1647-1706) il quale lo ricav\u00f2 abbattendo le pareti divisorie dal primo piano del palazzo, propriet\u00e0 comune dei vari rami della famiglia Capranica. La prima rappresentazione avvenne nel febbraio 1679 con l'opera di Bernardo Pasquini \"Dov'\u00e8 amore \u00e8 piet\u00e0\".\nIn seguito alla divisione dei beni della famiglia Capranica, Pompeo e suo fratello Federico (1665-1723) ereditarono la porzione di Palazzo Capranica comprendente il vecchio palazzo che fecero inoltre ricostruire nel 1694 sotto la direzione dell'architetto Carlo Buratti, allievo di Carlo Fontana, con la pianta a \"U\", secondo lo stile dell'epoca, e riccamente ornato. Venne eluso il divieto papale di effettuare recite a pagamento con l'escamotage di affittare i palchi come beni immobili. Per il Carnevale del 1698 vennero rappresentate due opere liriche (\"Aiace\" ed \"Eusonia\") grazie al mecenatismo del card. Ottoboni. L'ostilit\u00e0 di papa Innocenzo XII per gli spettacoli teatrali port\u00f2 tuttavia nel 1699 alla chiusura del teatro Capranica, che pot\u00e9 riaprire solo nel 1711 grazie alla protezione della regina polacca Maria Casimira. Dopo la morte di Federico Capranica (1723) ne assunse la gestione suo figlio Camillo; quest'ultimo, amante del teatro, fu il creatore del Teatro Valle (1727). Camillo fece gestire il teatro da impresari esperti, quali il camerinese Giuseppe Polvini Faliconti (1682-1741), l'urbinate Girolamo Mainardi, il napoletano Antonio Mango, ecc.. Nel XVIII secolo il teatro venne spesso chiuso dalle autorit\u00e0 pontificie in concomitanza di epidemie o periodi di lutto o per una politica proibizionistica; sub\u00ec inoltre traversie per vertenze di propriet\u00e0 fra i vari eredi; ciononostante vennero rappresentate alcune fra le pi\u00f9 importanti opere teatrali. Nel 1767 i Capranica cedettero il teatro, che nel 1767 venne acquistato dal conte Raimondo Ottini, dal quale pass\u00f2 in eredit\u00e0 ai Negroni (1790). La famiglia Negroni rimase proprietaria del teatro fino al 1852; la situazione finanziaria del teatro rimase sempre difficile e nel 1852 fu acquistato da Alessandro Torlonia, uomo abile negli affari, il quale lo cedette immediatamente al marchese Bartolomeo Capranica, appassionato di teatro. Costui fece ricostruire il teatro dall'architetto Gaspare Servi; ma anche questa volta la gestione economica si rivel\u00f2 disastrosa per cui il Capranica venne chiuso definitivamente il 1\u00ba marzo 1881, dopo una recita dell'\"Ernani\".\nAdibito a lungo come deposito di mobili, dal 1922 al 2000 il teatro Capranica funzion\u00f2 da sala cinematografica. Nel 2005 fu trasformato in un centro per congressi nel cui ambito si svolgono anche esecuzioni musicali."}
{"id": "2462218", "revid": "1318658", "url": "https://it.wikipedia.org/wiki?curid=2462218", "title": "Scartamento metrico", "text": "Si denomina scartamento metrico lo scartamento ferroviario di \u00a0mm (1 metro).\nLo scartamento metrico qui specificato per Italia e Francia, \u00e8 comunque ampiamente diffuso in Sud America, Africa ed Asia, e costituisce, con lo scartamento da \u00a0mm (3' e 6\") di origine anglosassone, un buon compromesso rispetto allo scartamento standard di \u00a0mm in quanto a riduzione dei costi di costruzione, perch\u00e9 permette raggi di curvatura minori (e quindi pi\u00f9 adattabilit\u00e0 al territorio) e minori opere d'arte, conserva una buona qualit\u00e0 di carico e di velocit\u00e0 di trasporto e riduce in genere i costi di esercizio.\nIn Italia viene definito (impropriamente) \"metrico\" anche quello da 950\u00a0mm che caratterizza la maggior parte delle reti esistenti o costruite nel passato e poi dismesse. L'equivoca definizione risale, a detta degli esperti, alla \"Legge Baccarini\" del 1879 che autorizz\u00f2 la progettazione e la costruzione di molte ferrovie di 2\u00aa, 3\u00aa e 4\u00aa categoria con l'uso del pi\u00f9 economico scartamento ridotto; dato che all'epoca era invalso in Italia l'uso francese di misurare lo scartamento tra le mezzerie del fungo della rotaia e non sui bordi interni delle stesse ; la legge raccomandava nelle sue norme attuative, con tale sistema di misurazione, l'uso di uno dei due scartamenti, o \u00a0mm, quindi le linee progettate e costruite successivamente si trovarono, con la misura al bordo interno, ad avere lo scartamento di 950\u00a0mm. Tale scartamento \u00e8 definito \"Metrico Italiano\".\nItalia.\nLa maggioranza delle ferrovie costruite in Italia sono da 950\u00a0mm. \nLe linee con lo \"scartamento metrico esatto\" (1.000\u00a0mm al bordo interno) erano in prevalenza le ex-austriache che adottavano il metodo di misura usato ancor oggi. Tuttavia vi furono alcune eccezioni di ferrovie che, pur non essendo \"ex austriache\", adottarono il metrico esatto, tra queste la ferrovia Genova-Casella.\nScartamento 950.\nNelle colonie.\nLo scartamento 950\u00a0mm venne impiegato anche nelle ferrovie realizzate nelle colonie:\nScartamento 1000.\nNelle colonie.\nIn Etiopia era gi\u00e0 stata costruita una ferrovia prima dell'occupazione italiana con lo scartamento 1.000\u00a0mm:\nFrancia.\nFerrovie dismesse.\nCentre.\nPetit Anjou \nLigne La Guerche - Ch\u00e2teaumeillant \nR\u00e9seau berrichon"}
{"id": "2462220", "revid": "76963", "url": "https://it.wikipedia.org/wiki?curid=2462220", "title": "V\u00edctor Erice", "text": "Biografia.\nErice studia legge, scienze politiche ed economia all'Universit\u00e0 di Madrid prima di entrare all'Escuela Oficial de Cinematografia per studiare regia cinematografica.\nScrive di cinema sulla rivista \"Nuestro Cine\", realizza una serie di cortometraggi e dirige un episodio del film collettivo \"Los desaf\u00edos\" (1969), per poi esordire nel lungometraggio nel 1973, con \"Lo spirito dell'alveare\" (\"El esp\u00edritu de la colmena\"), film ambientato nella Spagna rurale degli anni quaranta, che viene presentato nella Settimana internazionale della critica del Festival di Cannes 1974, vince la Concha d'oro per il miglior film al Festival di San Sebastian e riceve tre premi (miglior film, regista e attore) dal C\u00edrculo de Escritores Cinematogr\u00e1ficos.\nMalgrado il successo del suo primo film, diventato subito oggetto di culto nei cineclub e nei festival, passano dieci anni prima che Erice realizzi la sua opera seconda, \"El sur\", presentata in concorso al Festival di Cannes 1983. \nTrascorre quasi un intero altro decennio prima del film successivo, \"Il sole della mela cotogna\" (\"El sol del membrillo\") (1992), documentario sul pittore Antonio L\u00f3pez Garc\u00eda, che vince il premio della giuria e il premio FIPRESCI al Festival di Cannes 1992.\nNel 2014 il Festival del film Locarno lo omaggia con il Pardo alla carriera."}
{"id": "2462221", "revid": "287204", "url": "https://it.wikipedia.org/wiki?curid=2462221", "title": "Victor Erice", "text": ""}
{"id": "2462222", "revid": "1318658", "url": "https://it.wikipedia.org/wiki?curid=2462222", "title": "12 sonate per violino, op. 5", "text": "Le Sonate \u00e0 violino e violone o cimbalo sono delle composizioni di Arcangelo Corelli, esse sono state pubblicate a Roma nel 1700. La prima edizione \u00e8 dedicata a Sofia Carlotta, elettrice di Federico, monarca del Brandeburgo.\nQueste sonate si suddividono in sonate da chiesa (n. I-VI) e sonate da camera (n. VII-XII).\nL'ultima sonata \u00e8 la celebre \"Follia\", che contiene 23 variazioni per violino solo.\nStruttura.\nSonata I in re maggiore\nSonata II in si\u266d maggiore\nSonata III in do maggiore\nSonata IV in fa maggiore\nSonata V in sol minore\nSonata VI in la maggiore\nSonata VII in re minore\nSonata VIII in mi minore\nSonata IX in la maggiore\nSonata X in fa maggiore\nSonata XI in mi maggiore\nSonata XII in re minore, \"Follia\""}
{"id": "2462229", "revid": "1543377", "url": "https://it.wikipedia.org/wiki?curid=2462229", "title": "Stephen Abarowei", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 della Nigeria, al FIFA Futsal World Championship 1992 a Hong Kong dove la selezione africana \u00e8 stata eliminata al primo turno giungendo ultima nel girone con , e ."}
{"id": "2462230", "revid": "767487", "url": "https://it.wikipedia.org/wiki?curid=2462230", "title": "Ademola Johnson", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 della Nigeria, al FIFA Futsal World Championship 1992 a Hong Kong dove la selezione africana \u00e8 stata eliminata al primo turno giungendo ultima nel girone con , e ."}
{"id": "2462231", "revid": "122246", "url": "https://it.wikipedia.org/wiki?curid=2462231", "title": "Federica Stufi", "text": "Carriera.\nClub.\nFederica Stufi inizia la sua carriera pallavolistica da professionista debuttando nel nel 2004 a 16 anni. Nella stagione 2006-07 viene acquistata dall' di Cremona in serie A2 con la quale resta per due stagioni. Nel 2008 arriva in serie A1 tra le file del , giocando da titolare, anche se la squadra a termine stagione retrocede nel campionato cadetto. Nell'annata seguente viene ingaggiata dalla neo promossa .\nNella stagione 2010-11 viene ingaggiata dal , militante in Serie A2, mentre in quella successiva torna in massima serie, passando al , mentre la stagione successiva \u00e8 al .\nPer il campionato 2013-14 veste la maglia del e in quello successivo gioca per la , club dove rimane per due stagioni. Nell'annata 2016-17 difende i colori dell', dove resta per due stagioni, per poi passare, per il campionato 2018-19, all' di Novara con cui vince la Coppa Italia 2018-19 e la Champions League 2018-19.\nNell'annata 2019-20 si accasa al , mentre in quella 2021-22 \u00e8 al , sempre in Serie A1.\nNazionale.\nCon la nazionale Under-19 conquista il titolo europeo di categoria nel 2006, per poi fare il suo debutto in nazionale maggiore nel 2007 con la quale vince il bronzo al World Grand Prix, anche se non viene mai utilizzata. Nel 2009 fa parte della spedizione azzurra alle Universiadi di Belgrado dove vince la medaglia d'oro."}
{"id": "2462233", "revid": "767487", "url": "https://it.wikipedia.org/wiki?curid=2462233", "title": "Chinedu Obi", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 della Nigeria, al FIFA Futsal World Championship 1992 a Hong Kong dove la nazionale africana \u00e8 stata eliminata al primo turno giungendo ultima nel girone con , e ."}
{"id": "2462234", "revid": "767487", "url": "https://it.wikipedia.org/wiki?curid=2462234", "title": "Christian Obi", "text": "Carriera.\nCompletata la formazione nel settore giovanile dello Julius Berger FC, nel 1985 giunge all'esperienza pi\u00f9 importante con le nazionali giovanili giocando le semifinali e la finalina del Campionato mondiale di calcio Under-20 dove la Nigeria conquista la medaglia di bronzo.\nTre anni pi\u00f9 tardi Obi fa parte della spedizione nigeriana ai Giochi della XXIV Olimpiade a Seul, parte come dodicesimo dietro a David Ngodigha, guadagna il posto alla seconda gara e chiude il girone con la seconda presenza contro l'Australia. La Nigeria non passa il primo turno ed esce con tre sconfitte su altrettante gare.\nCome giocatore di calcio a 5, partecipa al FIFA Futsal World Championship 1992 a Hong Kong dove la selezione africana viene eliminata al primo turno giungendo ultima nel girone con , e ."}
{"id": "2462237", "revid": "666668", "url": "https://it.wikipedia.org/wiki?curid=2462237", "title": "William Okpara", "text": "Carriera.\nUtilizzato nel ruolo di portiere, Okpara ha giocato nell'ACB Lagos dal 1987 al 1994 per poi spostarsi in Sudafrica con gli Orlando Pirates, con le nazionali giovanili ha partecipato al Campionato mondiale di calcio Under-20 1987 in Cile dove la Nigeria \u00e8 uscita al primo turno.\nGuadagna la nazionale maggiore all'et\u00e0 di 28 anni, e fa parte della spedizione al Campionato mondiale di calcio 1998 come dodicesimo, dove la Nigeria esce agli ottavi di finale, eliminata dalla nazionale danese.\nCon la Nazionale di calcio a 5 della Nigeria ha partecipato al FIFA Futsal World Championship 1992 nel quale la selezione africana \u00e8 stata eliminata al primo turno, giungendo ultima nel girone con , e ."}
{"id": "2462248", "revid": "436907", "url": "https://it.wikipedia.org/wiki?curid=2462248", "title": "Dopo di me (Valerio Scanu)", "text": "Dopo di me \u00e8 un brano musicale scritto da Malika Ayane, composto da \"Fernando Arn\u00f2\" ed interpretato dal cantante italiano Valerio Scanu, pubblicato nel maggio 2009 dalla casa discografica EMI, come secondo singolo estratto dall'EP di debutto, Sentimento."}
{"id": "2462250", "revid": "92723", "url": "https://it.wikipedia.org/wiki?curid=2462250", "title": "Chiesa di San Maurizio (Faido)", "text": "La chiesa parrocchiale di San Maurizio \u00e8 un edificio religioso che si trova a Chironico, frazione di Faido in Canton Ticino.\nStoria.\nLa costruzione viene citata per la prima volta in documenti storici risalenti al 1219, anche se originariamente la dedica era a San Maurizio e a Sant'Eugenio di Milano. Nel XVII secolo venne costruito il coro di forma poligonale, che nel 1790 venne modificato fino a raggiungere la forma semicircolare che mostra oggi. Nel 1741 venne costruita la copertura a botte della navata.\nDescrizione.\nLa chiesa si presenta con una pianta a navata unica, affiancata da due cappelle dedicate a Santa Caterina d'Alessandria e a Sant'Antonio abate. Nel 1861 vennero realizzati gli affreschi che ornano l'interno dell'edificio, per opera di Tommaso Calgari."}
{"id": "2462252", "revid": "228587", "url": "https://it.wikipedia.org/wiki?curid=2462252", "title": "Solanum Tuberosum", "text": ""}
{"id": "2462253", "revid": "371529", "url": "https://it.wikipedia.org/wiki?curid=2462253", "title": "Michelle Bauer", "text": "\u00c8 una delle pi\u00f9 note \"scream queen\" americane assieme a Linnea Quigley e Brinke Stevens, di cui sono grandi amiche, avendo recitato assieme in numerose pellicole.\nMichelle ha iniziato la sua carriera dapprima come attrice di produzioni \"hardcore\" con il nome di Pia Snow, fino a una audizione del regista di B-movie Fred Olen Ray che le offr\u00ec un ruolo nel film horror \"La tomba\" (1986). Da allora la Bauer ha interpretato decine di pellicole horror, ma anche \"softcore\" e commedie demenziali, diventando una stella del settore. Tra questi sono da ricordare \"Hollywood Chainsaw Hookers\", \"Nightmare Sisters\", \"Sorority Babes in the Slimeball Bowl-O-Rama\", \"Dr. Alien - Dallo spazio per amore\", \"Evil Toons - Non entrate in quella casa...\".\nHa inoltre posato nuda per la rivista \"Penthouse\" nel 1981.\nUfficialmente la Bauer ha abbandonato il cinema, ma ogni tanto appare in film horror e commedie sexy dirette dai registi Fred Olen Ray e David DeCoteau."}
{"id": "2462254", "revid": "287204", "url": "https://it.wikipedia.org/wiki?curid=2462254", "title": "500 Fifth Avenue", "text": "Il 500 Fifth Avenue \u00e8 un grattacielo situato sulla West 42nd Street a Manhattan, New York. \u00c8 adiacente al Bryant Park. Nonostante questo edificio art d\u00e9co non sia conosciuto quanto l'Empire State Building, le due costruzioni hanno in comune due particolari: entrambi sono stati completati nel 1931 e progettati dalla stessa societ\u00e0 (Shreve, Lamb &amp; Harmon Associates)."}
{"id": "2462255", "revid": "701660", "url": "https://it.wikipedia.org/wiki?curid=2462255", "title": "Muscolo flessore lungo dell'alluce", "text": "Nell'anatomia umana il muscolo flessore lungo dell'alluce \u00e8 un muscolo della gamba posteriore.\nAnatomia.\nSi ritrova sotto il muscolo tibiale posteriore, al fianco del muscolo flessore lungo delle dita. Il muscolo adduttore dell'alluce si inserisce unitamente al muscolo flessore lungo dell'alluce lateralmente alla base della prima falange."}
{"id": "2462256", "revid": "36426", "url": "https://it.wikipedia.org/wiki?curid=2462256", "title": "Madonna Casini", "text": ""}
{"id": "2462261", "revid": "25289092", "url": "https://it.wikipedia.org/wiki?curid=2462261", "title": "Pittura veneziana", "text": ""}
{"id": "2462263", "revid": "111331021", "url": "https://it.wikipedia.org/wiki?curid=2462263", "title": "Ca' Bernardo (San Polo)", "text": "Ca' Bernardo \u00e8 un palazzo di Venezia, situato nel sestiere di San Polo, poco distante da Campo San Polo. Si affaccia sul Riel Sant'Antonio e sul Rio di San Polo.\nStoria.\nRisalente al XV secolo, il palazzo era nobile sede della famiglia Bernardo. Fu fatto affrescare internamente nel Settecento. \nConserva ancora la sua funzione di residenza privata. Il pian terreno fu sede della Societ\u00e0 Musiva Veneziana dal 1876 al 1913.\nDescrizione.\nEdificio di tre piani pi\u00f9 un ammezzato nel sottotetto, Ca' Bernardo \u00e8 una delle facciate pi\u00f9 rappresentative ed eleganti del gotico veneziano: si caratterizza per la presenza di due piani nobili con quadrifora a sesto acuto al centro. Di particolare pregio sono i preziosi capitelli, scolpiti con motivi floreali e gli altri decori delle cornici delle quadrifore.\nIl portale d'ingresso sul canale, al centro, presenta un'interessante impostazione ad arco sovrastato da due oculi. All'interno sono ancora conservati gli affreschi del Settecento, al secondo piano nobile."}
{"id": "2462264", "revid": "729019", "url": "https://it.wikipedia.org/wiki?curid=2462264", "title": "Muscolo flessore lungo delle dita", "text": "Nell'anatomia umana il muscolo flessore lungo delle dita \u00e8 un muscolo della gamba posteriore. La sua funzione \u00e8 quella di flettere il secondo, il terzo, il quarto e il quinto dito del piede.\nAnatomia.\nSi ritrova sotto il muscolo soleo, al fianco del muscolo flessore lungo dell'alluce e del muscolo tibiale posteriore."}
{"id": "2462265", "revid": "339392", "url": "https://it.wikipedia.org/wiki?curid=2462265", "title": "Yugao", "text": ""}
{"id": "2462266", "revid": "47767", "url": "https://it.wikipedia.org/wiki?curid=2462266", "title": "Carrozzeria Abbott", "text": "L'E.D. Abbott Ltd. \u00e8 stata una carrozzeria automobilistica inglese attiva dal 1929 al 1972.\nStoria.\nQuesta carrozzeria nasce per volere di Edward Dixon Abbott, gi\u00e0 impiegato presso il reparto progetti della Wolseley e successivamente presso una piccola carrozzeria, la \"Page and Hunt\", che aveva cominciato la sua attivit\u00e0 nel 1920 stabilendo il suo impianto a Farnham (Surrey). Quando la \"Page and Hunt\" chiuse prematuramente i battenti nel 1929, Abbott rilev\u00f2 il capannone per fondarvi la sua nuova attivit\u00e0. Nacque cos\u00ec l\"'E.D. Abbott Ltd.\".\nLa nuova carrozzeria ottenne subito diverse commesse per realizzare veicoli commerciali, fatto che la tenne particolarmente impegnata e attiva anche nel difficile periodo della Grande depressione.\nIn seguito vi fu la creazione di un piccolo aliante, denominato \"Aliante di Farnham\", che dal 1931 diede inizio anche a un'attivit\u00e0 parallela, specializzata appunto in piccoli velivoli. A tale scopo venne aperta una sussidiaria dedicata, denominata \"Abbott-Baynes Sailplanes Ltd.\".\nNello stesso anno, la giovanissima carrozzeria automobilistica apparve in uno stand al Salone dell'automobile di Londra. Tra le auto esposte allo stand Abbott vi furono alcune Talbot, alcune Daimler inglesi ed una Austin Seven. In questi primissimi anni di attivit\u00e0, la Abbott si occup\u00f2 anche di alcune Rolls-Royce e di alcune Lanchester.\nNel 1934 l'attivit\u00e0 dell'azienda divenne molto fruttuosa: oltre ad un grosso contratto con la Lagonda, volto a \"vestire\" la \"Rapier\", il modello di base della Casa inglese, vi fu anche l'inizio di una nuova attivit\u00e0 consistente nel carrozzare i telai di origine BMW importati dalla Frazer-Nash, che proprio dal 1934 era divenuta importatrice ufficiale del marchio bavarese.\nCon lo scoppio della Seconda guerra mondiale, l'\"E.D. Abbott Ltd.\" si convert\u00ec suo malgrado alla causa bellica, e si occup\u00f2 della costruzione di accessori per velivoli, come per esempio antenne e dispositivi radar, per conto della Royal Aircraft Establishment.\nCessato il conflitto, l'azienda torn\u00f2 all'attivit\u00e0 originaria e stipul\u00f2 un contratto con la Ford inglese per la produzione delle giardinette su base Consul, Zephyr e \"Zodiac\". L'Abbott fu anche incaricata dalla Casa madre di curare la distribuzione nel mercato interno, mentre dell'esportazione si occup\u00f2 quest'ultima. Ma l'attivit\u00e0 incluse anche contratti con la Sunbeam-Talbot e con la Healey.\nA partire dalla seconda met\u00e0 degli anni sessanta, per\u00f2, gli ordini cominciarono a scemare, compresi quelli con la Ford, che avevano caratterizzato il primo ventennio post-bellico dell'Abbott. L'era dei carrozzieri stava infatti inesorabilmente tramontando e molte carrozzerie in tutto il mondo avevano gi\u00e0 chiuso i battenti da diversi anni. Cos\u00ec fu anche per l'\"E.D. Abbott Ltd.\", che cess\u00f2 la sua attivit\u00e0 nel 1972."}
{"id": "2462270", "revid": "125100948", "url": "https://it.wikipedia.org/wiki?curid=2462270", "title": "Le tenebrose avventure del KND", "text": "Le tenebrose avventure del KND (\"The Grim Adventures of the KND\") \u00e8 una puntata speciale di , ed \u00e8 un crossover con Le tenebrose avventure di Billy e Mandy. Fanno una breve apparizione anche Ed, Edd &amp; Eddy. In Italia \u00e8 stato trasmesso il 30 ottobre 2007 su Cartoon Network e negli Stati Uniti arriva l'11 novembre dello stesso anno.\nTrama.\nBilly resta a casa da solo e si infila i pantaloni del padre, che non riesce pi\u00f9 a togliere, chiedendo quindi l'aiuto degli Eds. Non avendo per\u00f2 pi\u00f9 denaro, il trio si rifiuta di aiutarlo. Successivamente chiama, credendo di trovarsi davanti alle Superchicche, il Kommando Nuovi Diavoli: Nigel si traveste da Billy ma i suoi piani vengono interrotti da Mandy che scopre il camuffamento. Nel frattempo i Signorini Perfettini, dopo essersi fusi assieme a Billy in un'entit\u00e0 simile a Tenebra ed aver catturato Numero 2, vogliono conquistare il mondo, mentre Mandy ribattezza il nome del KND (Kommando Nuovi Diavoli) con il nome MND (Mandy Nuova Dittatrice), schiavizzando Numero 3 e Numero 4 e mettendo in discussione le obiezioni di Numero 5, tanto da far internare quest'ultima con la convinzione di essere stata infettata da un virus sperimentato dagli adulti. Infine Tenebra e Nigel si alleano per sconfiggere il MND, nel frattempo fusosi in un'unica entit\u00e0 assieme ai Signorini Perfettini, a Billy e a tutti i ragazzi del quartiere catturati nel frattempo, per ritrasformarlo nel KND, finch\u00e9 non arriva Harold, il padre di Billy, che toglier\u00e0 i pantaloni all'entit\u00e0. Nel finale Harold punisce ingiustamente Nigel travestitosi da Billy."}
{"id": "2462274", "revid": "547034", "url": "https://it.wikipedia.org/wiki?curid=2462274", "title": "Pine Trail-M", "text": "Con il nome Pine Trail-M Intel indica la seconda generazione di piattaforme hardware pensate per i sistemi mobile e desktop di fascia molto economica, e attesa al debutto nel corso del mese di ottobre 2009 come successiva alla piattaforma Shelton'08, arrivata sul mercato nel corso della prima met\u00e0 del 2008.\nObiettivi di Shelton'08.\nAl pari di quanto fatto con la piattaforma precedente, Pine Trail-M non punta ad offrire il massimo delle prestazioni ma, grazie al costo d'acquisto estremamente contenuto, addirittura inferiore a quello disponibile gi\u00e0 da tempo con le soluzioni basate sul processore Celeron (in particolare le sue diverse varianti Celeron D, Celeron (serie xxx), Celeron Dual Core e Celeron M), mira alla conquista del mercato dei dispositivi portatili e dei PC di fascia pi\u00f9 bassa.\nUno dei progetti a cui Intel tiene molto e ha dato un forte impulso allo sviluppo di tali piattaforme \u00e8 il cosiddetto Intel ClassMate, ovvero l'alter ego del progetto OLPC che punta a realizzare notebook da soli 100 $ destinati ai paesi in via di sviluppo. Mentre il progetto OLPC infatti \u00e8 basato su un processore AMD, Intel ha nel frattempo sviluppato un intero sistema (il ClassMate appunto) per poter competere nella nuova lotta commerciale nei mercati emergenti.\nCaratteristiche tecniche.\nLa piattaforma Pine Trail-M \u00e8 basata sul processore Pineview, realizzato sempre a 45 nm (come il predecessore) e che verr\u00e0 commercializzato ancora con il marchio Atom.\nTale processore \u00e8 una piccola rivoluzione nel campo delle CPU in quanto si tratter\u00e0 di un System on a Chip (SoC); esso integrer\u00e0 infatti non solo il core di elaborazione (che in alcune versioni sar\u00e0 anche dual core), ma anche tutti gli altri sistemi, come il chipset, il sottosistema grafico e il controller di memoria RAM, in un unico chip. Probabilmente anche il processore Pineview verr\u00e0 commercializzato direttamente saldato alla scheda madre e raffreddato da un dissipatore passivo, per un costo complessivo di circa 50 $.\nDato che la maggior parte dei sistemi sar\u00e0 integrata direttamente nella CPU, non sar\u00e0 pi\u00f9 presente un vero e proprio chipset, ma sar\u00e0 ugualmente presente un chip dedicato alle operazioni di I/O, e che viene per questo indicato da Intel come un \"Communications Hub\", conosciuto come Tiger Point (e commercializzato come NM10). La connessione tra la CPU e il \"Communications Hub\" vedr\u00e0 l'abbandono del tradizionale Bus in favore di un collegamento Direct Media Interface (DMI), gi\u00e0 utilizzato in passato da Intel per collegare northbridge e southbridge dei tradizionali chipset.\nLe varie migliorie introdotte dovrebbero consentire un consumo complessivo della piattaforma nell'ordine dei 7 W.\nConfronto tra Shelton'08 e Pine Trail-M.\nNella seguente tabella vengono sintetizzate le differenze tra le due generazioni della piattaforma Intel:\nIl successore.\nIl successore della piattaforma Intel Pine Trail-M, prevista per il 2011, si chiamer\u00e0 Cedar Trail."}
{"id": "2462275", "revid": "287204", "url": "https://it.wikipedia.org/wiki?curid=2462275", "title": "Sandy Valley", "text": "Sandy Valley \u00e8 un census-designated place (CDP) degli Stati Uniti, situato nella Contea di Clark nello stato del Nevada. Nel censimento del 2000 la popolazione era di 1.804 abitanti.\nStoria.\nSandy Valley \u00e8 delimitata a est dalle ultime asperit\u00e0 delle Spring Mountains e a ovest dal confine di stato con la California. Sandy Valley nacque all'inizio dell'Ottocento dall'unione di cinque insediamenti minerari: Kingston, Sandy, Ripley, Mesquite e Platina.\nGeografia fisica.\nSecondo i rilevamenti dell'United States Census Bureau, la localit\u00e0 di Sandy Valley si estende su una superficie di 145,1 km\u00b2, tutti occupati da terre.\nPopolazione.\nSecondo il censimento del 2000, a Sandy Valley vivevano 1.804 persone, ed erano presenti 476 gruppi familiari. La densit\u00e0 di popolazione era di 14,5 ab./km\u00b2. Nel territorio comunale si trovavano 811 unit\u00e0 edificate. Per quanto riguarda la composizione etnica degli abitanti, il 92,57% era bianco, l'1,39% era afroamericano, lo 0,61% era nativo, lo 0,72% era asiatico e lo 0,06% proveniva dall'Oceano Pacifico. Il 2,72% della popolazione apparteneva ad altre razze e l'1,94% a pi\u00f9 di una. La popolazione di ogni razza ispanica corrispondeva al 6,49% degli abitanti.\nPer quanto riguarda la suddivisione della popolazione in fasce d'et\u00e0, il 25,1% era al di sotto dei 18, il 4,0% fra i 18 e i 24, il 25,3% fra i 25 e i 44, il 33,8% fra i 45 e i 64, mentre infine l'11,9% era al di sopra dei 65 anni di et\u00e0. L'et\u00e0 media della popolazione era di 43 anni. Per ogni 100 donne residenti vivevano 101,3 maschi."}
{"id": "2462276", "revid": "125111181", "url": "https://it.wikipedia.org/wiki?curid=2462276", "title": "Philip Anschutz", "text": "Con un patrimonio stimato in 7,8 miliardi di dollari, \u00e8 stato inserito da Forbes al 31\u00ba posto delle persone pi\u00f9 ricche d'America. Assieme a Zlatan Ibrahimovi\u0107 possiede il 49% delle quote dell'Hammarby, squadra di calcio Svedese di Stoccolma.\nBiografia.\nIl padre di Anschutz era proprietario terriero che ha investito in Colorado, Utah e Wyoming. Suo nonno emigr\u00f2 dalla Russia. Anschutz crebbe ad Hays, in Kansas. Negli ultimi anni ha contribuito alle campagne del politico di Dole. Si \u00e8 laureato nel 1957.\nMembro della Chiesa evangelica presbiteriana, \u00e8 un conservatore cristiano. \u00c8 sposato con una donna che ha conosciuto a 16 anni e dalla quale ha avuto tre figli. Possiede una vasta collezione di arte occidentale.\nPossedimenti terrieri.\nNel 1970 ha acquistato 250.000 acri (1.000\u00a0km\u00b2) di terra a Liberal nel Kansas L'anno successivo ha acquistato 9 milioni di acri (36.000\u00a0km\u00b2) di terra lungo il confine tra lo Utah e il Wyoming.\nPer diversi anni Anschutz \u00e8 stato l'unico miliardario del Colorado.\nOltre i terreni, i suoi interessi sono ricaduti anche in ferrovie, telecomunicazioni e industria del divertimento.\nFerrovie ed imprese petrolifere.\nNel 1984 \u00e8 entrato nel business ferroviario con le Industrie del Rio Grande. Quattro anni pi\u00f9 tardi, nel 1988, la ferrovia ha acquisito la Pacific Railroad sotto la sua direzione. Con la fusione tra questa e la Union Pacific Corporation, nel settembre 1996 Anschutz \u00e8 diventato vicepresidente della Union Pacific.\n\u00c8 stato anche direttore della Forest Oil Corporation a partire dal 1995. Nel novembre 1993 \u00e8 diventato direttore e presidente del consiglio di amministrazione di Qwest.\nNel maggio del 2001, l'amministrazione Bush ha confermato il diritto di Anschutz alla trapanazione per i pozzi di petrolio a Weatherman Draw, nel Montana centro-meridionale, nonostante la forte opposizione da parte di gruppi ambientalisti, conservatoti e 10 trib\u00f9 indiane. Nel maggio del 2003 ha venduto la sua impresa \nNel febbraio del 2004 non gli sono state rinnovate le cariche in seno alla Qwest e alla Union Pacific, in modo tale da farlo concentrare su altri investimenti.\nMillennium Dome.\nI suoi investimenti nel Millennium Dome di Londra hanno avuto strascichi polemici con John Prescott, vice Primo Ministro: una gran parte dell'investimento per il Duomo \u00e8 subordinata alla concessione di una licenza per un \"super casin\u00f2\" da parte del governo britannico. Anschutz ha incontrato personalmente Prescott in varie occasioni dal 2004. Il casin\u00f2 venne poi fatto a Manchester quasi a sorpresa.\nAEG e Michael Jackson alla O2 Arena.\nLa societ\u00e0 di Anschutz, la AEG, \u00e8 stata accusata di tentare di trarre profitto dalla morte di Michael Jackson, che \u00e8 stato invitato ad esibirsi al Duomo, ora O2 Arena, nel 2009-2010. Mentre la restituzione di circa 750.000 biglietti (da \u00a355 a \u00a375 ciascuno) \u00e8 stata effettuata per i clienti che ne fanno richiesta, il promotore si \u00e8 offerto di inviare \"souvenir\" del cantante per rinunciare al diritto alla restituzione."}
{"id": "2462277", "revid": "287204", "url": "https://it.wikipedia.org/wiki?curid=2462277", "title": "Arapu\u00e3", "text": "Arapu\u00e3 \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462278", "revid": "287204", "url": "https://it.wikipedia.org/wiki?curid=2462278", "title": "Ariranha do Iva\u00ed", "text": "Ariranha do Iva\u00ed \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462280", "revid": "599013", "url": "https://it.wikipedia.org/wiki?curid=2462280", "title": "Mohammed Ameen", "text": "Carriera.\nCon l'Al-Ittihad ha vinto l'AFC Champions League.\nHa partecipato ai Mondiali 2006."}
{"id": "2462283", "revid": "287204", "url": "https://it.wikipedia.org/wiki?curid=2462283", "title": "C\u00e2ndido de Abreu", "text": "C\u00e2ndido de Abreu \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462285", "revid": "287204", "url": "https://it.wikipedia.org/wiki?curid=2462285", "title": "Godoy Moreira", "text": "Godoy Moreira \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462286", "revid": "1873017", "url": "https://it.wikipedia.org/wiki?curid=2462286", "title": "G\u014dj\u016b-ry\u016b", "text": "Lo stile G\u014dj\u016b-ry\u016b (\u525b\u67d4\u6d41, \"Scuola (Ry\u016b) della Durezza (G\u014d) e della Cedevolezza (J\u016b)) \u00e8 uno dei principali stili del karate di Okinawa caratterizzato da una combinazione di tecniche \"dure e morbide\". Il termine \"G\u014d\", che significa \"duro\" o \"sodo\", si riferisce a tecniche di mano chiusa con attacchi lineari e diritti; il termine \"J\u016b\", che significa invece \"morbido\" o \"cedevole\", indica tecniche di mano aperta e movimenti circolari, il tutto enfatizzato data alla respirazione corretta. Lo stile G\u014dj\u016b-ry\u016b utilizza metodiche che includono la fortificazione e il condizionamento del corpo, approcci di base al combattimento su breve distanza e esercizi con uno o pi\u00f9 partner.\nStoria.\nQuesto stile fonda le proprie radici sull'arte del Naha-Te, sviluppata dal Maestro Kanry\u014d Higaonna basandosi sull'antico stile della Gru Bianca di Fujian, proveniente dalla Cina meridionale e approdato ad Okinawa nel XIX secolo. Il G\u014dj\u016b-ry\u016b come lo conosciamo oggi \u00e8 stato per\u00f2 formalizzato da Ch\u014djun Miyagi (1888 \u2013 1953), allievo di Higaonna. Tra tutti gli stili di karate \u00e8 quello che ha ricevuto la maggior influenza cinese, poich\u00e9 nel 1873 Higaonna and\u00f2 nella citt\u00e0 cinese di Fuzhou, dove rimase per dieci anni, a studiare presso il Kojo Dojo, dove impar\u00f2 i kata Saifa, Sanseiru, Kururunfa e Seipai, nel frattempo viaggi\u00f2 in modo da imparare anche altri stili (Boxe del Drago, della Tigre, del Cane, del Pugno del Monaco e del Leone). Nel 1877, Kanryo divent\u00f2 uchi deshi del maestro Ry\u016b Ry\u016b Ko e inizi\u00f2 quindi lo studio dei kata Sanchin, Seienchin, Seisan, Shisochin e Suparinpei. Impar\u00f2 a usare gli strumenti tradizionali di allenamento e impar\u00f2 anche l\u2019uso delle erbe medicinali, l'agopuntura, il massaggio e l'uso delle armi (B\u014d, Sai, Katana e Shuto). Per colmare le lacune della sua istruzione studi\u00f2 il confucianesimo e il bubishi e scopr\u00ec che l\u2019allenamento fisico e quello spirituale devono procedere allineati. Nel 1915 anche Myagi, seguendo le sue orme, and\u00f2 in quella citt\u00e0 alla ricerca del maestro Ry\u016b Ry\u016b Ko, accompagnato dal suo amico Go Kenki, il quale faceva l\u2019importatore di t\u00e8 ma durante il tempo libero insegnava la forma di Shaolin meridionale della Gru Bianca nel suo negozio a Naha, ma la trovarono devastata dalla Ribellione dei Boxer (1899-1901) e dalla guerra che ne consegu\u00ec. Alla fine incontrarono soltanto un allievo anziano di Ry\u016b Ry\u016b Ko, al quale mostr\u00f2 i kata che aveva appreso da Higaonna, e quest'ultimo conferm\u00f2 che la scuola era ormai chiusa da diverso tempo e del maestro rimaneva soltanto la tomba. Dopo circa un anno passato in Cina tornarono a Naha, dove Miyagi cre\u00f2 il kata Tensho, basato sulle posizioni del Sanchin ma con tecniche dello stile della Gru Bianca. Nel 1929 diviene istruttore del dojo presso vari enti militari e universitari, poich\u00e9, grazie anche agli sforzi di Funakoshi, il karate stava diventando molto popolare, tanto che nel 1933 venne riconosciuto come bud\u014d dalla Dai Nippon Butoku Kai, di cui, nel 1934, Miyagi fu nominato rappresentante a Okinawa e fu inviato nelle Hawaii a insegnare alla grande comunit\u00e0 okinawense presente nell\u2019arcipelago, alle cui lezioni, per\u00f2, partecipavano anche alcuni americani. Due anni dopo, nel 1936, Miyagi torn\u00f2 in Cina accompagnato da Kenki e da un allievo di quest'ultimo e andarono a Shangai dove fece una dimostrazione davanti ai membri dell\u2019ambasciata giapponese. Nel 1937, durante una dimostrazione, alcuni arbitri chiesero al miglior allievo del momento di Chojun, Jinan Shinzato, quale fosse il nome del proprio stile. Shinzato rimbalz\u00f2 la domanda sul suo maestro, il quale cit\u00f2 la parte che preferiva del \"Kenpo Hakku\" (prezioso documento presente nel Bubishi, noto come \u201cLe 8 leggi del pugno\u201d): \u00abHo wa g\u014dj\u016b wo tondo su\u00bb, ovvero \"Tutto nell\u2019universo respira duro e morbido\". In questo modo lo stile prese il nome di \"G\u014dj\u016b-ry\u016b\". Nello stesso anno Miyagi ebbe l\u2019onore di ricevere il titolo di Kyoshi dal Butotukai, era la prima volta nella storia che un maestro di karate riceveva questo onore, che lo elevava allo stesso rango gi\u00e0 posseduto dai maestri di Judo e Kendo. Qualche tempo dopo Miyagi introdusse anche i kata Gekisai Dai Ichi e Ni (1940 circa), creati per insegnare ai principianti. In anni successivi, nel 1998, la Dai Nippon Butoku Kai formalizz\u00f2 il riconoscimento del G\u014dj\u016b-ry\u016b come un'antica forma di arte marziale (\"kory\u016b\") e come bujutsu (ovvero le arti marziali disarmate).\nSi dice che Higaonna studi\u00f2 lo stile \"appeso\" di Shao Lin Chuan, uno degli stili a pugno duro o esterno del Chi-chi; Miyagi invece pratic\u00f2 lo Shao Lin Chuan ma anche il Pa Kua Chang o della \"palma-mano degli 8 trigrammi\", uno degli stili a pugno morbido o interno; la dottrina di combinare queste due arti opposte \u00e8 detta Wu Pei Chi. Unendo questi due stili a ci\u00f2 che aveva appreso da Higaonna, Miyagi trasform\u00f2 definitivamente il Naha-Te nello stile G\u014dj\u016b-ry\u016b.\nMiyagi mor\u00ec improvvisamente nel 1953, senza nominare ufficialmente un suo erede, in questo modo molti suoi allievi (diretti o meno) si sono autoproclamati come suoi successori e hanno fondato diverse scuole all'interno dello stile. Nel Febbraio del 1955 il Comitato Generale del Gojuryu di Okinawa (Goju Kai) formato dai suoi studenti pi\u00f9 anziani (tra i quali Nakaima Genkai, Madanbashi Keiyo, Meitoku Yagi, Iha Koshin) e con la presenza del secondogenito e della vedova di Miyagi, votarono quasi all'unanimit\u00e0 (un solo voto contrario) come successore ufficiale Eiichi Miyazato.\nI principali allievi di Miyagi, fondatori di scuole nell'ambito dello stile G\u014dj\u016b-ry\u016b, furono i seguenti.\n\"\" entr\u00f2 nel Dojo di Miyagi nel 1935, all'et\u00e0 di 13 anni. Tranne che per una breve pausa durante la seconda guerra mondiale, egli non lasci\u00f2 mai il suo Maestro fino alla sua morte. Oltre il karate, cominci\u00f2 a praticare anche Judo, divenendo il campione di Okinawa e 7\u00ba Dan (8\u00b0 post mortem). Insegn\u00f2 insieme a Miyagi all'accademia di polizia e quando quest'ultimo mor\u00ec continu\u00f2 lui gli allenamenti al \"Dojo in Giardino\" di casa Miyagi. Dopo la nomina a successore di Miyagi del 1955 e visto il crescente numero degli studenti nel giardino, con il permesso della famiglia Miyagi, nel 1956 apr\u00ec il suo Dojo con il nome di Jundokan. \"Jun\" (\u9806) significa \"ordine\" ma \u00e8 anche il diminutivo di Chojun Miyagi, \"Do\" (\u9053) significa \"via\" e \"Kan\" (\u9928) significa \"casa\", ovvero \"Casa dove si segue la Via di Chojun Miyagi\". Qui si trasferirono tutti gli studenti del \"Dojo in Giardino\". Per il Jundokan sono passati migliaia di allievi e si sono formati molti Maestri di Goju Ryu quali, tra gli altri: Seikichi Kinjo, Morio Higaonna, Hyoshio Hichyia, Tetsunosuke Yasuda, Teruo Chinen, Masaji Taira, Tetsu Gima, Masanari Kikukawa e Tsuneo Kinjo. Nel 1988 ricevette il 10\u00b0 Dan e venne riconosciuto come patrimonio nazionale dal Governo Giapponese. Miyazato fu fondatore e presidente, fino alla sua morte che avvenne nel 1999, anche della \"Okinawa Goju Ryu Karate Do Kyokai\" (OGKK). Oggi il Jundokan \u00e9 portato avanti dal figlio Yoshihiro Miyazato sotto la direzione tecnica del M\u00b0 Tetsunosuke Yasuda (10\u00ba Dan). \n\"Seiko Higa n\"acque nel 1898 nella citt\u00e0 di Naha. All'et\u00e0 di 13 anni cominci\u00f2 a frequentare il Dojo di Kanryo Higaonna e vi rimase fino alla morte di quest'ultimo, dopo la quale continu\u00f2 la pratica con Chojun Miyagi. Nel 1931 apr\u00ec un suo Dojo indipendente a Kumoji, e ottenne il grado di renshi dal \"Dai Nippon Butokukai\". Alla fine della seconda guerra mondiale sua moglie mor\u00ec ed egli si trasfer\u00ec nella casa del suo studente Seikichi Toguchi (fondatore della corrente \"Shoreikan\") e nel 1947 aprirono insieme l'Higa Dojo a Itoman. Mor\u00ec il 16 aprile 1966, all'et\u00e0 di 68 anni, dopo aver dedicato letteralmente tutta la sua vita al karate.\n\"Jinhan Shinzato\" fu uno dei primi allievi di Miyagi. Nacque a Kume, Naha, nel 1901 e crebbe sotto l'insegnamento di Miyagi. Entr\u00f2 in polizia, dove studi\u00f2 anche il Judo e nel 1939 ricevette il titolo di renshi dal Dai Nippon Butokukai. In seguito, dopo aver lasciato il corpo di polizia, insegn\u00f2 nei club di karate e di judo della Scuola Commerciale della prefettura. Fu l'allievo pi\u00f9 promettente di Miyagi, lo stesso che ispir\u00f2 Miyagi nella coniazione del nome delnome dello stile. Shinzato sarebbe probabilmente stato l'erede designato di Miyagi, ma rimase ucciso a Kin nella parte settentrionale di Okinawa durante la battaglia di Okinawa del 1945.\n\"Meitoku Yagi\" nacque nel 1912. Cominci\u00f2 a praticare Karate all'et\u00e0 di 13 anni presso Miyagi, che gli venne presentato da un suo zio. Continu\u00f2 ad allenarsi sotto Miyagi fino al quando, con il permesso di quest'ultimo, apr\u00ec un proprio Dojo (il primo autorizzato da Miyagi). Dopo la morte del Maestro denomin\u00f2 la sua scuola \"Meibukan\", di fatto creando un'altra corrente in seno allo stile. Nel 2000, Yagi rilasci\u00f2 un'autobiografia, intitolata \"The Life Drama of the Man, Meitoku\". Nel 2002, malgrado avesse ormai 91 anni, continuava a fare dimostrazioni di kata. Mor\u00ec il 7 febbraio 2003, venendo considerato di fatto il Karateka pi\u00f9 anziano al mondo.\n\"G\u014dgen Yamaguchi\" nacque nel 1909 nella prefettura di Miyazaki in Giappone e fu chiamato \"Jitsumi\" da suo padre, che faceva il mercante e successivamente l'insegnante di scuola. In seconda elementare cominci\u00f2 a studiare il Jigen-Ryu Kenjutsu, uno stile di scherma giapponese (lo stile dei samurai Satsuma che invasero Okinawa nel 1609) e, dopo che la sua famiglia si trasfer\u00ec a Kyoto, inizi\u00f2 ad allenarsi nel karate sotto la guida di Maruta Takeo, uno studente di Miyagi. Il giovane Yamaguchi praticava la scherma di giorno e il karate di notte: il suo unico interesse era diventare sempre pi\u00f9 forte ed era molto soddisfatto degli allenamenti di karate. Nel 1930 Jitsuei Yogi (allievo di Ch\u014djun Miyagi) co-fond\u00f2 insieme a Yamaguchi il \"Retsumeikan daigaku karate kenky\u016b-kai\", il primo club universitario di karate nel Giappone occidentale, famigerato per gli allenamenti pesanti e i fieri combattimenti di karate. In quel periodo Yamaguchi venne soprannominato \"il gatto\" dai suoi allievi occidentali, per via dei lunghi capelli e dei movimenti veloci e felini. Nel 1938 Prest\u00f2 servizio come governatore in Manciuria, dove rimase fino al 1945, quando fu fatto prigioniero dalle truppe russe. Si racconta che in questo periodo affront\u00f2 e uccise una tigre a mani nude. I russi tentarono di spezzare lo spirito di Yamaguchi con l\u2019isolamento, la tortura e il digiuno, ma fallirono e cambiarono sistema: presero una tigre e non la nutrirono per tre giorni e poi misero Yamaguchi nella gabbia dell\u2019animale, aspettandosi che lo sbranasse. Invece Yamaguchi diede un calcio alla tigre nel naso, una gomitata in testa e si tuff\u00f2 sul suo dorso. Le fece una presa da strangolamento e allo stesso momento emise un intenso urlo direttamente nell\u2019orecchio dell\u2019animale che cadde strangolato a morte. Nonostante tutto Yamaguchi era riuscito a entusiasmare i soldati nemici e quando i russi scoprirono chi era, gli chiesero di insegnare loro il karate. Fu cos\u00ec che il prigioniero divenne il maestro delle guardie e loro divennero i suoi allievi fino al 1947, qunado fu liberato e rimpatriato. Rimase scioccato dallo stato del Giappone post-bellico, non tanto dalla distruzione fisica degli edifici, quanto dal declino spirituale dei giapponesi. Dopo un periodo di depressione realizz\u00f2 di essere il maestro di G\u014dj\u016b-ry\u016b pi\u00f9 anziano del Giappone e prese questa responsabilit\u00e0 molto seriamente. Di conseguenza nel 1948 apr\u00ec il suo primo dojo di karate a Nippori. Quando poteva si recava sul monte Kuruma per allenamenti durissimi, dove conobbe un gruppo di monaci shintoisti impegnati in allenamento spirituale. L\u00ec Gogen fu capace di imparare molte cose, inizi\u00f2 a digiunare, sedeva in meditazione durante la notte e stava sotto una cascata in posizione sanchin per tentare di unificare la mente e il corpo. Dopo un lungo studio, Yamaguchi divenne maestro di Shinto. Studi\u00f2 anche yoga con Tengai Noda, la pi\u00f9 alta autorit\u00e0 del Giappone in questa disciplina. A tempo dovuto Yamaguchi formul\u00f2 il suo sistema personale di Goju Shinto, una combinazione di Karate, Yoga, shintoismo, che includeva anche la dottrina Zen, avendo familiarit\u00e0 con i vari tipi di yoga (hatha yoga, raja yoga e kundalini yoga). Successivamente Ch\u014djun Miyagi diede a G\u014dgen Yamaguchi la responsabilit\u00e0 di diffondere il G\u014dj\u016b-Ry\u016b nel resto del Giappone. Nei primi anni trenta Yamaguchi disegn\u00f2 quella che sarebbe diventata la leggenda del pugno simbolo del G\u014dj\u016b-ry\u016b, espnadnedo rapidamente il suo metodo e creando una scuola di G\u014dj\u016b-ry\u016b indipendente. Fu in questo periodo che egli registr\u00f2 ufficialmente il nome G\u014dj\u016b-ry\u016b presso il Butokukai. Dal 1950 la sede centrale del G\u014dj\u016b-kai fu ufficialmente trasferita dalla scuola di Suginami, un quartiere nei sobborghi di Tokyo. Nel 1955 Yamaguchi fond\u00f2 ufficialmente la I.K.G.A. e nel 1964, insieme agli altri membri fondatori quali \u014ctsuka Hironori dello stile Wad\u014d-Ry\u016b, Masatoshi Nakayama dello Shotokan, Mabuni Kenei e Iwata Manzao dello Shit\u014d-Ry\u016b, unific\u00f2 tutti i dojo del Giappone per formare la \"All Japan Karate-d\u014d Federation\", ancora oggi esistente come Japan Karate Federation (JKF). All\u2019et\u00e0 di 73 anni si ritir\u00f2 e lasci\u00f2 l\u2019insegnamento \u00e8 nelle mani del figlio G\u014dshi, attuale presidente dell'International Karate-d\u014d G\u014dj\u016b-kai. G\u014dgen Yamaguchi Kaiso mor\u00ec il 20 maggio 1989 all\u2019et\u00e0 di 80 anni.\nCaratteristiche.\nNel G\u014dj\u016b-Ry\u016b viene data molta enfasi alla respirazione detta ibuki, legata alle contrazioni muscolari, ai movimenti lenti e potenti caratteristici di questo stile, i quali richiedono grande vigore fisico.\nLa respirazione delle tecniche \"go\" viene detta respirazione solare (ibuki yo\u014d), mentre quella delle tecniche \"ju\" viene detta respirazione lunare (ibuki in).\nLa respirazione solare (go) solitamente \u00e8 poco utilizzata e avviene con la parte pi\u00f9 bassa dei polmoni, mediante l'abbassamento dei fasci addominali e l'ispirazione nasale. L'espirazione tramite la bocca, avviene in maniera rumorosa con l'aria espulsa per la contrazione addominale e la rotazione in avanti del bacino. Tutti i muscoli e tutto il corpo sono contratti al massimo (contrazione kime). Il kata che esprime al meglio questa respirazione e le tecniche \"go\" \u00e8 il kata Sanchin.\nLa respirazione lunare (ju) \u00e8 invece molto pi\u00f9 morbida, sempre addominale ma meno profonda e quindi meno rumorosa ed \u00e8 quindi usata nelle tecniche morbide e sciolte. Il kata che esprime al meglio questa respirazione e le tecniche \"ju\" \u00e8 il kata Tensho.\nLa fascia addominale (chiamata tanden) \u00e8 quindi il centro di gravit\u00e0 dell'uomo, il fulcro della vita, il punto da cui si sprigiona l'energia interiore (ki o secondo altre scritture \"qi\" o \"ci\") ed \u00e8 quindi la parte del corpo che va allenata maggiormente. Sempre dal tanden nasce la kime, ovvero la contrazione; l'apice della kime si raggiunge con il kiai, un urlo di sfogo dato dall'unione (\"ai\", contrazione del verbo \"awaso\") dell'energia/spirito (\"ki\"), ovvero \u00e8 l'arte di concentrare la propria energia mentale su di un unico punto del bersaglio col fine di distruggerlo.\nIl kiai si manifesta come un breve ma intensissimo urlo originato da una contrazione addominale che svuota i polmoni con l'effetto di esaltare un colpo sferrato.\nInoltre, nel G\u014dj\u016b-Ry\u016b, al fine di conservare l'equilibrio e di ottenere tecniche pi\u00f9 penetranti, per ogni movimento si rende necessario un contro-movimento opposto in modo da ottenere una coppia di forza. I movimenti sono molto circolari, basati sul principio del combattimento a corta distanza (leve) e sfruttamento della forza dell'avversario (come nel JuJitsu). Questo stile presenta posture raccolte e con molta retroversione del bacino.\nFilosofia.\nMiyagi sosteneva che \"lo scopo ultimo del karate-do era quello di creare la persona, conquistare la miseria umana e trovare la libert\u00e0 spirituale\". Egli dichiar\u00f2 che era importante, per l'equilibro dell'allenamento all'autodifesa, \"l'allenamento della mente, o con la coltivazione del precetto \"karate-do ni sente nashi\" ('Non c'\u00e8 un primo attacco nel karate')\", enfatizzando inoltre l'importanza della \"coltivazione dell'intelletto prima della forza\".\nKata / Kata Bunkai.\nKata significa \"forma\" ed \u00e8 formato da una serie movimenti che simulano un combattimento con uno o pi\u00f9 avversari immaginari. I kata di Okinawa tendono tradizionalmente a preservare una serie di tecniche e principi di combattimento, e sono serviti come basi per molti sistemi di combattimento Okinawensi.\nKata Bunkai significa letteralmente \"kata smontato\", cio\u00e8 applicato. A differenza dei kata che vengono svolti con un avversario (o pi\u00f9) immaginario, il kata bunkai viene svolto con avversario (o pi\u00f9) reale, pertanto si ha bisogno di almeno un partner.\nI Kata del Karate Goju ryu tramandati dal fondatore Chojun Miyagi e da altri grandi maestri.\nChojun Miyagi cre\u00f2 i due kata Gekisai e rielabor\u00f2 moltissimo due kata di origine cinese, dai quali cre\u00f2 i kata Sanchin e Tensho.\nTutti gli altri kata sono di derivazione cinese e sono stati leggermente modificati da Miyagi.\nFukyu Kata (KATA PROPEDEUTICI) o \nKokyu kata (Kata respiratori) o Kihon Kata (Kata di Base)\nKaishuu kata (KATA SUPERIORI)\nSeigokan kata.\nTada Seigo, il fondatore del Seigokan, cre\u00f2 dei kata aggiuntivi per introdurli come programma educativo allo scopo di allenare gli allievi:\nShoreikan kata.\nSeikichi Toguchi, fondatore del Goju Ryu Shoreikan, cre\u00f2 dei kata aggiuntivi:\nToguchi inoltre cre\u00f2 i formati \"a coppia\" per ognuno dei Hookiyu, Gekisai, Gekiha e Kakuha kata, cos\u00ec come per molti dei kata \"koryu\". "}
{"id": "2462287", "revid": "287204", "url": "https://it.wikipedia.org/wiki?curid=2462287", "title": "Grandes Rios", "text": "Grandes Rios \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462288", "revid": "767487", "url": "https://it.wikipedia.org/wiki?curid=2462288", "title": "Saud Kariri", "text": "Carriera.\nNazionale.\n\u00c8 stato convocato per i Mondiali 2006 dall'Arabia Saudita."}
{"id": "2462289", "revid": "287204", "url": "https://it.wikipedia.org/wiki?curid=2462289", "title": "Ivaipor\u00e3", "text": "Ivaipor\u00e3 \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462290", "revid": "106908", "url": "https://it.wikipedia.org/wiki?curid=2462290", "title": "Lovelock (Nevada)", "text": "Lovelock \u00e8 una citt\u00e0 degli Stati Uniti, capoluogo della Contea di Pershing nello stato del Nevada. Nel censimento del 2000 la popolazione era di 2.003 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Lovelock si estende su una superficie di 2,2 km\u00b2, tutti occupati da terre.\nPresso la citt\u00e0 scorre il fiume Humboldt.\nPopolazione.\nSecondo il censimento del 2000, a Lovelock vivevano 2.003 persone, ed erano presenti 493 gruppi familiari. La densit\u00e0 di popolazione era di 892 ab./km\u00b2. Nel territorio comunale si trovavano 951 unit\u00e0 edificate. Per quanto riguarda la composizione etnica degli abitanti, il 76,49% era bianco, lo 0,80% era afroamericano, il 7,14% era nativo, lo 0,70% era asiatico e lo 0,20% proveniva dall'Oceano Pacifico. Il 10,03% della popolazione apparteneva ad altre razze e il 4,64% a pi\u00f9 di una. La popolazione di ogni razza ispanica corrispondeva al 24,21% degli abitanti.\nPer quanto riguarda la suddivisione della popolazione in fasce d'et\u00e0, il 31,2% era al di sotto dei 18, il 7,5% fra i 18 e i 24, il 27,2% fra i 25 e i 44, il 20,9% fra i 45 e i 64, mentre infine il 13,3% era al di sopra dei 65 anni di et\u00e0. L'et\u00e0 media della popolazione era di 34 anni. Per ogni 100 donne residenti vivevano 107,8 maschi."}
{"id": "2462291", "revid": "641883", "url": "https://it.wikipedia.org/wiki?curid=2462291", "title": "Xantomatosi", "text": " \nPer xantomatosi, termine definito talvolta anche come xantelasmosi, si intende una qualunque condizione causata dal deposito di lipidi.\nin particolare si tratta di un deposito di colesterolo ematico e delle LDL a livello della pelle e dei tendini.\nTipologia.\nFra le varie forme, le pi\u00f9 studiate in campo medico sono:\nSintomatologia.\nInteressa principalmente cute ed organi interni. Fra le manifestazioni associate, iperlipoproteinemia e paraproteinemia. \nEziologia.\nIl difetto viene causato da una mutazione genetica.\nL'inibizione della NPC1L1 con Ezetimibe ha condotto a una regressione della xantomatosi insieme ad una riduzione dei livelli ematici di colesterolo e steroli vegetali ."}
{"id": "2462293", "revid": "287204", "url": "https://it.wikipedia.org/wiki?curid=2462293", "title": "Jardim Alegre", "text": "Jardim Alegre \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462294", "revid": "599013", "url": "https://it.wikipedia.org/wiki?curid=2462294", "title": "Ahmed Al-Bahri", "text": "Carriera.\nCon la Nazionale saudita ha partecipato ai Mondiali 2006."}
{"id": "2462295", "revid": "114325", "url": "https://it.wikipedia.org/wiki?curid=2462295", "title": "Cronologia della Ruota del Tempo", "text": ""}
{"id": "2462298", "revid": "599013", "url": "https://it.wikipedia.org/wiki?curid=2462298", "title": "Ponzone (disambigua)", "text": ""}
{"id": "2462300", "revid": "713168", "url": "https://it.wikipedia.org/wiki?curid=2462300", "title": "Vizir ayyubidi d'Egitto", "text": "I Vizir ayyubidi d'Egitto fanno riferimento al breve periodo in cui era ancora nominalmente in vita l'ormai declinante Imamato fatimide.\nStoria.\nPrima ancora che morisse l'ultimo \"Im\u0101m\" fatimide, al-\u02bf\u0100\u1e0did li-d\u012bn All\u0101h, l'Egitto fu costretto ad accettare la guida amministrativa, politica e militare di Shirkuh e Saladino, che agivano alle strette dipendenze del Sultano zengide Norandino.\nImpadronendosi del Palazzo fatimide alla morte del suo ultimo \"Imam\", Saladino elimin\u00f2 ufficialmente l'Imamato ismailita, restaurando al vertice della struttura di potere l'Islam sunnita. Riconobbe la teorica suprema autorit\u00e0 del Califfato abbaside di Baghdad ma, in realt\u00e0, Saladino ag\u00ec - ma solo dopo la morte del suo signore zengide - con il chiaro intento di dar vita a un'esperienza del tutto indipendente dagli Abbasidi e dagli Zengidi eredi di Norandino. Inaugur\u00f2 quindi al Cairo nella sua persona un Sultanato dinastico che finir\u00e0 solo al momento dell'incruento avvento al potere dei soldati mamelucchi degli stessi Ayyubidi, chiamati per eccellenza Mamelucchi.\nA reggere amministrativamente l'Egitto nel breve periodo fatimide furono quindi:\nDopo quella data si dovr\u00e0 invece parlare di periodo ayyubide dell'Egitto, i cui Sultani furono:"}
{"id": "2462303", "revid": "287204", "url": "https://it.wikipedia.org/wiki?curid=2462303", "title": "Lidian\u00f3polis", "text": "Lidian\u00f3polis \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462304", "revid": "767487", "url": "https://it.wikipedia.org/wiki?curid=2462304", "title": "Khaled Aziz", "text": "Carriera.\nNazionale.\nHa partecipato con la nazionale saudita ai Mondiali 2006."}
{"id": "2462306", "revid": "287204", "url": "https://it.wikipedia.org/wiki?curid=2462306", "title": "Lunardelli", "text": "Lunardelli \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3.\nStoria.\nL'area in cui sorge l'odierna citt\u00e0, che un tempo apparteneva al comune di Pintanga, inizi\u00f2 a popolarsi nel 1948. Fino ad allora la citt\u00e0 commerciale pi\u00f9 vicina era Guaret\u00e1 do Sul, fondata nel 1941 dall'esploratore Antonio Batista Cales. Nel 1951, la legge statale n. 613 cre\u00f2 il distretto di Guaret\u00e1, appartenente a Pitanga. Le terre del comune di Lunardelli era diviso in tre lotti, denominati Lunardelli, Su\u00ed\u00e7a (Svizzera) e Ub\u00e1, appartenenti al colonizzatore paranense di origine italiana Geremia Lunardelli, nato a Mansu\u00e8 (Treviso).\nNel 1952 venne fondata la Fazenda Gema nei terreni Lunardelli e Su\u00ed\u00e7a, poi ridenominata Fazenda Mundo Novo. La creazione di queste aziende ha attirato gli agricoltori da altre parti del Paran\u00e1 e anche da altri stati brasiliani.\nNel 1955 con la legge statale n. 2398 venne creato il comune di Manoel Ribas, anch'essa facente parte del distretto di Guaret\u00e1. Quattro anni pi\u00f9 tardi, un gruppo di residenti fond\u00f2 un movimento per creare la citt\u00e0 di Lunardelli e nel 1962 vennero realizzate le strade e i viali ed inizi\u00f2 la vendita di lotti urbani edificabili. L'anno successivo, la citt\u00e0 aveva gi\u00e0 avviato alcuni esercizi commerciali vari ed era gi\u00e0 presente un nucleo consolidato di abitazioni. La prima messa in citt\u00e0 si \u00e8 tenuta il 1\u00ba luglio 1963.\nNel 1964 con la legge statale n. 4859 venne creato il comune di S\u00e3o Jo\u00e3o do Iva\u00ed all'interno del distretto di Guaret\u00e1 e nel 1967 la legge statale n. 5535 cambi\u00f2 la classificazione di Guaret\u00e1 in distretto amministrativo e giudiziario di Lunardellisulla base del nucleo urbano di recente formazione.\nAlla fine del decennio successivo, Lunardelli si presentava gi\u00e0 come una citt\u00e0 in pieno sviluppo. Nel 1978 si rinnov\u00f2 il desiderio di creare un comune indipendente e l'anno successivo venne indetto un plebiscito che approv\u00f2 per lo smembramento dal comune di S\u00e3o Jo\u00e3o do Iva\u00ed. Il 19 dicembre 1979 la legge statale n. 7267 sanc\u00ec la nascita del comune di Lunardelli, con l'installazione del municipio il 1 \u00b0 febbraio 1982, mentre la prima elezione comunale avvenne il 15 novembre dello stesso anno, con l'elezione del sindaco Osorio Ribeiro e il vicesindaco Jos\u00e9 Mendes de Rezende."}
{"id": "2462307", "revid": "767487", "url": "https://it.wikipedia.org/wiki?curid=2462307", "title": "Mohammad Al-Bishi", "text": "Carriera.\n\u00c8 stato convocato dalla nazionale saudita per i mondiali 2006 dopo l'infortunio occorso a Mohammed Al-Anbar."}
{"id": "2462308", "revid": "287204", "url": "https://it.wikipedia.org/wiki?curid=2462308", "title": "Manoel Ribas", "text": "Manoel Ribas \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462312", "revid": "287204", "url": "https://it.wikipedia.org/wiki?curid=2462312", "title": "Nova Tebas", "text": "Nova Tebas \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462313", "revid": "599013", "url": "https://it.wikipedia.org/wiki?curid=2462313", "title": "Mohammad Massad", "text": "Carriera.\nHa partecipato ai Mondiali 2006 con la Nazionale saudita."}
{"id": "2462315", "revid": "287204", "url": "https://it.wikipedia.org/wiki?curid=2462315", "title": "Rio Branco do Iva\u00ed", "text": "Rio Branco do Iva\u00ed \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462316", "revid": "767487", "url": "https://it.wikipedia.org/wiki?curid=2462316", "title": "Mohammad Khouja", "text": "Carriera.\n\u00c8 stato convocato dalla Nazionale saudita per i Mondiali 2006."}
{"id": "2462317", "revid": "287204", "url": "https://it.wikipedia.org/wiki?curid=2462317", "title": "Ros\u00e1rio do Iva\u00ed", "text": "Ros\u00e1rio do Iva\u00ed \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462319", "revid": "767487", "url": "https://it.wikipedia.org/wiki?curid=2462319", "title": "Un colpo perfetto", "text": " \nUn colpo perfetto (\"Flawless\") \u00e8 un film del 2007 diretto da Michael Radford, scritto da Edward Anderson e interpretato da Demi Moore e Michael Caine.\nTrama.\nUna reporter, che sta componendo un pezzo giornalistico su donne di diversa provenienza che rivestono o hanno rivestito varie posizioni di potere, incontra in un ristorante, per includerla nell'articolo, Laura Quinn, l'unica donna a essere stata una manager presso la \"London Diamonds Corporation\", la pi\u00f9 importante societ\u00e0 mondiale nel settore dei diamanti; questa, in modo disinvolto, le mostra un grosso diamante di 168 carati dicendole di averlo rubato.\nLa storia si sposta con un flashback a Londra nei primi anni Sessanta. Mr. Hobbs \u00e8 un uomo delle pulizie della societ\u00e0 \"London Diamonds\" in procinto di andare in pensione e la suddetta Laura Quinn \u00e8 una brillante e intelligente \"executive\" di tale societ\u00e0. Lei \u00e8 la prima persona ad arrivare sul posto di lavoro ed \u00e8 sempre l'ultima ad andare via, sacrificando la sua vita personale per l'azienda, e per questo non si \u00e8 mai sposata. Nonostante abbia dimostrato negli anni la sua superiorit\u00e0 intellettuale rispetto ai suoi colleghi maschili, non ha mai ottenuto una promozione, essendo stata scavalcata professionalmente gi\u00e0 sei volte solamente perch\u00e9 donna.\nHobbs approccia la sofisticata Miss Quinn proponendole il furto di alcuni diamanti contenuti nella cassaforte sotterranea. Miss Quinn sulle prime \u00e8 incredula che l'uomo delle pulizie possa commettere un furto nel \"caveau\" pi\u00f9 protetto d'Europa, ma questi spiega alla donna come sia venuto a conoscenza ormai da anni, proprio grazie al suo anonimo incarico, del luogo in cui il presidente della societ\u00e0 nasconde ogni volta la combinazione della cassaforte. Inoltre Mr. Hobbs le comunica che ha saputo del suo prossimo licenziamento per mantenere segreto un accordo con l'Unione Sovietica da lei stessa proposto.\nFortemente risentita per la notizia del licenziamento, Miss Quinn si allea quindi con Mr. Hobbs anche perch\u00e9 quest'ultimo le promette che nessuno si accorger\u00e0 del furto dato che \u00e8 sua intenzione appropriarsi solo dei diamanti che entrano nel suo thermos del caff\u00e8 per un valore di 2 milioni di sterline da dividere a met\u00e0; in mezzo a un mucchio di due tonnellate di pietre preziose ci vorranno anni prima che i dipendenti della societ\u00e0 si accorgano del furto. All'ultimo momento sembra che il progetto debba fallire perch\u00e9 vengono installate telecamere nel corridoio che porta al caveau e in altre sette postazioni. Tuttavia nel gabbiotto del custode solo quattro video vengono mostrati a ripetizione fissa e questo fa s\u00ec che ciascuna telecamera non sia visualizzata per un minuto a intervalli fissi. Quinn suggerisce a Hobbs di agire subito prima che la societ\u00e0 aggiusti questo difetto; di fatto il colpo riesce, Hobbs mentre fa le pulizie durante la notte, armato di un cronometro riesce a percorrere con il suo carrello delle pulizie il corridoio del caveau nel minuto di oscuramento e a entrare nel luogo in cui sono custoditi i diamanti. Al mattino, mentre Quinn torna al lavoro, Hobbs esce con il suo thermos presumibilmente riempito con i diamanti.\nA questo punto, arriva il colpo di scena; aprendo il caveau gli impiegati scoprono che tutti i diamanti (2 tonnellate) sono scomparsi, senza che vi sia alcuna spiegazione, essendo le pareti intatte. A questo punto Miss Quinn \u00e8 presa dal panico ma Mr. Hobbs la tranquillizza dicendo che questo era il suo piano originario. Miss Quinn si rende quindi conto di come non sia l'avidit\u00e0 di denaro il motivo principale del colpo ideato da Mr. Hobbs, il quale chiede alla \"London Diamonds\" in forma anonima un riscatto di 100 milioni di sterline per poter recuperare i diamanti.\nLe implicazioni di un simile ammanco, se reso pubblico, sarebbero tali da avere ripercussioni a livello mondiale, facendo tremare istituzioni finanziarie e assicurazioni. La notizia viene fatta trapelare da uno degli assicuratori nel tentativo di dilazionare il pagamento del rimborso e alla vista dei giornalisti il presidente viene colpito da infarto. Scoperto, il capo della societ\u00e0 assicurativa Sinclair si suicida con un colpo di pistola.\nPrecedentemente Miss Quinn, tallonata da Mr. Finch, l'ispettore responsabile delle indagini che la sospetta, scoprir\u00e0 quasi per caso come Mr. Hobbs da solo sia riuscito a rubare l'enorme quantit\u00e0 di diamanti. Allorch\u00e9 un orecchino le cade nel lavandino della toilette aziendale, la donna per recuperarlo smonta il sifone sottostante e le appare un piccolo diamante rimasto l\u00ec: evidentemente Mr. Hobbs, che in precedenza era un esperto idraulico, ha gettato i diamanti negli scarichi mandandoli a finire nelle fogne cittadine.\nMiss Quinn si intrufola quindi nei meandri delle fogne sottostanti la societ\u00e0, ma qui incontra Mr. Hobbs, il quale minacciandola con una pistola rivelatasi poi scarica, le fa attendere la scadenza dell'ora del riscatto richiesto. Nell'attesa, le rivela che il colpo, che stava meditando da pi\u00f9 di quindici anni, non era per ricavare denaro ma per vendicare la morte di sua moglie ammalatasi di cancro. Infatti, la moglie non si era potuta curare a causa di un prestito finanziario che la societ\u00e0 che assicura la \"London Diamonds\" gli aveva rifiutato per decisione proprio di Sinclair, il capo assicuratore della societ\u00e0 che, proprio nel momento in cui Hobbs fa le rivelazioni a Quinn, si suicida. Rivive infine le fasi dell'azione in cui Hobbs aveva fatto pi\u00f9 volte il percorso caveau-bagno dopo aver riempito ogni volta con i diamanti il bidone della spazzatura nel suo carrello scaricandoli poi negli scarichi del bagno. Scaduto il termine, l'uomo scompare nei corridoi sotterranei delle fogne, mentre Miss Quinn scopre il punto in cui i diamanti scaricati si sono ammucchiati. Prima di avvertire della scoperta i dirigenti della \"London Diamonds\", si appropria di un diamante \"per vanit\u00e0\".\nMiss Quinn verr\u00e0 infatti scagionata da ogni sospetto e ricever\u00e0 mesi dopo, da parte di una banca svizzera, un bonifico di 100 milioni di sterline su un conto cifrato a lei intestato:\nMr. Hobbs le ha dato generosamente tutto il ricavato del colpo, essendo ormai vecchio e soddisfatto della sua vendetta.\nNuovamente scavalcata nelle promozioni, Miss Quinn si licenzier\u00e0 dalla \"London Diamonds\" e trascorrer\u00e0 il resto della sua vita in giro per il mondo, donando l'immensa somma di denaro a diverse organizzazioni di ricerca sul cancro e in beneficenza nei paesi africani, in particolare nelle regioni dell'estrazione dei diamanti.\nDistribuzione.\nLa prima cinematografica \u00e8 avvenuta l'11 febbraio 2007 in Germania, uscendo poi negli Stati Uniti in versione limitata il 28 marzo 2008. In Italia, il film \u00e8 stato trasmesso direttamente in televisione il 19 giugno 2011 da Rai 4.\nAccoglienza.\nSecondo Rotten Tomatoes il film ha ricevuto recensioni positive da parte del 56% dei critici, sulla base di 93 recensioni . Metacritic ha riferito che il film ha avuto un punteggio medio di 57 su 100, basato su 21 recensioni ."}
{"id": "2462321", "revid": "287204", "url": "https://it.wikipedia.org/wiki?curid=2462321", "title": "S\u00e3o Jo\u00e3o do Iva\u00ed", "text": "S\u00e3o Jo\u00e3o do Iva\u00ed \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462323", "revid": "287204", "url": "https://it.wikipedia.org/wiki?curid=2462323", "title": "Mercedes-Benz W187", "text": "La sigla W187 identifica la Mercedes-Benz 220 W187, un'autovettura di fascia alta prodotta dal 1951 al 1955 dalla Casa tedesca Mercedes-Benz.\nProfilo e caratteristiche.\nPresentata al Salone dell'Automobile di Francoforte del 1951, la \"220\" era chiamata a sostituire la 230 W153, con la quale condivideva in pratica la stessa struttura telaistica, ad X con tubi a sezione ovale, utilizzata tra l'altro anche sulle pi\u00f9 piccole 170V e 170S. Di questi modelli, tra l'altro, la \"220\" riprende anche l'impostazione stilistica decisamente r\u00e9tro, tipica dei modelli del periodo immediatamente antecedente la Seconda guerra mondiale. La differenza estetica principale stava nel frontale, dove trovavano posto nuovi fari dal design pi\u00f9 moderno, inglobati nei parafanghi.\nLa \"220\" \u00e8 stata prodotta in tre varianti di carrozzeria, ancora separata dal telaio: berlina, cabriolet (a 2 o a 4 posti) e coup\u00e9. La berlina \u00e8 stata di gran lunga la preferita dal pubblico, con 16.066 esemplari prodotti, mentre le cabriolet hanno totalizzato 2.275 esemplari e i coup\u00e9 solamente 85 esemplari, anche a causa del fatto che il coup\u00e9 \u00e8 stato introdotto solo nel 1954, quando gi\u00e0 mancava poco alla cessazione della produzione e quando la berlina non era pi\u00f9 in produzione.\nLe vere novit\u00e0 stavano nel motore M180 da 2.2 litri, primo 6 cilindri Mercedes-Benz del dopoguerra e primo superquadro della Casa tedesca, un motore di tipo monoalbero in testa, contrariamente al 2.3 liri della sua antenata, che era ad asse a camme laterale e valvole laterali. Con una potenza massima di 80 CV, questo motore spingeva la \"220\" ad una velocit\u00e0 massima di 140\u00a0km/h.\nIl cambio era a 4 marce con frizione monodisco a secco, l'impianto frenante era idraulico a 4 tamburi e le sospensioni erano a ruote indipendenti con avantreno a triangoli trasversali e retrotreno a semiassi oscillanti.\nLa \"220\" proponeva anche alcune chicche per l'epoca, come la serratura di sicurezza per evitare l'apertura accidentale delle portiere, ed l'impianto di riscaldamento ottenibile a richiesta.\nI prezzi di vendita delle \"200 W187\" erano di 11.925 marchi per la berlina, di 15.160 e 18.860 marchi per le due varianti di cabriolet previste e di ben 20.850 marchi per la coup\u00e9.\nTra il 1952 ed il 1953 venne realizzata una serie speciale di \"220\" (41 esemplari) con carrozzeria torpedo, destinate alle forze di polizia.\nNel 1954, come gi\u00e0 detto, la berlina \u00e8 stata tolta di produzione, sostituita dal modello 220S Ponton. Rimase in produzione solo la coup\u00e9, equipaggiata dal 2.2 litri \"M180\" in versione leggermente pi\u00f9 potente (85CV), montato sulle prime \"220S\" berlina. La \"220 Coup\u00e9 W187\" \u00e8 stata tolta di produzione l'anno seguente, a sua volta rimpiazzata dalla versione coup\u00e9 della \"220S\".\nDurante la produzione del modello, vennero realizzati anche 47 telai nudi, destinati ad altre carrozzerie."}
{"id": "2462326", "revid": "287204", "url": "https://it.wikipedia.org/wiki?curid=2462326", "title": "S\u00e3o Pedro do Iva\u00ed", "text": "S\u00e3o Pedro do Iva\u00ed \u00e8 un comune del Brasile nello Stato del Paran\u00e1, parte della mesoregione del Norte Central Paranaense e della microregione di Ivaipor\u00e3."}
{"id": "2462329", "revid": "110157", "url": "https://it.wikipedia.org/wiki?curid=2462329", "title": "Chiesa-oratorio di San Colombano", "text": "La chiesa-oratorio di San Colombano \u00e8 un edificio religioso attestato sin dal XIII secolo a Scona, nell'ex comune di Olivone (frazione di Blenio), nel Canton Ticino.\nStoria.\nL'edificio fu costruito in stile romanico forse nell'Alto Medioevo: la prima menzione risale al 1205. Luogo di culto di San Colombano, che per la leggenda agiografica vi si ferm\u00f2, fu pesantemente modificato nel corso dei secoli: l'edificio attuale, risalente al XVII secolo e costruito in posizione ortogonale rispetto a quello medievale, conserva solo il campanile di quello originale. Nel 1939 nella chiesa furono condotti un restauro e un'indagine archeologica, nel corso dei quali vennero scoperti alcuni frammenti di affreschi nel vecchio coro.\nDescrizione.\nEsterno.\nIl campanile, dotato di finestre accoppiate e tetto a padiglione, ospita due campane, una delle quali risalente alla met\u00e0 del Duecento e realizzata dal fonditore luganese Viviano Stemalli. Dal corpo principale si dirama una cappella laterale, originariamente un coro, mentre esternamente all'ingresso vi \u00e8 una nicchia con un affresco secentesco della \"Madonna\".\nInterno.\nLa copertura della navata \u00e8 piana ed \u00e8 decorata da motivi floreali risalenti al 1733, mentre la volta del vecchio coro \u00e8 a crociera. Gli affreschi del vecchio coro, mal conservati, risalgono al 1616 e sono forse opera degli allievi di Giovanni Battista Tarilli.\nGli interni sono ricchi di affreschi: \"Evangelisti\" sulla volta, \"Crocifissione di Ges\u00f9 e due santi vescovi\", \"San Sebastiano\", \"San Rocco\", \"San Bartolomeo\" e \"San Giovanni Battista\" sulle pareti, \"San Bernardo di Chiaravalle\" e \"Sant'Antonio abate\" sui piedritti e l'\"Annunciazione\" sull'arco trionfale."}
{"id": "2462336", "revid": "1543377", "url": "https://it.wikipedia.org/wiki?curid=2462336", "title": "Malek Mouath", "text": "Caratteristiche tecniche.\nMouath giocava inizialmente come centrocampista offensivo ma fu trasformato in attaccante dopo il suo passaggio all'Al-Ahli.\nCarriera.\nClub.\nMouath nacque a Gedda nel 1981, e si trasfer\u00ec a Medina quando era adolescente. Gioc\u00f2 prima con il club locale del Medina, quindi dal 2000 con l'Al-Ansar. L'Al-Ahli offr\u00ec 700,000 dollari a Mouath per tornare nella sua citt\u00e0 d'origine e giocare con i gialloneri. Qui fu cambiato il ruolo di Mouath, da centrocampista ad attaccante puro. Questo passaggio fu fondamentale per la sua crescita. Fu convocato dalla Arabia Saudita per i mondiali 2006, essendo poi nominato giocatore saudita dell'anno nella stagione 2006/2007.\nNazionale.\nMouath ha raggiunto la nazionale all'inizio del 2006. Inizialmente ha indossato il numero 23; con il ritiro dell'altro attaccante saudita Sami Al-Jaber gli fu assegnato il 9. \u00c8 stato convocato ai mondiali 2006.\nDurante la Coppa d'Asia 2007 fu determinante per il raggiungimento della finale con la doppietta segnata in semi-finale contro il Giappone. La finale fu poi persa contro l'Iraq."}
{"id": "2462337", "revid": "1379166", "url": "https://it.wikipedia.org/wiki?curid=2462337", "title": "Legge Tremaglia", "text": ""}
{"id": "2462339", "revid": "339392", "url": "https://it.wikipedia.org/wiki?curid=2462339", "title": "T\u00e9l\u00e9vision Suisse-Romande", "text": ""}
{"id": "2462340", "revid": "1632387", "url": "https://it.wikipedia.org/wiki?curid=2462340", "title": "The Omega Sessions", "text": "The Omega Sessions \u00e8 un EP del gruppo hardcore punk statunitense Bad Brains, registrato nel 1980 ma pubblicato solo nel 1997. Contiene cinque tracce in seguito incluse in vari album del gruppo in diverse versioni."}
{"id": "2462343", "revid": "287204", "url": "https://it.wikipedia.org/wiki?curid=2462343", "title": "Quai n\u00ba 1", "text": "Quai n\u00ba 1 \u00e8 una serie televisiva francese."}
{"id": "2462345", "revid": "339392", "url": "https://it.wikipedia.org/wiki?curid=2462345", "title": "Quai num\u00e9ro un", "text": ""}
{"id": "2462350", "revid": "767487", "url": "https://it.wikipedia.org/wiki?curid=2462350", "title": "Una lunga fila di croci", "text": "Una lunga fila di croci (titolo internazionale \"A Noose for Django\") \u00e8 un film del 1969 diretto da Sergio Garrone.\nLa pellicola \u00e8 stata omaggiata alla Mostra Internazionale d'Arte Cinematografica di Venezia del 2007, all'interno della retrospettiva sugli spaghetti-western.\nTrama.\nDue cacciatori di taglie uniscono le loro forze per eliminare la banda di Fargo, un fuorilegge che si \u00e8 arricchito facendo commercio di peones messicani; spinti per\u00f2 da interessi diversi inevitabilmente i due protagonisti si troveranno faccia a faccia per chiudere i conti.\nIncassi.\nIncasso accertato sino a tutto il 31 dicembre 1969 \u00a3 492.966.000"}
{"id": "2462351", "revid": "287204", "url": "https://it.wikipedia.org/wiki?curid=2462351", "title": "Theophile Abega", "text": ""}
{"id": "2462353", "revid": "116449068", "url": "https://it.wikipedia.org/wiki?curid=2462353", "title": "Peachtree Road", "text": "Peachtree Road \u00e8 il quarantacinquesimo album (il ventinovesimo in studio) dell'artista britannico Elton John, pubblicato il 9 novembre 2004.\nIl disco.\n\u00c8 dedicato a Gus Dudgeon e alla moglie Sheila, periti in un incidente stradale due anni prima. Il disco, registrato in tre studi diversi, \u00e8 intitolato alla parte settentrionale della \"Peachtree Street\", situata vicino ad Atlanta, dove si trova una delle case di Elton John.\nLa copertina \u00e8 una fotografia, scattata da Sam Taylor-Wood e scelta da Elton: ritrae un desolato incrocio ferroviario nei pressi di Douglasville, suburbio di Atlanta (simboleggia la libert\u00e0 artistica intrinseca in John). Altre foto appaiono nel libretto del CD.\nDa un punto di vista artistico, l'album vede per la prima volta Elton nelle vesti di unico produttore (in passato produsse dei suoi album ma sempre in compagnia di un altro co-produttore): il risultato raggiunto fu molto buono, seguendo la strada gi\u00e0 spianata dal precedente \"Songs from the West Coast\" e ispirandosi alle ballate pianistiche degli anni settanta, ma gli si potrebbe criticare che la sua produzione sia abbastanza standard e priva di particolari variazioni al suo classico sound. I brani furono eseguiti per la prima volta al \"The Tabernacle\" di Atlanta all'inizio di novembre dello stesso anno; al Madison Square Garden, inoltre, e sempre nel 2004, Elton ha duettato con Dolly Parton in \"Turn the Lights Out When You Leave\".\n\"Peachtree Road\" \u00e8 uno dei pochissimi dischi di Elton a non aver raggiunto la Top 10 in patria (numero 21 UK), mentre negli Stati Uniti ha conseguito appena una numero 17 (in Italia ha raggiunto la numero 25); anche i singoli \"All That I'm Allowed (I'm Thankful)\", \"Turn the Lights Out When You Leave\" e \"Answer in the Sky\" non hanno riscosso particolare successo.\nNel 2005, nel Regno Unito, \u00e8 stata pubblicata un'edizione speciale di \"Peachtree Road\", in CD/DVD e in doppio LP: essa contiene tre brani in pi\u00f9 (\"The Letter\", \"Merry Christmas Maggie Thatcher\" ed \"Electricity\") composti per il musical \"Elton John's Billy Elliot the Musical\" (\"Electricity\" raggiunse una numero 4 UK), oltre ad un DVD contenente nove brani del disco eseguiti live ad Atlanta.\nAlcuni brani.\nWeight of the World.\nWeight of the World costituisce la traccia d'apertura dell'album del 2004 \"Peachtree Road\"; pezzo dalle chiare sonorit\u00e0 acustiche, si distingue per la curiosa intro, che mette in evidenza un rumore di rotaie, come se un treno passasse sopra dei binari (richiamo alla \"Peachtree Road\" di Atlanta, alla quale il disco di provenienza \u00e8 intitolato). Elton \u00e8 come al solito al pianoforte; per il resto, \u00e8 presente la Elton John Band, capitanata da Davey Johnstone (impegnato alla chitarra elettrica, a quella acustica, a quella resofonica e ai cori). Bob Birch, infatti, si cimenta al basso e ai cori; Guy Babylon programma e dirige l'arrangiamento, mentre Nigel Olsson \u00e8 presente alla batteria e ai cori. Infine, John Mahon suona le percussioni e si cimenta ai cori. Il testo di Bernie (il titolo significa letteralmente \"Il Peso Del Mondo\") parla della felicit\u00e0 e dell'appagatezza di Elton, che riesce finalmente ad apprezzare le cose semplici della vita e a vivere senza preoccupazioni: lo spiega chiaramente il verso \"\"I'm happy to see a sunset instead of a line\" (\"Adesso sono felice di vedere un tramonto al posto di una linea\"\"). Taupin, infatti, intende dire che Elton riesce finalmente ad apprezzare cose semplici e naturali (come un tramonto) al posto di una striscia di cocaina.\n\"Weight of the World\" ha ricevuto critiche sostanzialmente positive, cos\u00ec come l'album di provenienza.\nPorch Swing in Tupelo.\nPorch Swing in Tupelo costituisce la seconda traccia dell'album del 2004 \"Peachtree Road\"; prosegue lo stile del precedente pezzo, presentando sonorit\u00e0 acustiche e ispirate al periodo d'oro della carriera di Elton (gli anni settanta). John \u00e8 presente al pianoforte ed \u00e8 accompagnato dalla Elton John Band, formata da Davey Johnstone (chitarre acustica, elettrica e resofonica), Nigel Olsson (batteria), Guy Babylon (programmazione e direzione dell'arrangiamento, organo hammond), Bob Birch (basso) e John Mahon (percussioni). I membri della band sono accompagnati da una possente sezione di coristi, formata da L'Tanya Shields, Alecia Terry, M. Dennis Sims, Rosalind McNight, Carles Bullock, Terrence Davis, Todd Honeycutt e Adam McNight. Il testo di Bernie (il titolo significa letteralmente \"Veranda A Tupelo\") e parla della citt\u00e0 di Tupelo (Mississippi) (dov'era nato e cresciuto Elvis Presley).\n\"Porch Swing in Tupelo\" ha ricevuto critiche sostanzialmente positive, cos\u00ec come l'album di provenienza.\nThey Call Her the Cat.\nThey Call Her the Cat costituisce la sesta traccia dell'album del 2004 \"Peachtree Road\"; si presenta come l'unico brano davvero movimentato del disco, dalla melodia allegra e veloce, basata sul pianoforte suonato da Elton. \u00c8 comunque notevole il numero dei musicisti presenti nel pezzo: oltre alla Elton John Band, formata da Davey Johnstone (chitarre elettrica, resofonica e baritono), Nigel Olsson (batteria), Guy Babylon (programmazione, organo hammond, rhodes), Bob Birch (basso), John Mahon (percussioni), viene messa in evidenza una sezione di fiati, composta da Jimmy Pankow (trombone, arrangiamento dei fiati), Lee Loughnane (tromba), Walter Parazaider (sax tenore) e Larry Klimas (sax baritono). \u00c8 inoltre presente una sezione di coristi, formata da L'Tanya Shields, Alecia Terry, M. Dennis Sims, Rosalind McNight, Mark Ford, Terrence Davis, Todd Honeycutt e Adam McNight. Il testo di Bernie (il titolo significa letteralmente \"La Chiamavano Il Gatto\") parla di un transessuale (il protagonista era originariamente un uomo, poi divenuto donna).\n\"They Call Her the Cat\" ha ricevuto critiche sostanzialmente positive, cos\u00ec come l'album di provenienza. Famosa rimane l'esecuzione del brano a Roma, nel corso del \"Telecomcerto 2005\".\nTracce.\nTutti i brani sono stati composti da Elton John e Bernie Taupin, salvo dove notato diversamente.\nEdizione speciale del 2005 (DVD).\nTutte le tracce sono state registrate al \"The Tabernacle\", Atlanta, novembre 2004."}
{"id": "2462358", "revid": "533647", "url": "https://it.wikipedia.org/wiki?curid=2462358", "title": "Th\u00e9ophile Abega", "text": "\u00c8 scomparso nel 2012 all'et\u00e0 di 58 anni.\nCarriera.\nHa fatto parte della nazionale camerunese, giocando tutte e tre le partite disputate dalla nazionale ai Mondiali 1982 e guidando la nazionale al suo primo successo in Coppa d'Africa, nel 1984, anno in cui ha vinto il Pallone d'oro africano."}
{"id": "2462360", "revid": "913245", "url": "https://it.wikipedia.org/wiki?curid=2462360", "title": "Ilaria Scarcella", "text": "Carriera.\nAll'esordio ai campionati italiani estivi nel maggio 2009 a Pescara ha vinto i titoli dei 100\u00a0m rana (stabilendo il primato italiano con il tempo di 1'06\"86) e dei 200\u00a0m rana e si \u00e8 qualificata per gli europei giovanili di Praga dove ha vinto quattro medaglie: tre ori nei 50, 100 e 200\u00a0m e l'argento con la staffetta mista. \u00c8 stata convocata ai mondiali di Roma in cui \u00e8 arrivata alle semifinali nei 100 e 200\u00a0m: nella gara pi\u00f9 lunga ha nuotato in 2'23\"32, altro primato italiano. A fine anno gli europei in vasca corta di Istanbul sono stati meno positivi, non ha raggiunto nessuna finale individuale ed \u00e8 arrivata ottava con la staffetta mista.\nPalmar\u00e8s.\nCampionati italiani.\n2 titoli individuali, cos\u00ec ripartiti:"}
{"id": "2462361", "revid": "76963", "url": "https://it.wikipedia.org/wiki?curid=2462361", "title": "Lisa Niemi", "text": "Biografia.\nNata in Texas, figlia di genitori finlandesi-statunitensi, Edmond Melvin Haapaniemi e Edna Karin Hyttinen. Nei primi anni settanta si iscrive ad una scuola di ballo di Houston, dove conosce il figlio della proprietaria, Patrick Swayze: i due si sposano nel giugno del 1975. Successivamente la coppia si trasferisce a New York in cerca di fortuna.\nCome ballerina ha lavorato per molte compagnie di ballo e si \u00e8 esibita pi\u00f9 volte in produzioni teatrali di Broadway, mentre come attrice ha recitato al fianco del marito nei film \"Alba d'acciaio\" e, non accreditata, \"Vendetta trasversale\" e \"Letters from a Killer\". Nella stagione 1990-1991 \u00e8 stata inoltre tra le interpreti del telefilm \"Super Force\". Nel 2003 scrive, dirige e produce assieme al marito il film \"One Last Dance\", ispirato ai loro anni di gavetta come aspiranti ballerini.\nAssieme al marito viveva in un ranch dove allevavano cavalli arabi. Rest\u00f2 al fianco del marito nei momenti di difficolt\u00e0, come il cancro al pancreas che l'ha colpito nel gennaio 2008, portandolo alla morte il 14 settembre 2009. Ha pubblicato un libro sulla vita del marito nel 2011. Si intitola \"Worth Fighting For\", mai tradotto in nessuna lingua."}
{"id": "2462362", "revid": "2056951", "url": "https://it.wikipedia.org/wiki?curid=2462362", "title": "Diacono (mormonismo)", "text": "L'ufficio di diacono \u00e8 il primo del Sacerdozio di Aronne.\nUn maschio degno pu\u00f2 essere ordinato a tale ufficio a partire dall'et\u00e0 di 12 anni, in seguito ad una intervista di dignit\u00e0 condotta dal vescovo. L'ordinazione pu\u00f2 essere effettuata da un detentore dell Sacerdozio di Aronne con l'ufficio di Sacerdote, o da un detentore del Sacerdozio di Melchisedec.\nI diaconi hanno il compito di distribuire il Sacramento durante la riunione sacramentale della domenica. Inoltre hanno anche la responsabilit\u00e0 di raccogliere le offerte di digiuno durante la prima domenica del mese."}
{"id": "2462367", "revid": "66387", "url": "https://it.wikipedia.org/wiki?curid=2462367", "title": "Azzurro Savoia", "text": ""}
{"id": "2462370", "revid": "110157", "url": "https://it.wikipedia.org/wiki?curid=2462370", "title": "Z\u00f3k", "text": "Z\u00f3k \u00e8 un comune dell'Ungheria di 291 abitanti (dati 2001) situato nella provincia di Baranya, regione Transdanubio Meridionale"}
{"id": "2462372", "revid": "110157", "url": "https://it.wikipedia.org/wiki?curid=2462372", "title": "Zeng\u0151v\u00e1rkony", "text": "Zeng\u0151v\u00e1rkony \u00e8 un comune dell'Ungheria di 414 abitanti (dati 2001) situato nella provincia di Baranya, regione Transdanubio Meridionale"}
{"id": "2462373", "revid": "1782831", "url": "https://it.wikipedia.org/wiki?curid=2462373", "title": "IMG Soccer Academy", "text": "La IMG Soccer Academy \u00e8 l'accademia calcistica delle IMG Academies, situate a Bradenton, in Florida.\nLa IMG Soccer Academy, attiva dal 1999, ospita calciatori professionisti gi\u00e0 affermati o aspiranti tali, dando loro la possibilit\u00e0 di seguire allenamenti e lezioni professionali di tecnica e tattica. Il progetto rientra nell'ambito dello sviluppo del calcio negli Stati Uniti voluto dalla U.S. Soccer Federation, che riconosce ufficialmente il \"residency program\" (programma di residenza) nell'accademia allo scopo di formare i giovani talenti. L'Accademia di Bradenton \u00e8 passata a ospitare da 20 a 30 giocatori nel 2002 e a 40 nel 2003. Il programma \u00e8 ora rivolto a due categorie: gli Under-16 e gli Under-17.\nLa giornata tipo per gli studenti-atleti di Bradenton prevede lezioni al mattino e allenamenti nel pomeriggio."}
{"id": "2462374", "revid": "767487", "url": "https://it.wikipedia.org/wiki?curid=2462374", "title": "Episodi di Quai n\u00ba 1", "text": "La serie \u00e8 stata trasmessa in Francia da France 2 dal 23 aprile al 9 luglio 2008.\nIn Italia, la serie \u00e8 stata trasmessa da Canale 5, dal 16 maggio 2009 il sabato alle 02.45."}
{"id": "2462375", "revid": "729019", "url": "https://it.wikipedia.org/wiki?curid=2462375", "title": "Zal\u00e1ta", "text": "Zal\u00e1ta \u00e8 un comune dell'Ungheria di 295 abitanti (dati 2008) situato nella provincia di Baranya, regione Transdanubio Meridionale"}
{"id": "2462376", "revid": "184755", "url": "https://it.wikipedia.org/wiki?curid=2462376", "title": "Michel Kayoya", "text": "Michel Kayoya (piccolo neonato in kirundi) nasce sulla collina di Kibumbu nel comune di Kayokwe, in provincia di Mwaro in Burundi da famiglia hutu.\nDopo le scuole primarie, entra in seminario prima a Mugera e poi a Burasira. Nel 1958 venne mandato in Belgio a perfezionare gli studi teologici, ma nel 1962 ritorna a Burasira. L'8 luglio 1963 venne ordinato sacerdote. Nominato vic parroco a Rusengo si impegna nell'attivit\u00e0 pastorale e fonda il \"Centro culturale Buyogoma\", ma presto dovette abbandonare per recarsi a Lilla a perfezionare la formazione. Ritornato in Burundi nel 1967, per tre anni, fu rettore del seminario minore di Mugera; nel 1970 fu chiamato a ricoprire l'ufficio di economo generale della diocesi di Muyinga che versava in una situazione catastrofica. Qui si fa promotore di diverse iniziative pastorali e pedagogiche, tra cui la formazione delle ragazze ad una vita religiosa ed insieme solidale nei confronti della popolazione del proprio paese. La gelosia ed i conflitti causati dal suo intenso lavoro costringono per\u00f2 il vescovo Bihonda nell'aprile del 1972 ad allontanare \"pateri\" Kayoya dai suoi uffici e incarichi ed a rimandarlo nella sua diocesi d'origine a Gitega.\nIn quel mese scoppiano gli avvenimenti che porteranno al genocidio contro gli Hutu. Anche l'abb\u00e8 Michel Kayoya non viene risparmiato. All'inizio dei massacri viene arrestato da una banda ed imprigionato a Gitega insieme ad una cinquantina di preti e laici. Nella notte del 15 maggio tutti vengono giustiziati e gettati in una fossa comune.\nOpere.\nTraduzioni in italiano:"}
{"id": "2462377", "revid": "767487", "url": "https://it.wikipedia.org/wiki?curid=2462377", "title": "Micha Djorkaeff", "text": "Biografia.\nAnche suo padre Jean e suo fratello Youri sono stati calciatori.\nCarriera.\nEsordisce nelle serie inferiori francesi, giocando con le maglie di Grenoble, Rouen e Olympique Al\u00e8s, tra Ligue 2 e Championnat National.\nNel 1997 si ritrova svincolato; su suggerimento del fratello, ottiene un periodo di prova nell'. Con i nerazzurri partecipa a una tourn\u00e9e in Asia, realizzando un gol contro una squadra di Hong Kong, terminata 8-0 per l', e successivamente viene provato anche dalla Fidelis Andria; ottiene infine un ingaggio al Fiorenzuola, in Serie C1, dove non scende mai in campo. In seguito passa all'\u00c9toile-Carouge, squadra di massima divisione svizzera, con cui colleziona 7 presenze ed una rete.\nNegli anni successivi milita nella squadra riserve del Kaiserslautern (societ\u00e0 tedesca in cui gioca il fratello Youri) e nel Luton Town, sempre con scarsa fortuna. Rientrato definitivamente in Francia, milita nelle categorie inferiori con UGA Decines e Chasselay. Nella stagione 2011-2012, dopo alcuni anni di interruzione dell'attivit\u00e0, riprende a giocare, di nuovo nel Decines, e a partire dalla stagione 2012-2013 ne diventa l'allenatore."}
{"id": "2462378", "revid": "110157", "url": "https://it.wikipedia.org/wiki?curid=2462378", "title": "Z\u00e1dor (Ungheria)", "text": "Zador \u00e8 un comune dell'Ungheria di 372 abitanti (dati 2008) situato nella provincia di Baranya, regione Transdanubio Meridionale"}
{"id": "2462380", "revid": "110157", "url": "https://it.wikipedia.org/wiki?curid=2462380", "title": "Vok\u00e1ny", "text": "Vok\u00e1ny \u00e8 un comune dell'Ungheria di 899 abitanti (dati 2008) situato nella provincia di Baranya, regione Transdanubio Meridionale"}
{"id": "2462383", "revid": "729019", "url": "https://it.wikipedia.org/wiki?curid=2462383", "title": "Vill\u00e1nyk\u00f6vesd", "text": "Vill\u00e1nyk\u00f6vesd \u00e8 un comune dell'Ungheria di 293 abitanti (dati 2008) situato nella provincia di Baranya, regione Transdanubio Meridionale"}
{"id": "2462388", "revid": "110157", "url": "https://it.wikipedia.org/wiki?curid=2462388", "title": "Versend", "text": "Versend \u00e8 un comune dell'Ungheria di 937 abitanti (dati 2008) situato nella provincia di Baranya, regione Transdanubio Meridionale"}
{"id": "2462389", "revid": "767487", "url": "https://it.wikipedia.org/wiki?curid=2462389", "title": "Behzad Gholampour", "text": "Carriera.\nCalcio a 5.\nUtilizzato nel ruolo di portiere, come massimo riconoscimento in carriera ha la partecipazione con la Nazionale di calcio a 5 dell'Iran al FIFA Futsal World Championship 1992 ad Hong Kong dove la nazionale asiatica ha ottenuto la sua migliore prestazione nei campionati mondiali con il quarto posto finale, dopo la sconfitta nella finalina a beneficio della "}
{"id": "2462393", "revid": "110157", "url": "https://it.wikipedia.org/wiki?curid=2462393", "title": "V\u00e9m\u00e9nd", "text": "V\u00e9m\u00e9nd \u00e8 un comune dell'Ungheria di 1.539 abitanti (dati 2008) situato nella provincia di Baranya, regione Transdanubio Meridionale"}
{"id": "2462394", "revid": "110157", "url": "https://it.wikipedia.org/wiki?curid=2462394", "title": "Vel\u00e9ny", "text": "Vel\u00e9ny \u00e8 un comune dell'Ungheria di 176 abitanti (dati 2001) situato nella provincia di Baranya, regione Transdanubio Meridionale"}
{"id": "2462395", "revid": "599013", "url": "https://it.wikipedia.org/wiki?curid=2462395", "title": "\u00c9ric Akoto", "text": "Carriera.\nClub.\nAkoto inizia la sua carriera in Ghana, al Liberty Professionals FC. Nel 1998 si trasferisce in Austria per giocare nel . Nel 2002 passa all' prima di andare in Germania per giocare con il Rot-Wei\u00df Erfurt. Il 1\u00ba giugno 2005 torna in Austria per giocare con il Modling. Nel 2006 torna al .\nNella finestra di mercato di gennaio 2008 Akoto sostiene un provino con il club inglese di seconda divisione del .\nNel luglio 2008 passa dagli sloveni dell'NK Interblock Ljubljana al Kapfenberger SV. \nNazionale.\nNonostante sia nato in Ghana gioca per il vicino Togo; \u00e8 il secondo ghanese che gioca per il Togo (il primo fu Richmond Forson). Ha fatto parte della spedizione togolese ai mondiali 2006, senza giocare partite."}
{"id": "2462400", "revid": "110157", "url": "https://it.wikipedia.org/wiki?curid=2462400", "title": "V\u00e9k\u00e9ny", "text": "V\u00e9k\u00e9ny \u00e8 un comune dell'Ungheria di 150 abitanti (dati 2001) situato nella provincia di Baranya, regione Transdanubio Meridionale"}
{"id": "2462404", "revid": "320578", "url": "https://it.wikipedia.org/wiki?curid=2462404", "title": "Week-end", "text": ""}
{"id": "2462407", "revid": "1543377", "url": "https://it.wikipedia.org/wiki?curid=2462407", "title": "Sadegh Varmazyar", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1992 nel quale la selezione asiatica ha ottenuto la sua migliore prestazione nei campionati mondiali con il quarto posto finale, dopo la sconfitta nella finalina a beneficio della . Ha poi disputato anche il successivo torneo del 1996 con la nazionale iraniana, uscendo per\u00f2 al primo turno."}
{"id": "2462410", "revid": "119159", "url": "https://it.wikipedia.org/wiki?curid=2462410", "title": "I misteri di Murdoch", "text": "I misteri di Murdoch (\"Murdoch Mysteries\") \u00e8 una serie televisiva canadese del 2008 di genere poliziesco ambientata a Toronto sul finire del XIX secolo, tratta dai romanzi gialli di Maureen Jennings.\nIn Canada la prima stagione \u00e8 stata trasmessa nel 2008 e la seconda stagione nel 2009, mentre in Italia sono state entrambe trasmesse con un anno di ritardo su Rai 3, che ha proseguito soltanto fino alla settima stagione, durante l'access prime time. Dal 2021 Giallo trasmette in prima visione l'ottava stagione.\nTrama.\nWilliam Murdoch \u00e8 un giovane detective della polizia canadese di fine Ottocento (personaggio ispirato a John Wilson Murray, detective della polizia canadese dell'epoca vittoriana), trasferito a Toronto nel distretto comandato dall'ispettore Thomas Brackenreid, con il quale entra in conflitto sulla metodologia nel seguire le indagini. Brackenreid \u00e8 ancora legato ai metodi del passato (compresa la possibilit\u00e0 di pestare i sospetti), mentre Murdoch ha una notevole preparazione scientifica ed \u00e8 un seguace dei nuovi metodi investigativi (impronte digitali, sorveglianza dei sospetti, analisi del sangue, medicina legale e altro ancora); i due dovranno lavorare per un po' prima di riuscire a stabilire un minimo di intesa. Murdoch fa la conoscenza (e con il tempo si innamora) della dottoressa Julia Ogden, donna di buona famiglia in fuga da un ambiente soffocante e retrogrado rispetto alla condizione femminile nella societ\u00e0; altro alleato \u00e8 l'ingenuo ma onesto agente George Crabtree, la cui immaginazione deve essere stemperata sia dalle obiezioni di Murdoch alle sue teorie, sia dalla direzione spiccia di Brackenreid.\nNel corso della serie i personaggi hanno a che fare con crimini di tutti i tipi: assassini, morti accidentali o presunte tali, suicidi mascherati da omicidi, spiritismo, rapine in banca, furti, delitti in stanze chiuse, creazioni scientifiche a volte poco credibili, a volte reali (o quantomeno realistiche). A fare da comprimari ci sono una lunga serie di personaggi noti dell'et\u00e0 vittoriana e del primo Novecento: dalla stessa regina Vittoria a sir Winston Churchill, passando per Buffalo Bill, Annie Oakley, Herbert George Wells, Nicola Tesla, Wilfrid Laurier, Jack London, sir Arthur Conan Doyle, Oliver Mowat, i fratelli Wright, Alexander Graham Bell, Thomas Edison, Henry Ford, Harry Houdini, Emma Goldman, W.C. Fields, Mark Twain, Guglielmo Marconi, Tom Thomson.\nEpisodi.\nPer la nona, decima e undicesima stagione sono stati prodotti, insieme agli episodi regolari, degli speciali natalizi di due ore considerati come episodi extra.\nLa serie \u00e8 stata rinnovata per una quindicesima stagione di 24 episodi, in onda in Canada a partire dal 13 settembre 2021.\nGuest stars.\nIn alcuni episodi, nel corso delle svariate e numerose stagioni di questa serie TV, sono apparse molte celebrit\u00e0, tra le quali William Shatner, Wendy Crewson, Victor Garber, Jo Joyner, Ed Asner, Anastasia Phillips, Stephen McHattie, Giacomo Gianniotti.\nCrossover.\nLa serie ha alcuni crossover con due serie ambientate diversi anni dopo: Frankie Drake Mysteries e Republic of Doyle."}
{"id": "2462411", "revid": "1543377", "url": "https://it.wikipedia.org/wiki?curid=2462411", "title": "Asghar Akbari Gharetappeh", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Iran al FIFA Futsal World Championship 1992 ad Hong Kong dove la nazionale asiatica ha ottenuto la sua migliore prestazione nei campionati mondiali con il quarto posto finale, dopo la sconfitta nella finalina a beneficio della "}
{"id": "2462412", "revid": "1543377", "url": "https://it.wikipedia.org/wiki?curid=2462412", "title": "Mahmoud Sadjadi", "text": "Carriera.\nUtilizzato nel ruolo di giocatore di movimento, come massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1992 ad Hong Kong dove la nazionale asiatica ha ottenuto la sua migliore prestazione nei campionati mondiali con il quarto posto finale, dopo la sconfitta nella finalina a beneficio della "}
{"id": "2462416", "revid": "1543377", "url": "https://it.wikipedia.org/wiki?curid=2462416", "title": "Mohsen Garosi", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1992 a Hong Kong dove la nazionale asiatica ha ottenuto il quarto posto finale, sconfitta nella finalina per mano della ."}
{"id": "2462417", "revid": "1543377", "url": "https://it.wikipedia.org/wiki?curid=2462417", "title": "Akbar Yousefi", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Iran al FIFA Futsal World Championship 1992 ad Hong Kong dove la nazionale asiatica ha ottenuto la sua migliore prestazione nei campionati mondiali con il quarto posto finale, dopo la sconfitta nella finalina a beneficio della "}
{"id": "2462418", "revid": "1543377", "url": "https://it.wikipedia.org/wiki?curid=2462418", "title": "Mehdi Abtahi", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1992 a Hong Kong dove la nazionale asiatica ha centrato il quarto posto finale, sconfitta nella finalina dalla ."}
{"id": "2462420", "revid": "767487", "url": "https://it.wikipedia.org/wiki?curid=2462420", "title": "Majid Saleh", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1992 nel quale la selezione asiatica ha ottenuto la sua migliore prestazione nei campionati mondiali con il quarto posto finale, dopo la sconfitta nella finalina a beneficio della . Ha poi disputato anche il successivo torneo del 1996, uscendo per\u00f2 al primo turno."}
{"id": "2462421", "revid": "25290779", "url": "https://it.wikipedia.org/wiki?curid=2462421", "title": "Mimimmi", "text": ""}
{"id": "2462423", "revid": "1543377", "url": "https://it.wikipedia.org/wiki?curid=2462423", "title": "Arash Noamooz", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1992 ad Hong Kong dove la nazionale asiatica ha ottenuto il quarto posto finale, sconfitta nella finalina per mano della ."}
{"id": "2462424", "revid": "1543377", "url": "https://it.wikipedia.org/wiki?curid=2462424", "title": "Asghar Modir Rosta", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Iran al FIFA Futsal World Championship 1992 ad Hong Kong dove la nazionale asiatica ha ottenuto la sua migliore prestazione nei campionati mondiali con il quarto posto finale, dopo la sconfitta nella finalina a beneficio della "}
{"id": "2462425", "revid": "1543377", "url": "https://it.wikipedia.org/wiki?curid=2462425", "title": "Saeid Rajabi", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Iran al FIFA Futsal World Championship 1992 ad Hong Kong dove la nazionale asiatica ha ottenuto il quarto posto finale, dopo la sconfitta nella finalina a beneficio della . La nazionale Iraniana ha migliorato questo risultato solo nel 2016, nella quale ha conquistato il terzo posto battendo il pi\u00f9 quotato Portogallo."}
{"id": "2462433", "revid": "308552", "url": "https://it.wikipedia.org/wiki?curid=2462433", "title": "Coefficiente di solvibilit\u00e0", "text": "Il coefficiente di solvibilit\u00e0 (\"solvency ratio\") \u00e8 una misura sintetica del grado di patrimonializzazione di un intermediario bancario o finanziario. \u00c8 calcolato come rapporto percentuale tra il \"patrimonio di vigilanza\" dell'intermediario e il totale delle \"attivit\u00e0 ponderate per il rischio\" (\"risk weighted activities\", RWA) che si trovano nel bilancio dell'intermediario stesso a una certa data. Il patrimonio di vigilanza (numeratore del rapporto) \u00e8 un aggregato contabile che pu\u00f2 discostarsi significativamente dal patrimonio netto nella sua accezione civilistica: ad esempio, oltre che capitale di rischio (principalmente capitale apportato da soci e utili accantonati) accoglie anche capitale di debito (cio\u00e8 fondi che sono apportati da non soci, che sono remunerati in misura pi\u00f9 o meno predefinita contrattualmente e che non permangono in via indefinita nella disponibilit\u00e0 dell'intermediario). Da esso sono inoltre dedotte alcune componenti dell'attivo, come l'avviamento. Le attivit\u00e0 ponderate per il rischio (denominatore del rapporto) sono le attivit\u00e0 dell'intermediario (crediti a clientela, titoli obbligazionari o di stato, crediti nei confronti di altre banche eccetera) e gli impegni che questo ha assunto verso altri soggetti (ad esempio l'impegno contrattuale ad erogare una somma ad un cliente al verificarsi di un certo evento). Le attivit\u00e0 vengono ponderate in funzione della diversa solvibilit\u00e0 delle controparti dell'intermediario, ossia della attitudine a rispettare il proprio impegno contrattuale. Lo schema di ponderazione delle attivit\u00e0 \u00e8 stato profondamente modificato e reso articolato con gli accordi che vanno sotto il nome di Basilea 2. Nell'approccio pi\u00f9 semplice, alle attivit\u00e0 viene assegnata una ponderazione variabile tra 0% e 150% a seconda del rating di cui gode la controparte dell'intermediario; la ponderazione \u00e8 del 75% per i crediti al dettaglio (praticamente tutti i crediti verso famiglie e piccole imprese), del 100% per i crediti verso altre controparti prive di rating, del 35% per i mutui erogati per l'acquisto di immobili destinati ad essere abitati o dati in locazione dal mutuatario.\nIl livello minimo del coefficiente di solvibilit\u00e0 che deve essere rispettato dagli intermediari \u00e8 dell'8%, ed\n\u00e8 dato quindi da Patrimonio di vigilanza (Pvig)/Attivit\u00e0 ponderate per il rischio (APR)."}
{"id": "2462438", "revid": "339392", "url": "https://it.wikipedia.org/wiki?curid=2462438", "title": "Vettura", "text": ""}
{"id": "2462442", "revid": "25290938", "url": "https://it.wikipedia.org/wiki?curid=2462442", "title": "Murdoch Mysteries", "text": ""}
{"id": "2462449", "revid": "80339", "url": "https://it.wikipedia.org/wiki?curid=2462449", "title": "Reial Club Deportiu Espanyol", "text": ""}
{"id": "2462450", "revid": "1543377", "url": "https://it.wikipedia.org/wiki?curid=2462450", "title": "Hamdullah Babazadeh", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1992 a Hong Kong dove la nazionale asiatica ha ottenuto il quarto posto finale, sconfitta nella finalina per mano della ."}
{"id": "2462455", "revid": "287204", "url": "https://it.wikipedia.org/wiki?curid=2462455", "title": "Answer in the Sky", "text": "Answer in the Sky \u00e8 un brano composto ed interpretato dall'artista britannico Elton John. Il testo \u00e8 di Bernie Taupin.\nIl brano.\nProveniente dall'album del 2004 \"Peachtree Road\" (ne costituisce la terza traccia), si caratterizza come un pezzo d'ispirazione country e gospel: Elton suona il pianoforte, ed \u00e8 accompagnato dalla sua Elton John Band, formata da Davey Johnstone (chitarre elettrica, acustica, slide e baritono), Nigel Olsson (batteria), Guy Babylon (programmazione e direzione dell'arrangiamento, organo hammond), Bob Birch (basso) e John Mahon (percussioni). La potente sezione di coristi \u00e8 formata da L'Tanya Shields, Alecia Terry, M. Dennis Sims e Rosalind McNight. Il titolo del testo di Bernie significa letteralmente \"Risposta Nel Cielo\", e presenta tematiche universalistiche e riflessive.\n\"Answer in the Sky\" \u00e8 stata pubblicata come singolo promozionale, ma non ha avuto un particolare successo (sebbene abbia conseguito la numero 7 nella classifica statunitense della musica Adult contemporary). Ci\u00f2 nonostante, Elton l'ha comunque inserita nella scaletta del \"The Red Piano Tour\"."}
{"id": "2462456", "revid": "1305772", "url": "https://it.wikipedia.org/wiki?curid=2462456", "title": "Football Club Amsterdam", "text": "Il Football Club Amsterdam (meglio noto come FC Amsterdam) \u00e8 stata una societ\u00e0 calcistica olandese con sede nella capitale Amsterdam, esistita tra il 1972 e il 1982.\nStoria.\nIl club viene fondato il 20 giugno 1972 ad Amsterdam dall'unione di due squadre cittadine, il Blauw-Wit e il DWS (in seguito si unir\u00e0 anche il De Volewijckers).\nEsordisce in massima serie nella stagione 1972-1973, ma \u00e8 gi\u00e0 in quella successiva che raggiunge l'apice: il quinto posto finale. In estate si disputano i Mondiali e Jan Jongbloed viene convocato in Nazionale, diventando il portiere titolare degli \"oranje\" (e laureandosi quindi vicecampione del Mondo). Il club, con in rosa anche il giovane Heini Otto, partecipa poi alla Coppa UEFA 1974-1975. Qui, grazie anche ai 9 gol di Nico Jansen, e dopo aver eliminato anche l'Inter nei sedicesimi, arriva a disputare i quarti di finale, dove viene eliminato dal Colonia.\nLe cose cambiano per\u00f2 rapidamente: dopo alcuni campionati terminati nella parte medio-bassa della graduatoria la squadra retrocede in Eerste Divisie al termine della stagione 1977-1978. Questo avvenimento porta ad una rapida diminuzione del pubblico sugli spalti, cos\u00ec nel 1980 il club decide di abbandonare lo Stadio Olimpico di Amsterdam per trasferirsi nel pi\u00f9 modesto Sportpark Sloten, impianto nel quale aveva giocato il Blauw-Wit.\nL'FC Amsterdam si scioglie, dopo alcuni campionati terminati in bassa classifica nella seconda divisione, il 12 maggio 1982."}
{"id": "2462457", "revid": "125211447", "url": "https://it.wikipedia.org/wiki?curid=2462457", "title": "Enrico VIII il Coraggioso", "text": "Biografia.\nFu il figlio maggiore di Ludovico I il Giusto, duca di Brzeg e di sua moglie Agnese, figlia di Enrico IV il Fedele. La morte del suo fratello minore Venceslao nel 1358 lo lasci\u00f2 unico erede maschio di suo padre.\nNelle quasi contemporanee \"Kronice Legnickiej\" Enrico VIII fu detto \"di Blizn\u0105\" (\"con una cicatrice\"), cosa che venne poi adottata dagli storiografi come soprannome. Questo termine era forse dovuto alle grandi ferite al volto riportate nel 1373 circa, in circostanze ignote, e per le quali fu molto vicino alla morte.\nLa sua prima apparizione ufficiale si ebbe nel 1358, e nonostante avesse da tempo l'et\u00e0 per assumere il governo dello stato, soltanto nel 1395, quando aveva pi\u00f9 di cinquant'anni, ricevette il distretto di Niemcza (in effetti gi\u00e0 nel 1382 aveva ottenuto da Venceslao di Lussemburgo, il diritto di acquistare il feudo ma non aveva poi formalizzato l'acquisto che realizz\u00f2 soltanto dieci anni dopo. La ragione risiedeva nel fatto che Ludovico il Giusto non intendeva dividere ancora il gi\u00e0 piccolo ducato di Brzeg. Invece, fin dal 1360 o 1361 Enrico VIII venne nominato dal padre co-reggente, ma senza alcun formale potere. Egli non protest\u00f2 mai e non rivendic\u00f2 delle terre per s\u00e9, un fatto molto inusuale se si considera le situazioni similari negli altri ducati di Piast.\nNel 1365 Enrico VIII, assieme a suo cugino Roberto I di Legnica, prese parte ad una spedizione di Carlo IV di Lussemburgo, in Provenza, durante la quale visit\u00f2, fra l'altro, Avignone dove prov\u00f2 ad ottenere una prebenda per la sua famiglia.\nLudovico I mor\u00ec il 6/23 dicembre 1398 ed Enrico VIII ricevette finalmente il tanto atteso ducato di Brzeg tutto per s\u00e9. Comunque non ebbe il tempo di goderselo, essendo morto, in maniera inattesa, soltanto otto mesi dopo, l'11 luglio 1399.\nMatrimonio e figli.\nPrima del 1369 Enrico VIII spos\u00f2 Elena (m. 19 giugno 1369), figlia di Ottone di Orlam\u00fcnde. Essi ebbero un figlio:\nNel luglio del 1379 Enrico VIII si rispos\u00f2 con Margherita (n. prima del 1358 - m. ca. 14 maggio 1388), figlia di Siemowit III duca di Masovia e vedova di Casimiro IV di Pomerania. Dal matrimonio nacquero du figli:"}
{"id": "2462459", "revid": "1272592", "url": "https://it.wikipedia.org/wiki?curid=2462459", "title": "Luoghi dell'Olocausto in Italia", "text": "La lista dei luoghi dell'Olocausto in Italia offre un grandangolo dei luoghi associati all'Olocausto in Italia, a partire dall'emanazione delle leggi razziali nel 1938 fino alla Liberazione nel 1945. Comprende l'indicazione dei campi di internamento, transito e sterminio, delle caserme e delle prigioni dove gli ebrei furono incarcerati, delle stazioni ferroviarie da cui partirono i convogli, dei paesi che furono teatro di retate e di eccidi, ma anche dei luoghi dove gli ebrei trovarono rifugio e assistenza dalle persecuzioni.\nLe persecuzioni razziali fasciste (1938-1939).\nNel 1938, in seguito alla pubblicazione del \"Manifesto della razza\", in Italia furono emanate le leggi razziali, le quali implicarono la creazione di istituzioni statali preposte alla loro applicazione. Da parte ebraica le leggi razziali comportarono la formazione di una rete di agenzie (in primo luogo scuole) in grado di gestire autonomamente quei servizi che lo Stato fascista ora non forniva pi\u00f9.\nLa seconda guerra mondiale (I): L'Italia alleata della Germania nazista (1940-1944).\nLa prima conseguenza dell'entrata in guerra dell'Italia nel giugno 1940 al fianco della Germania nazista fu l'istituzione di una fitta rete di campi di internamento riservati in primo luogo ai profughi ebrei stranieri, ma anche a quegli ebrei italiani ritenuti \"pericolosi\" perch\u00e9 antifascisti. Per la prima volta si verificarono anche episodi di violenza antebraica, che a Trieste e Ferrara sfociarono nel saccheggio delle locali sinagoghe. La maggior parte dei campi di internamento (e tra loro i pi\u00f9 grandi, quelli di Campagna e di Ferramonti di Tarsia) furono situati nel Sud Italia, un elemento questo che nel seguito della guerra si mostrer\u00e0 decisivo per la salvezza degli internati. La vita nei campi fu difficile, ma il modello adottato fu piuttosto quello dei campi di confino; agli internati era concessa una certa libert\u00e0 di movimento e autonomia organizzativa, e la possibilit\u00e0 di ricevere aiuti e assistenza dall'esterno.\nDa parte ebraica si rispose con l'istituzione della DELASEM (\"Delegazione per l'Assistenza degli Emigranti Ebrei\"), una societ\u00e0 di assistenza per i profughi creata dall'Unione delle comunit\u00e0 israelitiche in Italia il 1\u00ba dicembre 1939. Durante tutto il primo periodo bellico fino all'8 settembre del 1943 la DELASEM pot\u00e9 svolgere legalmente un'opera fondamentale nell'assistenza dei profughi ebrei, rendendo meno dure le condizioni di vita nei campi, favorendo l'emigrazione di migliaia di internati e quindi sottraendoli di fatto allo sterminio. Le rete di rapporti stabiliti dalla DELASEM, specialmente con vescovi e ambienti cattolici, sar\u00e0 decisiva per la continuazione delle sue attivit\u00e0 in una condizione di clandestinit\u00e0 dopo l'8 settembre 1943.\nL'occupazione tedesca e la Repubblica Sociale Italiana (1943-1945).\nCon l'occupazione tedesca successiva all'armistizio dell'8 settembre 1943 e la costituzione della Repubblica Sociale Italiana si mette in moto anche in Italia la macchina di morte dell'Olocausto, con l'intento di applicare la \"soluzione finale\" all'intera popolazione ebraica in Italia. Non mancano gli eccidi e le stragi in loco, ma la persecuzione si realizza in primo luogo attraverso l'arresto e la deportazione degli ebrei verso i campi di sterminio dell'Europa centrale. Dai campi di internamento si passa ad un sistema integrato di campi di concentramento e transito finalizzato all'organizzazione di trasporti ferroviari verso i campi di sterminio, in primo luogo Auschwitz. Si richiede anche un'azione capillare di polizia per la ricerca e la cattura dei fuggitivi. A tale opera si dedicano le truppe di occupazione tedesca ma anche in modo sistematico, a partire dal 30 novembre 1943, le autorit\u00e0 di polizia e le milizie della Repubblica Sociale Italiana..\nGli ebrei d'altro lato sono aiutati da una vasta rete di solidariet\u00e0. La DELASEM prosegue la sua opera nella clandestinit\u00e0 forte del supporto decisivo di non ebrei che ne tengono in vita le centrali operative a Genova e Roma. Privati cittadini, ma anche istituti religiosi, orfanotrofi, parrocchie aprono le loro porte ai fuggitivi. La geografia dei luoghi di rifugio offre una mappa impressionante delle dimensioni del fenomeno."}
{"id": "2462461", "revid": "1573940", "url": "https://it.wikipedia.org/wiki?curid=2462461", "title": "Chiesa di Santa Rosalia (Bivona)", "text": "La chiesa di Santa Rosalia \u00e8 una chiesa di Bivona, comune italiano della provincia di Agrigento in Sicilia.\nStoria.\nRisalente al XIII-XIV secolo, \u00e8 sita nella parte bassa di piazza Guglielmo Marconi.\nSulla data di fondazione della chiesa non si ha alcun dato certo: alcuni la pongono nel XIII secolo, altri nel XIV secolo, nel periodo in cui i Chiaramonte detenevano il potere signorile su Bivona. Secondo quest'ultima ipotesi, i potenti signori chiaramontani avrebbero introdotto nel paese il culto di santa Rosalia da Palermo, loro luogo di origine.\nAlla fine del XVII secolo la chiesa venne dotata di un portale in stile barocco. Oggi l'edificio si presenta a navata unica con due piccole cappelle laterali, ed \u00e8 dotata di sagrestia e campanile.\nAl suo interno si trovano il \"fercolo di Santa Rosalia\", scolpito nel 1601, un \"Crocifisso\" ligneo, alcune tele sette-ottocentesche. Da una piccola botola \u00e8 possibile osservare il tronco della quercia sotto la quale la santa sarebbe stata solita pregare durante la sua permanenza nel bosco di Bivona."}
{"id": "2462463", "revid": "188323", "url": "https://it.wikipedia.org/wiki?curid=2462463", "title": "Tuttoterreno", "text": ""}
{"id": "2462466", "revid": "138365", "url": "https://it.wikipedia.org/wiki?curid=2462466", "title": "Tomomi Kahara", "text": ""}
{"id": "2462467", "revid": "120085260", "url": "https://it.wikipedia.org/wiki?curid=2462467", "title": "Thin Man", "text": "Thin Man (in italiano \"uomo magro\") fu il nome in codice di una bomba atomica con materiale fissile costituito da plutonio \"weapon-grade\" (cio\u00e8 contenente almeno il 90% di isotopo 239) e metodo di innesco \"balistico\" o \"a cannone\" (\"gun type\") progettata nell'ambito del Progetto Manhattan. Il suo sviluppo fu per\u00f2 interrotto quando in seguito si scopr\u00ec che il plutonio prodotto dal reattore nucleare del sito di Hanford non era puro quanto quello inizialmente prodotto dal ciclotrone di Berkeley.\nLa presenza di plutonio-240 mischiato con il plutonio-239 avrebbe infatti reso questo tipo di bomba molto instabile e pericolosa dato che il tasso di fissione spontanea del materiale nucleare sarebbe stato troppo alto."}
{"id": "2462468", "revid": "17204", "url": "https://it.wikipedia.org/wiki?curid=2462468", "title": "The saboteur", "text": ""}
{"id": "2462469", "revid": "339392", "url": "https://it.wikipedia.org/wiki?curid=2462469", "title": "San Girolamo scrivente (Caravaggio)", "text": ""}
{"id": "2462483", "revid": "287204", "url": "https://it.wikipedia.org/wiki?curid=2462483", "title": "Giordania ai Giochi olimpici", "text": "La prima partecipazione della Giordania ai Giochi olimpici risale ai Giochi della XXII Olimpiade di Mosca nel 1980 e da allora ha partecipato ad ogni edizione dei Giochi olimpici estivi, ma mai ad una dei Giochi olimpici invernali.\nUna medaglia di bronzo fu conquistata da un atleta giordano, Samer Kamala, Seoul 1988 nel Taekwondo, ma presente ancora come sport dimostrativo non \u00e8 stato riconosciuto come evento olimpico ufficiale.\n\u200eLa Giordania vinse la sua prima medaglia ufficiale ai Giochi Olimpici di Rio de Janeiro\u200e\u200e \u200e\u200enel 2016,\u200e\u200e quando \u200e\u200eAhmad Abughaush vinse \u200e\u200eil torneo maschile da 68 kg\u200e\u200e di \u200e\u200eTaekwondo.\u200e\nIl Comitato Olimpico Giordano, creato nel 1957, venne riconosciuto dal Comitato Olimpico Internazionale nel 1963."}
{"id": "2462484", "revid": "2048534", "url": "https://it.wikipedia.org/wiki?curid=2462484", "title": "Tempio romano di \u00c9vora", "text": "Il tempio di Evora \u00e8 un tempio romano periptero esastilo (con sei colonne sulla fronte), costruito in epoca augustea nella citt\u00e0 di \u00c9vora (\"Ebora Cerealis\" e con Cesare \"Liberalitas Julia\"), nell'attuale Portogallo e anticamente nella provincia romana di \"Lusitania\".\nIl tempio si trovava all'interno di un recinto con portici costruiti al di sopra di un criptoportico, con due grandi vasche ai fianchi dell'edificio sacro (in modo simile al tempio detto \"di Diana\" nella capitale provinciale, \"Augusta Emerita\", oggi M\u00e9rida). Le vasche sono considerate elementi legati al culto imperiale e il recinto porticato potrebbe essere identificato con il foro cittadino.\nIl tempio sorge su un alto podio (altezza 3,45 m; 15,20 x 25,50 m) e presenta fusti delle colonne in granito locale, composte da pi\u00f9 rocchi e con 15 scanalature (ovvero con scanalature pi\u00f9 larghe rispetto alla consuetudine, secondo un uso locale). I capitelli corinzi intagliati in due blocchi e le basi attiche con plinto sono in marmo bianco locale (marmo di Estremoz).\nDistrutto nel V secolo, i resti vennero inseriti in una torre del castello di \u00c9vora nel XIV secolo e vennero liberati e restaurati nel XIX secolo. Secondo eruditi locali settecenteschi sarebbe stato dedicato a Diana."}
{"id": "2462485", "revid": "1573940", "url": "https://it.wikipedia.org/wiki?curid=2462485", "title": "Chiesa di San Sebastiano (Bivona)", "text": "La chiesa di San Sebastiano \u00e8 una chiesa di Bivona, comune italiano della provincia di Agrigento in Sicilia.\nRisale al XIV-XV secolo ed \u00e8 sita in via Santa Chiara, nella parte meridionale del paese. \nLa fondazione della chiesa risale alla fine del Trecento o alla prima met\u00e0 del secolo successivo, mentre pi\u00f9 antica notizia risale al 1498. \nNel XVI secolo la chiesa fu sede della confraternita di San Sebastiano ed era ben fornita di oggetti e paramenti sacri. Nel 1553, su richiesta del conte (futuro duca) Pietro De Luna, fu ceduta ai gesuiti, che nel 1598 la vendettero alle monache clarisse: per questo motivo la chiesa \u00e8 nota anche con il titolo \"di Santa Chiara\". \nLa chiesa, recentemente restaurata, presenta un portale tardo rinascimentale-manierista. \nL'interno a navata unica, ospitava diverse tele di Michelangelo Maglianti, pittore palermitano vissuto nel XVIII secolo. L'edificio \u00e8 dotato di sagrestia."}
{"id": "2462488", "revid": "1873017", "url": "https://it.wikipedia.org/wiki?curid=2462488", "title": "Credit Lyonnais Building", "text": "Il Calyon Building (prima conosciuto come Credit Lyonnais Building) \u00e8 un grattacielo situato al \"1301 Avenue of the Americas\" a New York City. Progettato dalla Shreve, Lamb &amp; Harmon Associates, la sua costruzione \u00e8 terminata nel 1964. \u00c8 il 79\u00ba grattacielo pi\u00f9 alto della citt\u00e0. Il suo nome \u00e8 dovuto alla societ\u00e0 Calyon Corporation, proprietaria della Credit Lyonnais Corporation."}
{"id": "2462489", "revid": "25291368", "url": "https://it.wikipedia.org/wiki?curid=2462489", "title": "Tartaruga azzannatrice", "text": ""}
{"id": "2462491", "revid": "640389", "url": "https://it.wikipedia.org/wiki?curid=2462491", "title": "Football Club Dordrecht", "text": "Il Football Club Dordrecht \u00e8 una societ\u00e0 calcistica olandese con sede nella citt\u00e0 di Dordrecht; oggi milita nella seconda divisione olandese, l'Eerste Divisie.\nStoria.\nFondato il 16 agosto 1883 come \"Dordrechtsche Football Club\" (DFC), raggiunse risultati eccezionali nel biennio 1939-1941 sotto la guida di \u00c1rp\u00e1d Weisz, allenatore di origini ebraiche poi deceduto nel campo di concentramento di Auschwitz. Divent\u00f2 un club professionistico nel 1954 dopo l'introduzione del professionismo nei Paesi Bassi. Nel 1972 si assiste alla scissione fra l'ala professionale e amatoriale della squadra: i dilettanti conservarono il nome di DFC Dordrecht, i professionisti diventarono l'FC Dordrecht. Successivamente alla riorganizzazione del 1979 (che port\u00f2 il cambiamento del nome in \"Drechtsteden '79\", in riferimento alla regione di Drechtsteden), il club fu promosso in Eredivisie nel 1983. Segu\u00ec un'immediata retrocessione in Eerste Divisie, ma riuscirono a tornare in prima divisione nella stagione 1988/1989.\nNel 1990 il nome fu di nuovo cambiato, questa volta in \"Dordrecht '90\". Il club fall\u00ec la promozione nel 1991, ma fu finalmente ammessa in prima divisione quando, a sorpresa, il club si fuse con i vicini Schiedamse Voetbalvereniging (SVV) di Schiedam. Il club prese il nome di \"SVV/Dordrecht'90\" per due stagioni, ma nel 1993 il club torn\u00f2 a chiamarsi \"Dordrecht '90\". Infine nel 2002 il club fu rinominato per l'ultima volta in \"FC Dordrecht\". Per diversi anni fu il club con meno spettatori di tutti i Paesi Bassi.\nIl giocatore pi\u00f9 famoso ad aver vestito la maglia del Dordrecht fu Johan Cruijff, che gioc\u00f2 3 amichevoli per il club nel gennaio 1981.\nDopo anni in Eerste Divisie, trova la promozione in Eredivisie nel 2013-2014, permettendo cos\u00ec al club di giocare nella stagione 2014-2015 nel massimo campionato olandese. L\u2019annata, per\u00f2, termina con 20 punti guadagnati e con l\u2019ultimo posto in classifica, facendo retrocedere la squadra di nuovo in Eerste Divisie.\nRosa 2020-2021.\n\"Rosa aggiornata al 1\u00ba novembre 2020.\"\n \nRosa 2019-2020.\n\"Rosa aggiornata al 3 ottobre 2019.\"\n \nRosa 2018-2019.\n\"Rosa aggiornata al 2 settembre 2018.\"\n \nRosa 2017-2018.\n\"Rosa aggiornata al 2 settembre 2017.\"\nRosa 2016-2017.\n\"Rosa aggiornata al 2 settembre 2016.\"\n \nRosa 2015-2016.\n\"Rosa aggiornata al 28 marzo 2016.\"\nRosa 2014-2015.\n\"Rosa aggiornata al 27 marzo 2015.\"\n "}
{"id": "2462492", "revid": "729019", "url": "https://it.wikipedia.org/wiki?curid=2462492", "title": "Arteria gastroepiploica sinistra", "text": "L'arteria gastroepiploica sinistra \u00e8 un'arteria che irrora parte dello stomaco e del grande omento. Origina dall'arteria lienale, uno dei tre rami in cui si divide il tronco celiaco,\nAnatomia.\nDopo essere nata dalla porzione terminale laterale dell'arteria lienale, l'arteria gastroepiploica sinistra si porta in basso, in avanti e verso destra decorrendo attraverso il legamento gastrolienale per raggiungere la grande curvatura dello stomaco. Di qui l'arteria prosegue lungo la curvatura fino ad anastomizzarsi con l'arteria gastroepiploica destra e fornendo rami gastrici e rami epiploici. I primi irrorano la porzione superiore del corpo dello stomaco prospiciente alla grande curvatura; i secondi discendono tra le due pagine della borsa omentale."}
{"id": "2462493", "revid": "1305772", "url": "https://it.wikipedia.org/wiki?curid=2462493", "title": "Sant'Ivo", "text": ""}
{"id": "2462496", "revid": "292162", "url": "https://it.wikipedia.org/wiki?curid=2462496", "title": "Chiesa Mater Salvatoris", "text": "La chiesa madre Mater Salvatoris \u00e8 una chiesa di Bivona, comune italiano della provincia di Agrigento in Sicilia.\n, \u00e8 sita in piazza Damaso Pio De Bono, nella parte centrale del paese.\n\u00c8 stata edificata dai padri gesuiti alla fine del Cinquecento, quando vendettero il loro primo collegio e la chiesa annessa alle monache clarisse e si stanziarono pi\u00f9 a monte. Nel Seicento venne ampliata notevolmente e il 6 aprile 1781, dopo l'espulsione dei gesuiti dalla Sicilia, venne intitolata alla Madonna (\"Mater Salvatoris\") ed elevata a nuova chiesa madre di Bivona.\nLa chiesa, il cui portale presenta stili architettonici tipici del tardo Rinascimento, ed \u00e8 dotata di sagrestia, antisagrestia e campanile.\nL'interno si presenta con impianto barocco, a navata unica e con sette cappelle laterali. Le decorazioni con fregi e stucchi presenta parti in oro zecchino, che contrasta con il biancore delle pareti.\nAll'interno conserva opere d'arte, la maggior parte delle quali provengono dalle altre chiese antiche, alcune lapidi funerarie, tra le quali il monumento funebre all'ottavo vescovo di Caltagirone, il bivonese Damaso Pio De Bono), un pulpito in legno e la cantoria sull'ingresso sostenuta da due colonne centrali."}
{"id": "2462500", "revid": "1543377", "url": "https://it.wikipedia.org/wiki?curid=2462500", "title": "Area metropolitana di Helsinki", "text": "L'area metropolitana di Helsinki (\"p\u00e4\u00e4kaupunkiseutu\" in finlandese, \"huvudstadsregionen\" in svedese) \u00e8 la regione pi\u00f9 densamente abitata della Finlandia, con un incremento di circa 8\u00a0000-10\u00a0000 unit\u00e0 all'anno. \u00c8 costituita dalle citt\u00e0 di Helsinki, Vantaa, Espoo e Kauniainen, ed \u00e8 situata nella parte meridionale del Paese, sulle rive del Golfo di Finlandia.\nLa regione di Helsinki.\nOltre all'area metropolitana, la regione di Helsinki comprende anche le citt\u00e0 circostanti di Hyvink\u00e4\u00e4, J\u00e4rvenp\u00e4\u00e4, Kerava, Kirkkonummi, Nurmij\u00e4rvi, Sipoo, Tuusula e Vihti, per un totale di 1\u00a0274\u00a0746 abitanti, con una previsione per l'anno 2030 di 1\u00a0525\u00a0000 abitanti. \u00c8 pertanto una regione a rapida crescita (nel 1975 contava 904\u00a0670 abitanti), con un aumento annuale del 1,3%.\nLa crescita della regione di Helsinki coinvolge quattro regioni finlandesi, Uusimaa, Uusimaa orientale, Kanta-H\u00e4me e P\u00e4ij\u00e4t-H\u00e4me, area in cui abita circa un terzo della popolazione finlandese.\nAl 28 febbraio 2008 l'area contava 1\u00a0024\u00a0347 di abitanti, circa un quinto di tutta la popolazione finlandese, distribuiti su una superficie di 765 km2, corrispondente a circa lo 0,2% della superficie totale della Finlandia.\nNell'area sono presenti otto delle 18 universit\u00e0 finlandesi, le sedi delle maggiori aziende della nazione e il pi\u00f9 grande aeroporto finlandese, Helsinki-Vantaa.\nIn finlandese, oltre al termine \"p\u00e4\u00e4kaupunkiseutu\" (area, regione della capitale) l'area viene anche chiamata \"grande Helsinki\" (\"Suur-Helsinki\").\nAmministrazione.\nSuddivisione dell'area metropolitana.\nL'area metropolitana \u00e8 divisa in pi\u00f9 zone:\nStatistiche.\nPopolazione storica.\nNella tabella sono riportate le variazioni del numero di abitanti nell'area metropolitana di Helsinki dal 1940:"}
{"id": "2462502", "revid": "36426", "url": "https://it.wikipedia.org/wiki?curid=2462502", "title": "Chiesa di Sant'Ivo", "text": ""}
{"id": "2462506", "revid": "125295584", "url": "https://it.wikipedia.org/wiki?curid=2462506", "title": "Prisco (generale bizantino)", "text": "Biografia.\nSotto Maurizio.\nPrisco compare per la prima volta nelle fonti storiche quando gli fu affidato, alla fine del 587 o agli inizi del 588, il comando delle truppe impegnate sul fronte orientale contro i Persiani con la carica di \"magister militum per Orientem\", sostituendo Filippico. Raggiunse l'Oriente solo in primavera, e assunse il comando a Monocarton ad aprile. Prisco si trov\u00f2 immediatamente nei guai con i soldati: il suo comportamento altezzoso e scostante lo rese impopolare, e, all'annuncio di un decreto dell'imperatore Maurizio con cui il soldo era ridotto di un quarto, i soldati si ammutinarono il giorno di Pasqua, il 18 aprile 588. Prisco non solo non riusc\u00ec a riportare l'ordine, ma fu assalito e costretto alla fuga a Constantina, mentre i soldati elessero il \"dux\" di Fenicia, Germano, come loro comandante. I tentativi di Prisco da Constantina di calmare i soldati facendo uso dei vescovi locali come mediatori e abrogando il decreto fallirono. Filippico fu reintegrato al comando da Maurizio, mentre Prisco fece ritorno a Costantinopoli.\nNonostante tale insuccesso, nella stessa estate fu nominato \"magister militum per Thracias\", e gli fu affidato il compito di condurre una campagna militare contro gli Avari alla testa di un esercito improvvisato. Il suo vice (\"hypostrategos\") Salviano con cavalieri fu inviato a occupare i passi dei Monti Haemus, ma dopo due soli giorni fu costretto a ritirarsi dalla superiorit\u00e0 numerica degli Avari. Gli Avari saccheggiarono la citt\u00e0 di Anchialos, ma il tentativo di assedio di Drizipera fu sventato e gli Avari si risolsero a marciare verso sud, raggiungendo Heraclea Perinthus e tagliando fuori le truppe di Prisco da Costantinopoli. Aggirato, Prisco si ritir\u00f2 a Tzurullum, dove fu assediato dagli Avari. Lo storico del VII secolo Teofilatto Simocatta riporta che, dopo alcuni giorni, Prisco escogit\u00f2 uno stratagemma per costringere gli Avari al ritiro: fece s\u00ec che una delle sue guardie, che avrebbe dovuto fingere di essere in marcia per consegnare a Prisco una lettera in realt\u00e0 fasulla con cui Maurizio informava il generale bizantino di un attacco via mare nei territori avari, fosse catturato dal nemico, in modo tale che questi leggesse la missiva. Il \"khagan\" avaro, convintosi che la lettera fosse vera, si affrett\u00f2 a ritirarsi nei propri territori; concluse una tregua in cambio del rinnovo del tributo annuale. La storia del XII secolo di Michele il Siro fornisce la cifra di 800 libbre d'oro (all'incirca \"solidi\"), una somma notevolmente inferiore ai \"solidi\" concordati nel 584. Gli Avari ritornarono nei loro territori, mentre Prisco conged\u00f2 il suo esercito e fece ritorno a Costantinopoli. Prisco, in ogni caso, cadde in disgrazia nei confronti di Maurizio e rimase inattivo per alcuni anni. Intorno al 593, ritorn\u00f2 nelle grazie dell'Imperatore, come conferma una lettera di congratulazioni scritta da Gregorio Magno. La lettera del Papa attesta inoltre che a quell'epoca a Prisco era gi\u00e0 stato conferito il titolo onorario supremo, quello di \"patrikios\".\nNella primavera del 593, Prisco fu riassunto al comando della cavalleria in Tracia, con Gentzon posto al comando della fanteria. Prisco, essendo quello di grado pi\u00f9 elevato dei due, deteneva anche il comando supremo delle truppe traci. Entrambi i generali marciarono fino a Dorostolon sul Danubio, e condussero una vittoriosa campagna militare contro le trib\u00f9 slave che si stavano preparando ad attraversare il fiume sotto il comando dei loro capi Ardagasto e Musocio. Attraversando il fiume, entrambe le armate slave furono annientate in attacchi notturni a sorpresa. Al contempo, tuttavia, Prisco aveva litigato con i suoi uomini sulla spartizione del bottino, soprattutto per via della porzione considerevole di esso che Prisco aveva riservato alla famiglia imperiale. Prisco riusc\u00ec comunque a placare i soldati, e il bottino fu portato nella capitale con una scorta. Maurizio, inoltre, invi\u00f2 ordini all'esercito affinch\u00e9 svernasse a nord del fiume, provocando il malcontento tra le truppe che minacciavano la rivolta. Prisco decise di non eseguire l'ordine dell'imperatore e attravers\u00f2 di nuovo il fiume per svernare lungo la sua riva meridionale. Nell'autunno del 593 Prisco fu destituito dal comando e sostituito dal fratello di Maurizio, Pietro. Prima che quest'ultimo potesse assumere il comando, tuttavia, Prisco concluse una tregua con il \"khagan\", al quale restitu\u00ec tutti i prigionieri Avari, all'incirca in totale, atto per il quale fu criticato da Maurizio.\nVerso la fine del 594, tuttavia, in seguito a una pesante sconfitta subita da Pietro contro gli Slavi, Prisco fu ancora una volta nominato \"magister militum per Thracias\", mantenendo la carica per diversi anni. Nel 595, marci\u00f2 fino al Danubio, attraversando il fiume e marciando lungo la sua riva settentrionale fino a Novae, malgrado le proteste del \"khagan\". Ivi fu informato che Singidunum era stata presa dagli Avari. Salp\u00f2 con la sua armata in direzione della citt\u00e0 e, in seguito a vane negoziazione faccia a faccia con il \"khagan\", invi\u00f2 il \"taxiarches\" Guduino a riconquistarla. Gli Avari, avendo raso al suolo le mura della citt\u00e0, la abbandonarono all'avvicinarsi dell'armata bizantina. Successivamente gli Avari lanciarono un'incursione contro la Dalmazia. Guduino fu inviato con uomini per seguirli. Riusc\u00ec a tendere un'imboscata al distaccamento avaro carico di bottino, lo recuper\u00f2 e lo sped\u00ec a Prisco. In seguito a tali eventi, il \"khagan\" decise di rivolgere le sue incursioni a ovest contro i Bavari e i Franchi, evitando di invadere i territori bizantini fino all'estate del 597. Nonostante ci\u00f2, Prisco e la sua armata rimasero in attesa lungo la frontiera danubiana.\nQuando gli Avari ripresero le operazioni nell'autunno 597 con un'imponente invasione, sembrerebbero aver colto alla sprovvista Prisco, che stava probabilmente operando con il proprio esercito nella Stara Planina orientale. Essi avanzarono rapidamente, riuscendo addirittura a circondare e assediare Prisco e le proprie truppe nel porto di Tomi, fino all'avvicinarsi di un esercito reclutato da poco sotto il comando di Comenziolo che li costrinse ad abbandonare l'assedio il giorno di Pasqua, il 30 marzo 598. Prisco, tuttavia, rimase misteriosamente inattivo, e l'esercito, privo di esperienza, di Comenziolo sub\u00ec un rovescio in battaglia. Gli Avari avanzarono verso sud penetrando in Tracia, costringendo Maurizio a munire di guarnigione il Muro anastasiano per prevenire un attacco a Costantinopoli. L'esercito avaro, tuttavia, fu decimato dalla peste, per cui venne rapidamente a patti con l'Impero, accettando di ritirarsi oltre il Danubio in cambio dell'aumento del tributo annuale a \"solidi\". I Bizantini non persero tempo per raggruppare le proprie truppe, e nell'estate del 599, due armate sotto il comando di Prisco e di Comenziolo si diressero ad ovest lungo il Danubio. A Viminacium, Comenziolo cadde malato e Prisco assunse il comando supremo dell'intero esercito impiegato nella campagna militare. La sua armata attravers\u00f2 il fiume, e combatt\u00e9 tre battaglie consecutive in soli dieci giorni. Le tre battaglie furono tutte vinte dai Bizantini, che, secondo il resoconto di Teofilatto Simocatta, uccisero complessivamente barbari, tra cui alcuni dei figli del \"khagan\". Prisco insegu\u00ec il \"khagan\" in fuga e invase la Pannonia. Ivi fu combattuta una quarta battaglia nei pressi del fiume Tisza, e anch'essa fu vinta dai Bizantini. Il giorno successivo, Prisco invi\u00f2 delle truppe in ricognizione attraverso il fiume, che attaccarono tre insediamenti Gepidi cogliendoli di sorpresa. Secondo Simocatta, soldati nemici furono uccisi e furono molti i prigionieri. Diciannove giorni dopo, si combatt\u00e9 una nuova battaglia presso il Tisza, che termin\u00f2 con una decisiva vittoria bizantina: gli Avari e soprattutto i loro alleati slavi subirono perdite rilevanti, e Prisco fece prigionieri Avari, Slavi e barbari di altra stirpe, che furono spediti a sud per essere venduti come schiavi. Maurizio, che non si era ancora reso conto della portata della vittoria del suo esercito, ordin\u00f2 la loro liberazione intendendola come gesto di benevolenza nei confronti del \"khagan\". Nonostante ci\u00f2, la campagna militare di Prisco rimase comunque un'azione notevole di difesa aggressiva. Secondo Michael Whitby, il principale studioso moderno del regno di Maurizio, era \"senza precedenti nel VI secolo\" per quanto concerne la frontiera danubiana, e decise sostanzialmente la guerra per Bisanzio.\nIn seguito a tale successo, Maurizio intendeva consolidare il controllo romano sui Balcani ripopolandoli con coloni Armeni ai quali sarebbero state assegnate delle terre in cambio del servizio militare. A tal fine, Prisco fu inviato in Armenia per reclutare uomini e le loro famiglie. La sua missione ivi, tuttavia, fu interrotta da una rivolta militare a larga scala che port\u00f2 alla caduta di Maurizio. Nel 602, Maurizio ordin\u00f2 ancora una volta alle proprie truppe sulla frontiera danubiana di svernare a nord del fiume. Per l'ennesima volta ci\u00f2 provoc\u00f2 un malcontento diffuso, e quando Pietro, che aveva preso il posto di Prisco, rifiut\u00f2 di acconsentire alle loro richieste, scoppi\u00f2 un ammutinamento generale. L'esercito in rivolta scelse uno di loro, Foca, come il loro nuovo comandante e marci\u00f2 fino a Costantinopoli. Maurizio, privo delle risorse necessarie per fermare gli insorti, dovette fuggire, ma fu catturato con la propria famiglia e fu giustiziato da Foca, che divenne il nuovo imperatore.\nSotto Foca.\nA causa della sua assenza da Costantinopoli all'epoca della presa al potere di Foca, nonch\u00e9 in virt\u00f9 della notevole popolarit\u00e0 goduta tra i soldati, Prisco fu l'unico dei generali dello stato maggiore al servizio di Maurizio a rimanere in carica anche sotto il nuovo regime, mentre Comenziolo e Pietro furono giustiziati e Filippico venne rinchiuso in un monastero. Una possibile spiegazione di ci\u00f2 potrebbe essere il fatto che, stando a quanto riportato dallo storico posteriore Paolo Diacono, non \u00e8 da escludere basandosi su fonti compilate agli inizi del VII secolo, Foca aveva in precedenza servito Prisco in qualit\u00e0 di scudiero. In ogni caso, Prisco fu in breve tempo annoverato tra i principali sostenitori del nuovo regime. Nell'inverno del 602/603, ricevette la carica di \"comes excubitorum\", cio\u00e8 comandante della guardia del corpo imperiale. Nel 607, inoltre, spos\u00f2 la figlia di Foca, Domezia, diventando l'effettivo erede al trono, non avendo l'imperatore avuto figli maschi. Tuttavia, nei giochi svoltisi all'Ippodromo di Costantinopoli per celebrare l'evento, Foca reag\u00ec violentemente alla vista dei ritratti di Prisco e Domenzia portati a fianco al suo dai cittadini. Da quel momento in poi, tramandano i cronisti bizantini, Prisco per tutta risposta cominci\u00f2 a tramare contro Foca.\nIl governo di Foca mancava di legittimit\u00e0 e in breve tempo perse il supporto da parte della popolazione e delle \u00e9lite dell'Impero bizantino. Foca perse ulteriormente prestigio allorquando le truppe bizantine cominciarono a patire le prime sconfitte contro i Persiani dello sci\u00e0 sasanide Cosroe II (r. 590\u2013628) che aveva dichiarato guerra all'Impero bizantino nel 602/603 con il pretesto di vendicare l'esecuzione di Maurizio. Secondo una tradizione posteriore, Prisco invi\u00f2 una lettera all'Esarca d'Africa, Eraclio il Vecchio, istigandolo alla rivolta. Non \u00e8 da escludere che si tratti di un'invenzione posteriore, ma se la notizia fosse fondata, implicherebbe che Foca avesse i suoi oppositori finanche all'interno della stessa Costantinopoli. In ogni caso, nel 608 l'Africa insorse, e il figlio dell'esarca, Eraclio il giovane, fu inviato contro Costantinopoli alla testa di una flotta. Eraclio sbarc\u00f2 indisturbato nel sobborgo di Hebdomon il 3 ottobre 610 e marci\u00f2 verso la capitale, dove erano scoppiate delle rivolte in suo favore. in questo frangente, Prisco si finse malato, e si ritir\u00f2 nella propria residenza nel quartiere \"Bora\u00efdou\", dove assembr\u00f2 gli \"excubitores\" e la propria milizia privata (\"bucellarii\"), privando in questo modo Foca della sua principale fonte di supporto armato. Secondo quanto narra Giovanni di Nikiu Prisco avrebbe inoltre protetto le donne facenti parte della famiglia di Eraclio da eventuali rappresaglie di Foca.\nSotto Eraclio.\nIn seguito alla caduta di Foca, Eraclio divenne imperatore di Bisanzio. Il Patriarca Niceforo afferma nella sua \"Breve Storia\" che la corona fu offerta in un primo momento a Prisco, che tuttavia la rifiut\u00f2. Essendo comandante degli \"excubitores\", \"protopatrikios\" (primo tra i patrizi) e uno dei pochi influenti ufficiali di grado elevato con legami con i regimi passati, Prisco costituiva una minaccia potenziale per Eraclio. Nonostante ci\u00f2, dovendo fronteggiare una situazione critica sul fronte orientale, dove i Persiani stavano avanzando minacciosamente e stavano compiendo incursioni in Anatolia, Eraclio nell'autunno del 611 affid\u00f2 il comando dell'esercito anatolico a Prisco. Il generale persiano Shahin aveva nel frattempo espugnato Cesarea in Cappadocia, ma fu subito dopo assediato ivi da Prisco. Lo stesso imperatore Eraclio decise di visitare l'accampamento dell'esercito a Cesarea nel corso dell'inverno, ma Prisco rifiut\u00f2 di incontrarlo, adducendo una malattia come pretesto. Eraclio si offese per questo atto, considerandolo un affronto, e quando Shahin e la sua armata riuscirono a sfuggire al blocco nel corso dell'estate, Eraclio richiam\u00f2 Prisco a Costantinopoli, con il pretesto del battesimo del figlio dell'imperatore bizantino, Eraclio Costantino, del quale il generale avrebbe dovuto essere il padrino. Tuttavia, subito dopo il suo arrivo nella capitale, fu destituito dalla carica di \"comes excubitorum\", che and\u00f2 al cugino di Eraclio Niceta, mentre il comando delle truppe di stanza in Anatolia and\u00f2 all'altro generale di Maurizio ancora superstite, Filippico, che accett\u00f2 di tornare al comando dell'esercito dopo un periodo di pensionamento. Prisco fu portato al cospetto del Senato bizantino e fu accusato di tradimento da Eraclio, per poi essere costretto alla tonsura e a farsi monaco il 5 dicembre 612 e confinato nel Monastero della Chora, dove mor\u00ec nel 613.\nGiudizi.\nPrisco viene considerato un condottiero militare abile e versatile. In molte occasioni, le sue operazioni contro gli Slavi seguono le prescrizioni del pi\u00f9 influente manuale militare bizantino, lo \"Strategikon\", attribuito all'imperatore Maurizio. Malgrado la reputazione di essere severo e inflessibile nell'imporre la disciplina ai soldati e l'atteggiamento distante che port\u00f2 all'ammutinamento del 588, nelle campagne successive si dimostr\u00f2 abile nel negoziare con i soldati e calmare il loro scontento. Tale sua abilit\u00e0 emerse anche nel corso delle campagne contro il \"khagan\". Ad esempio, durante l'assedio di Tomi del 598, Prisco riusc\u00ec a persuadere gli Avari a rifornire di grano l'esercito bizantino, che pativa la carenza di cibo. Come commenta lo studioso Walter Kaegi, la politica di Prisco attuata per difendere la frontiera danubiana consisteva nel mantenere la pace con il \"khagan\" \"tramite negoziazioni astute\", permettendogli di concentrarsi contro gli Slavi che saccheggiavano i territori imperiali.\nLa principale fonte bizantina per il periodo, le \"Storie\" di Teofilatto Simocatta, mostra un marcato pregiudizio in favore di Prisco, soprattutto per quanto concerne il resoconto delle campagne balcaniche, in cui gli altri generali vengono denigrati o ingenerosamente descritti come degli incompetenti, con i loro risultati regolarmente sminuiti, mentre i successi di Prisco vengono esaltati e le sue sconfitte omesse. Per spiegare tale pregiudizio, \u00e8 stata avanzata l'ipotesi che Teofilatto Simocatta avesse usato come fonte un registro semiufficiale delle campagne militari compilato all'epoca dell'Imperatore Foca, quando Prisco era al culmine del favore imperiale, mentre la maggior parte dei suoi rivali erano stati o giustiziati o esiliati."}
{"id": "2462507", "revid": "1522738", "url": "https://it.wikipedia.org/wiki?curid=2462507", "title": "Asmodean", "text": ""}
{"id": "2462513", "revid": "300067", "url": "https://it.wikipedia.org/wiki?curid=2462513", "title": "Levon Kendall", "text": ""}
{"id": "2462514", "revid": "122629963", "url": "https://it.wikipedia.org/wiki?curid=2462514", "title": "Ozymandias (poesia)", "text": "Ozymandias (pronuncia inglese: , in italiano \"Osimandia\") \u00e8 un sonetto di Percy Bysshe Shelley scritto nel 1817, pubblicato per la prima volta nella rivista \"Examiner\" l'11 gennaio 1818, successivamente inserito nella raccolta dell'autore \"Rosalind and Helen, a modern eclogue with other poems\" nel 1819. \u00c8 uno dei pi\u00f9 famosi poemetti dello scrittore romantico, e uno degli esempi pi\u00f9 illuminanti del filone politico di questo movimento letterario.\nIn aggiunta alla potenza di temi e immagini, la poesia si distingue per il virtuosismo nella dizione. Lo schema delle rime del sonetto \u00e8 insolito: .\nContenuti.\nIl tema centrale di \"Ozymandias\" \u00e8 l'inevitabile declino degli uomini di potere e dei loro imperi, per quanto grandi e potenti potessero essere stati.\nOzymandias era infatti un soprannome di Ramsete II, faraone della diciannovesima dinastia dell'Antico Egitto.\nIl soprannome proviene da una traslitterazione in greco di una parte del nome regale di Ramesse, \"User-maat-re Setep-en-re\".\nIl sonetto interpreta la traduzione di Diodoro Siculo dell'iscrizione alla base della statua, in cui Ramesse solleciterebbe, per aiutare chi chiedesse chi fosse e che cosa mai avesse fatto, di portare come prova la grandezza delle sue opere. Scrive in realt\u00e0 Diodoro Siculo: \nIl sonetto celebra l'anonimo scultore e la sua opera artistica, mentre Shelley visita virtualmente le rovine di una potenza passata per trarne una composizione musicale e compatta, imperniata sul racconto di un viaggiatore riguardo lontane e distanti rovine nel deserto. \"\"Le solitarie e piatte sabbie\" che si stendono nell'orizzonte, e circondano la statua sradicandola dall'imponente costruzione che Diodoro descrive, suggeriscono probabilmente un vuoto causato da un abuso di potere di cui \"nulla accanto rimane\"\"; infatti per quanto grandi siano le opere di Ramesse, il tempo le cancella lentamente, come svanito nel nulla \u00e8 il suo impero, e Shelley sembra appunto rivolgere lo stesso monito agli imperi a lui contemporanei..\nOrigini.\nSi dice che Shelley avesse preso ispirazione dall'arrivo a Londra di una grandissima statua di Ramesse II, acquisita per conto del British Museum dal pioniere dell'Egittologia Giovanni Belzoni nel 1816.\nGli studiosi Rodenbeck e Chaney, tuttavia, mettono in evidenza che la poesia fu scritta e pubblicata prima dell'arrivo della statua in Gran Bretagna, per cui era impossibile che Shelley l'avesse vista; in realt\u00e0 la fama della statua ne aveva preceduto lo sbarco nel Regno Unito (Napoleone, per esempio, aveva in precedenza tentato di acquisirla per la Francia) e pertanto avrebbe potuto essere la sua fama o la notizia del suo imminente arrivo a ispirare l'autore. Altre fonti indicano che invece potrebbe essere stata l'educazione classica (in cui di certo lo studio di Diodoro faceva parte dell'insegnamento del greco) ad ispirare Shelley, ed anche Smith, la cui versione del sonetto \u00e8 riportata pi\u00f9 sotto.\nTra i significati arcaici di \"to mock\" \u00e8 \"fare una imitazione della realt\u00e0\", ma nel sonetto \u00e8 il significato pi\u00f9 moderno di \"ridicolizzare\" (specialmente parodiando) ad essere preferito nell'interpretazione.\nIl sonetto \u00e8 spesso citato o riprodotto scorrettamente, in particolare il verso XI dove si legge \"Look on my works, ye Mighty, and despair!\" il cui \"on\" \u00e8 rimpiazzato con \"upon\", trasformando il verso decasillabo (pentametro giambico) in un endecasillabo.\nLa versione di Smith.\nA quanto sembra, il sonetto \u00e8 stato scritto da Shelley in competizione con il suo amico Horace Smith, dato che Smith pubblic\u00f2 un sonetto un mese dopo quello di Shelley nella stessa rivista.\nIl soggetto e la sinossi sono fondamentalmente gli stessi, cos\u00ec come il messaggio. Inizialmente aveva lo stesso titolo dell'altro sonetto, ma pi\u00f9 tardi Smith rinomin\u00f2 il proprio con il nome \"On A Stupendous Leg of Granite, Discovered Standing by Itself in the Deserts of Egypt, with the Inscription Inserted Below\".\nOltre al riferimento nel testo classico, Smith, essendo un appassionato egittologo, potrebbe aver letto della statua nel libro di Richard Pococke, \"A Description of the East and some other Countries\", Volume I, pubblicazione che sarebbe stata molto diffusa tra gli appassionati dell'antico Egitto.\nNella cultura di massa.\n Inoltre, nell'episodio 1x3 della serie televisiva statunitense \"Il risolutore\" (\"The Finder\", prodotta nel 2012), con Geoff Stults come protagonista, il nome Ozymandias viene utilizzato come password per l'accesso al computer del co-protagonista Leo Knox, interpretato da Michael Clarke Duncan."}
{"id": "2462515", "revid": "1522738", "url": "https://it.wikipedia.org/wiki?curid=2462515", "title": "Joar Addam Nesossin", "text": ""}
{"id": "2462516", "revid": "767487", "url": "https://it.wikipedia.org/wiki?curid=2462516", "title": "Progetto di costituzione per la Corsica", "text": "Il Progetto di costituzione per la Corsica, scritto nel 1768, \u00e8 tra le opere meno conosciute del filosofo svizzero illuminista Jean-Jacques Rousseau (1712-1778). L'opera nasce nel 1768, su richiesta di Matteo Buttafuoco, plenipotenziario del \"Consiglio Indipendentista Corso\".\nContenuti.\nIl \"Progetto di costituzione per la Corsica\", sebbene non sia preso molto in considerazione nello studio del pensiero politico del ginevrino, rappresenta un'importante testimonianza della volont\u00e0 di Rousseau di voler dare applicazione concreta ad alcune tesi politiche esposte nel \"Contratto sociale\". L'opera, allo stesso modo delle \"Considerazioni sul governo della Polonia\", simboleggia una tappa fondamentale del processo di maturazione del pensiero politico di Rousseau.\nNel periodo in cui il \"Progetto\" viene elaborato, la Corsica vive un momento storico di indipendenza, ottenuta nel 1755 nei confronti della Repubblica di Genova, grazie all'opera dell'eroe c\u00f2rso Pasquale Paoli, che fa dell'isola il primo Stato europeo dotato di una costituzione democratica e moderna, in parte ispirata alle soluzioni proposte da Rousseau.\nSecondo Rousseau, la Corsica rappresenta uno degli stati pi\u00f9 adatti a ricevere una costituzione, sia per la tenacia dei suoi cittadini che sono riusciti a liberarsi dal giogo straniero, sia perch\u00e9 l'isola non ha mai avuto delle leggi ed ha superstizioni e costumi ben poco radicati. La forma di governo meno dispendiosa per la Corsica, e quanto pi\u00f9 favorevole all'agricoltura, \u00e8 per Rousseau quella che contempla il minor numero di stati gerarchici, di classi diverse, e cio\u00e8 lo \"Stato repubblicano\". Tuttavia, Rousseau \u00e8 consapevole che nell'applicare questa forma di governo alla Corsica sono necessarie alcune modifiche, poich\u00e9 questa forma di governo si addice alle piccole citt\u00e0 piuttosto che a una grande nazione. Per questo motivo, egli propone una forma di governo misto, nella quale il popolo si riunisca per gruppi, e dove per\u00f2 esistano dei depositari del potere, di numero pi\u00f9 ristretto di quello dell'intero popolo, che vengono spesso mutati."}
{"id": "2462518", "revid": "339392", "url": "https://it.wikipedia.org/wiki?curid=2462518", "title": "ECW on Sci Fi", "text": ""}
{"id": "2462520", "revid": "111487595", "url": "https://it.wikipedia.org/wiki?curid=2462520", "title": "Turn the Lights Out When You Leave", "text": "Turn the Lights Out When You Leave \u00e8 un brano composto ed interpretato dall'artista britannico Elton John. Il testo \u00e8 di Bernie Taupin.\nIl brano.\nProveniente dall'album del 2004 \"Peachtree Road\" (ne costituisce la quarta traccia), si caratterizza come un pezzo di chiaro stampo country e dalle sonorit\u00e0 acustiche; preminente risulta essere il pianoforte di Elton, ben udibile nell'assolo strumentale situato dopo il secondo ritornello. La star \u00e8 accompagnata dalla sua Elton John Band, formata da Davey Johnstone (chitarre elettrica e acustica), Nigel Olsson (batteria), Guy Babylon (programmazione e direzione dell'arrangiamento, organo hammond), Bob Birch (basso) e John Mahon (percussioni). Un vecchio membro della formazione, John Jorgenson, \u00e8 invece presente alla chitarra pedal steel. Il titolo del testo di Bernie significa letteralmente \"Spegni Le Luci Quando Te Ne Vai\". Nel videoclip del brano, Elton appare solo brevemente, al pianoforte: la sua apparizione costituisce quindi solo un breve cameo.\n\"Turn the Lights Out When You Leave\" \u00e8 stato il secondo brano dell'album di provenienza ad essere pubblicato come singolo, ma non ha avuto un particolare successo: ha infatti conseguito una #32 UK.\nElton ha anche eseguito il brano in duetto con Dolly Parton al Madison Square Garden di New York (2004)."}
{"id": "2462521", "revid": "729019", "url": "https://it.wikipedia.org/wiki?curid=2462521", "title": "Arterie gastriche brevi", "text": "Le arterie gastriche brevi sono un gruppo di esili arterie che irrorano il fondo dello stomaco. Originano dalla porzione terminale dell'arteria lienale, uno dei tre rami in cui si divide il tronco celiaco.\nAnatomia.\nQuesto gruppo \u00e8 costituito da un numero variabile (da 4 a 7) di arterie molto sottili che si portano verso il fondo dello stomaco decorrendo attraverso il legamento gastrolienale che unisce la milza allo stomaco. Si portano poi in avanti e verso l'alto fino a raggiungere il fondo dello stomaco e in seguito si anastomizzano con i rami dell'arteria gastrica sinistra e l'arteria gastroepiploica sinistra."}
{"id": "2462522", "revid": "25291827", "url": "https://it.wikipedia.org/wiki?curid=2462522", "title": "Teorema dei triangoli omologici", "text": ""}
{"id": "2462524", "revid": "599013", "url": "https://it.wikipedia.org/wiki?curid=2462524", "title": "Francesco Fradella", "text": "Carriera.\nDopo una breve esperienza nel calcio con la , tra il 1989 e il 1991, passa successivamente al calcio a 5. Come massimo riconoscimento in carriera vanta la partecipazione, con la Nazionale di calcio a 5 dell'Italia, al FIFA Futsal World Championship 1992 ad Hong Kong dove gli azzurri sono stati eliminati al primo turno della manifestazione per mano di e . Nel 2001 allo UEFA Futsal Championship 2001 \u00e8 tornato a difendere la porta azzurra conquistando il quarto posto finale."}
{"id": "2462527", "revid": "1851848", "url": "https://it.wikipedia.org/wiki?curid=2462527", "title": "Giancarlo Boncori", "text": "Carriera.\nCalcio.\nCresciuto nelle giovanili della , milita in seguito nel e poi per quattro stagioni nella , contribuendo alla prima promozione del club in Serie C2 nel 1983 e vincendo nello stesso anno la Coppa Italia Dilettanti. Chiude la carriera nel calcio a 11 con un biennio nel ed un anno al Tivoli.\nCalcio a 5.\nUtilizzato nel ruolo di centrale, come massimo riconoscimento in carriera ha la partecipazione con la Nazionale di calcio a 5 Italiana al FIFA Futsal World Championship 1992 ad Hong Kong dove gli azzurri sono stati eliminati al primo turno della manifestazione per mano di e ."}
{"id": "2462528", "revid": "1543377", "url": "https://it.wikipedia.org/wiki?curid=2462528", "title": "Giuseppe Milella", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Italia al FIFA Futsal World Championship 1992 ad Hong Kong dove gli azzurri sono stati eliminati al primo turno della manifestazione per mano di e . Nel 2011 frequenta il corso per l'abilitazione ad allenatore di calcio a cinque di Primo livello. Dalla stagione 2015/2016 siede sulla panchina del Mantova Calcio a 5, con cui conquista quattro promozioni consecutive al termine dei play off, la prima in C1, la seconda storica in serie B, la terza in A2 ed infine in A1 vincendo la finale dei playoff 2019 contro l\u2019Atletico Cassano portando i biancorossi dopo soli cinque anni dalla loro nascita, ai vertici del futsal nazionale."}
{"id": "2462529", "revid": "204391", "url": "https://it.wikipedia.org/wiki?curid=2462529", "title": "Muscoli papillari", "text": ""}
{"id": "2462531", "revid": "149587", "url": "https://it.wikipedia.org/wiki?curid=2462531", "title": "Giovanni Roma", "text": ""}
{"id": "2462534", "revid": "1543377", "url": "https://it.wikipedia.org/wiki?curid=2462534", "title": "Massimo Quattrini", "text": "Affettuosamente soprannominato fin dall'infanzia \"Pippo\" per l'altezza modesta, Quattrini \"appartiene a quella piccola casta di campioni senza tempo che hanno fatto la storia del calcio a 5 italiano\".\nCarriera.\nGiocatore.\nClub.\nProveniente dal calcio a 11, a cui gioc\u00f2 con diverse squadre laziali tra cui il Colleferro Calcio, si avvicina al calcio a 5 nel 1987, praticando le due discipline contemporaneamente fino al 1990 quando, convinto dall'allora presidente della Ericsson Sielte Nino Pandolfi, decide di dedicarsi esclusivamente al futsal.\nCon la Ericsson Sielte nella stagione 1991-92 perde la finale scudetto per mano della BNL Calcetto, mentre nella stagione successiva \u00e8 tra i protagonisti della polemica semifinale ripetuta per errore tecnico (e successivamente persa) contro il Torrino.\nInfortunatosi seriamente nel maggio del 1994 (rottura dei legamenti del ginocchio destro), Quattrini rientra il gennaio successivo, ma gi\u00e0 a luglio si trasferisce al Torino dove incontrer\u00e0 Jes\u00fas Velasco. Con i piemontesi Quattrini vince uno scudetto, due coppe Italia e due Supercoppe Italiane. A causa della mancata iscrizione del Torino nella stagione 1999-00 si trasferisce al neopromosso Verona con cui disputa un buon campionato, concluso all'ottavo posto. La stagione successiva raggiunge Velasco al Prato con il quale nei tre anni di militanza vive il suo periodo migliore conquistando due scudetti, una Coppa Italia e una Supercoppa italiana. Nel 2003-04 accetta il doppio ruolo di allenatore-giocatore del San Michele Poggio a Caiano, formazione pratese militante in Serie A2.\nNel 2004 nel ruolo di giocatore scende di categoria (Serie B) e ritorna a Torino, sponda Piemonte, insieme agli ex compagni Vito Cucco e Andrea Cristoforetti; il campionato successivo \u00e8 di nuovo in Toscana (Serie C1) con la formazione del Valdera.\nNazionale.\nNel giro della nazionale per tredici anni consecutivi, come massimo riconoscimento in carriera ha la partecipazione con la Nazionale di calcio a 5 dell'Italia a due campionati del mondo: nel 1992 ad Hong Kong dove gli azzurri sono stati eliminati al primo turno della manifestazione per mano di e ; e nel 1996 in Spagna dove sono approdati al secondo turno, eliminati da e . Sempre con la nazionale ha disputato tre fasi finali dello UEFA Futsal Championship, come miglior risultato la medaglia di bronzo conquistata nel 1999. Il 15 gennaio 2003 colleziona l'ultima presenza con la nazionale italiana, impegnata in un doppio incontro amichevole contro l'Iran.\nAllenatore.\nNel 2006-07 \u00e8 chiamato alla guida del Prato, nel frattempo retrocesso in Serie A2, ma l'esperienza sulla panchina \"laniera\" \u00e8 infelice e la squadra termina il campionato all'ultimo posto, retrocedendo in Serie B.\nQuattrini resta tuttavia nell'organigramma societario, alternando stagioni in panchina e in campo. Per motivi familiari al termine della stagione 2012-13 lascia la prima squadra cittadina per rivestire il ruolo di allenatore/giocatore dei Bulls Prato in Serie C2. Con i \"torelli\" vince il proprio girone di serie C2 e la Coppa Italia regionale, approdando nella categoria superiore ma non alla fase nazionale della Coppa perch\u00e9 il regolamento della manifestazione esclude le societ\u00e0 di quinto livello."}
{"id": "2462537", "revid": "767487", "url": "https://it.wikipedia.org/wiki?curid=2462537", "title": "Roberto Matranga", "text": "Carriera.\nGiocatore.\nIn passato \u00e8 stato il pivot di importanti squadre del panorama nazionale e ha vestito la maglia azzurra. Ha cominciato a giocare a calcio all'et\u00e0 di 10 anni militando nelle file del Fregene, Valle Aurelia e Ladispoli. Nel 1989 \u00e8 passato al calcio a 5, dove ha giocato inizialmente con il Tennis 4 (Serie A), un circolo sulla Nomentana. Nel 1990 ha vestito la maglia del Ladispoli (Serie A) dove ha vinto nel 1994 la Supercoppa italiana contro il Torrino e nella stagione 1996-97 il titolo di capocannoniere con 52 gol. L'anno dopo \u00e8 andato alla Lazio e con i colori biancocelesti si \u00e8 aggiudicato l'accoppiata scudetto e Coppa Italia. Doppio successo bissato anche con la maglia dell'Intercart Genzano nella stagione 1999-00, mentre nell'annata successiva ha centrato il terzo scudetto in quattro anni con la Roma Lamaro. \u00c8 stato allenato da importanti tecnici del panorama del calcio a 5 internazionale come Colini, Maurizi, Ronconi e in Nazionale da Nuccorini. Con Nazionale di calcio a 5 dell'Italia ha partecipato a due edizioni del FIFA Futsal World Championship: nel 1992 ad Hong Kong dove gli azzurri sono stati eliminati al primo turno della manifestazione per mano di e ; e nel 1996 in Spagna dove sono approdati al secondo turno, eliminati da e . Nel 1992 al torneo Internazionale di Mosca con Italia, Russia, Slovenia e Ucraina ha vinto il titolo di miglior giocatore della manifestazione insieme a Eremenko. Ha giocato numerose gare di beneficenza contro formazioni di calcio miste come Inter-Milan (con Maldini, Baresi, Rijkaard ecc.) ad Assago; come Roma-Lazio (con Conti, Giordano, Sosa ecc.) a Roma; e contro una selezione di giocatori brasiliani (Dunga, Aldair, Branco ecc.) a Forl\u00ec.\nAllenatore.\nConclusa la carriera da giocatore nel 2003 nel Nepi, \u00e8 rimasto all'interno della societ\u00e0 ricoprendo per due anni il ruolo di direttore sportivo. Nel 2005 ha iniziato ad allenare, prima come vice sulla panchina dello stesso Nepi, quindi Forte Colleferro e Lazio-Colleferro. La prima esperienza da capo allenatore \u00e8 alla Brillante Roma in Serie A2. Nel luglio 2009 partecipa al Master di Coverciano, prendendo l'abilitazione di allenatore di 1\u00ba livello. Nel 2010-11 \u00e8 vice di Roberto Menichelli sulla panchina della Nazionale di calcio a 5 dell'Italia mentre la stagione seguente allena il Fiumicino in Serie A, senza riuscire ad evitarne la retrocessione. Nel 2013 ritorna nei quadri dirigenziali della Lazio, mentre nel gennaio del 2015 \u00e8 nominato allenatore del Lido di Ostia, traghettando i lidensi in Serie B."}
{"id": "2462538", "revid": "110157", "url": "https://it.wikipedia.org/wiki?curid=2462538", "title": "Anguilla (personaggio)", "text": "Anguilla (\"Eel\") \u00e8 un personaggio dei fumetti pubblicato dalla Marvel Comics, di cui diversi personaggi hanno indossato i panni.\nBiografia del personaggio.\nLeopold Stryke.\nNel corso degli anni diverse persone hanno assunto l'identit\u00e0 dell'Anguilla. Il primo \u00e8 stato Leopold Stryke, un ex guardiano di un acquario che decidendo di migliorare il suo tenore di vita assunse l'identit\u00e0 criminale dell'Anguilla dopo essersi confezionato un costume isolante capace di proiettare delle scariche elettriche e di impedire agli avversari di poterlo afferrare, grazie a una speciale sostanza scivolosa che ricopriva il costume, rendendolo cos\u00ec molto simile all'animale da cui prende il nome.\nAll'inizio della sua carriera Stryke affronta la Torcia Umana e Devil, ma viene sconfitto in entrambe le occasioni. Lo stesso succede quando si allea con Electro per affrontare Uomo Ragno. Ma questo non gli ha impedito di mettersi al servizio di criminali di primo piano come il Dottor Destino e il Conte Nefaria, agli ordini dei quali affront\u00f2 rispettivamente i Fantastici Quattro e gli X-Men, e agli ordini di Testa d'Uovo quando combatt\u00e9 Alpha Flight. L'Anguilla venne costantemente sconfitta sia quando combatteva da sola o assieme ad altri criminali, come quando fu sconfitto dal duo formato da Capitan America e Falcon.\nIncarcerato, assieme al fratello divenuto anch'esso un criminale, venne liberato dal Cobra e invitato a far parte della Squadra dei Serpenti, che venne sconfitta a Capitan America. Di nuovo in prigione Leopold venne fatto evadere da fratello Viper, che nel frattempo aveva assassinato suo fratello nel tentativo di convincerlo a far parte della sua Squadra dei Serpenti. Una volta scoperta la verit\u00e0 l'Anguilla abbandon\u00f2 il gruppo e si trasfer\u00ec in California dove prosegu\u00ec la sua carriera criminale, che gli fu fatale. Entrando in possesso di un oggetto in grado di disintegrare la materia il Gladiatore si mise sulle sue tracce, assoldato dall'Esecutore che desiderava per s\u00e9 l'oggetto, e lo uccise.\nEdward Lavell.\nLa seconda persona ad assumere l'identit\u00e0 dell'Anguilla fu Edward Lavell, un membro del Maggia, e non \u00e8 dato sapere il modo in cui entr\u00f2 in possesso del costume del suo predecessore, ma l'utilizz\u00f2 per la prima volta per tentare di far evadere di prigione Testa di Martello, non riuscendo a portare a termine il compito dato che fu fermato da Luke Cage e Pugno d'acciaio. Successivamente, assieme ad altri criminali, affront\u00f2 i Fantastici Quattro ma fu imprigionato alla \"Volta\". Liberato affront\u00f2 in seguito Capitan America, e successivamente entr\u00f2 a far parte dei Nuovi Duri assemblati dalla Rosa per la sua guerra di bande criminali a New York. In questa occasione i Duri vennero sconfitti da uno Spider-Man con una \u201cSpider-armatura\u201d isolante. Sempre assieme ai Duri pianific\u00f2 l'arresto di Mr. Hyde accusato di assassinio, ma grazie all'intervento di Devil l'innocenza del criminale fu provata e al suo posto fu l'Anguilla a finire in prigione. Una volta libero si alle\u00f2 ai Signori del Male ma fu sconfitto dai Thunderbolts, ma in seguito torn\u00f2 a lavorare per i suoi vecchi padroni del Maggia solo per finire incarcerato per l'ennesima volta. Stanco delle continue sconfitte decise di partecipare al torneo organizzato da Viper a \"Madripoor\", ma solo per finire ucciso in uno scontro con Toad.\nGuerra segreta.\nNon si conosce l'identit\u00e0 della persona che sta attualmente usando l'identit\u00e0 dell'Anguilla, ma la sua prima missione fu attaccare lo S.H.I.E.L.D. assieme ad altri criminali potenziati da Lucia von Bardas, successivamente fu reclutato dal Barone Helmut Zemo per far parte dei suoi Thunderbolts durante la guerra civile dei supereroi e nella battaglia contro il Gran Maestro.\nCivil War.\nL'Anguilla fu arruolata dai Thunderbolts per servire nel loro cosiddetto esercito. Dopo il suo scioglimento, l'Anguilla era tra i supercriminali che presenziarono al funerale di Stilt-Man al \"Bar senza nome\", durante il quale il Punisher avvelena le bevande e fa poi saltare in aria il locale. Lavell ha fatto la sua comparsa come membro della nuova Squadra dei serpenti di Sin. Ha partecipato a parecchie missioni omicide, compresa una progettata per danneggiare i mercati azionari asiatici. Ha fatto evadere Crossbones dalla prigione e poi ha attaccato la Casa Bianca, ma \u00e8 stato fermato dal nuovo Capitan America.\nPoteri e abilit\u00e0.\nL'Anguilla indossa un costume isolante, in grado per\u00f2 di emettere delle scariche elettriche. Questa tuta \u00e8 impregnata di una sostanza che impedisce agli avversari di afferrarlo e bloccarlo, e possiede una sorta di sistema radar che permette di identificare chiunque entri nel suo campo energetico."}
{"id": "2462539", "revid": "1603714", "url": "https://it.wikipedia.org/wiki?curid=2462539", "title": "Marcantonio Bassetti", "text": "Biografia.\nMarcantonio Bassetti discendeva da famiglia notarile. Fu allievo per un breve periodo di Felice Brusasorci, che ebbe una bottega popolosa e mor\u00ec nel 1605. Carlo Ridolfi scrive che si trasfer\u00ec dopo questo avvenimento a Venezia e l\u00ec si avvicin\u00f2 alla pittura di Savoldo, Jacopo e Leandro Bassano e, in particolar modo, del Tintoretto (i cui dipinti riport\u00f2 in numerosi disegni, molti dei quali si trovano al Museo del Louvre).\nTrasferitosi a Roma verso il 1615, lavor\u00f2 come il condiscepolo Alessandro Turchi per il cardinale Scipione Borghese e affianc\u00f2 Carlo Saraceni in diversi cantieri, come la Chiesa di Santa Maria dell'Anima e la Sala Regia nel Palazzo del Quirinale. Interessatosi al naturalismo a Venezia quando aveva declinato verso i modi del Bassano, approfond\u00ec tale indirizzo a Roma studiando il Caravaggio e Orazio Gentileschi, le opere dei quali and\u00f2 copiando in dipinti e in disegni (una copia della nota \"Incredulit\u00e0 di San Tommaso\" che all'epoca era presso il marchese Vincenzo Giustiniani si trova al Museo di Castelvecchio a Verona, mentre nello stesso museo si conserva un foglio che riprende \"Marta e Maddalena\" del Gentileschi oggi all'Alte Pinakothek di Monaco di Baviera).\nRientrato a Verona intorno al 1619, Bassetti entr\u00f2 nell'orbita dei monasteri cittadini e suburbani, per i quali realizz\u00f2 tele monumentali oppure piccole pitture sulla locale pietra di paragone. Inoltre ritrasse diversi personaggi, le cui effigi si trovano oggi in diversi musei e collezioni private (al Museo di Castelvecchio se ne trovano diversi, come il cosiddetto \"Uomo con guanto \"oppure l'\"Uomo con libro\"). Nei primi anni del secondo decennio del Seicento si situa anche l'esecuzione dell'imponente tela raffigurante l'\"Assunta\" per il monastero di Geisenfeld in Baviera.\nSi dedic\u00f2 assiduamente al disegno diminuendo sempre di pi\u00f9 la pratica della pittura con l'andare degli anni. Mor\u00ec, come i condiscepoli Pasquale Ottino e Santo Creara, nel 1630 di peste, dopo avere prestato assistenza ai malati. La sua biografia \u00e8 contenuta nelle \"Vite \"di Carlo Ridolfi, che visit\u00f2 Verona nel 1628 e col pittore si intrattenne nel corso di diversi colloqui."}
{"id": "2462540", "revid": "1851848", "url": "https://it.wikipedia.org/wiki?curid=2462540", "title": "Gianluca Cappellato", "text": "Carriera.\nCalcio a 5.\nClub.\nNel 1987 passa al calcio a 5, venendo tesserato dall'Hellas Verona; diventa protagonista nei play-off di Roma nel 1991 e riceve il riconoscimento di essere convocato in nazionale. Dapprima partecipa al Mondiale Universitario di Malaga per poi partecipare al mondiale FIFA Futsal World Championship 1992 ad Hong Kong. Nelle stagioni 1997-1998 e 1998-1999 gioca con il Milano in Serie A. Nella stagione 1999-2000 rientra a Verona e fa parte della rosa della neopromossa Green Life Verona sempre in Serie A, mentre in quella successiva si accorda con il Cadoneghe in Serie B. Nella stagione 2002-2003 gioca con l'Elledue Verona in Serie C1 del Veneto. Insieme all'altro ex-nazionale Alfredo Esposito nella stagione 2003-2004 milita per l'\"A.C. Scardoni Sambugar\" di Povegliano Veronese con cui vince il campionato di Serie C2 del Veneto ricoprendo il doppio ruolo di allenatore-giocatore. Con il Sambugar disputer\u00e0 tre stagioni di Serie C1, l'ultima \u00e8 quella del 2005-2006.\nNazionale.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Italia al FIFA Futsal World Championship 1992 ad Hong Kong dove gli azzurri sono stati eliminati al primo turno della manifestazione per mano di e . Oltre a ci\u00f2 ha partecipato al Mondiale Universitario di Malaga (2001), dove gli azzurri si sono classificati 3. Ha realizzato la doppietta con la quale gli azzurri hanno eliminato il Brasile ai quarti, vincendo 2-1\nDopo il ritiro.\nCappellato \u00e8 rimasto nel mondo dello sport, diventando editorialista della testata giornalistica \"Mentalit\u00e0 sportiva\" e fondando un'azienda di progettazione e realizzazione di eventi formativi per aziende denominata MAATMOX ESPERIENZE FORMATIVE."}
{"id": "2462542", "revid": "125955672", "url": "https://it.wikipedia.org/wiki?curid=2462542", "title": "Agenore Maurizi", "text": "Carriera.\nGiocatore.\nGiocatore di calcio a 11 e di calcio a 5, in questa disciplina veniva utilizzato nel ruolo di giocatore di movimento e come massimo riconoscimento in carriera ha nel curriculum la partecipazione con la Nazionale di calcio a 5 dell'Italia al FIFA Futsal World Championship 1992 ad Hong Kong, dove gli azzurri sono stati eliminati al primo turno della manifestazione per mano di Iran e Paesi Bassi. Dopo aver vinto pi\u00f9 volte il campionato nazionale da giocatore, si ripete anche da allenatore, vincendo Campionati e Coppe Italia, raggiungendo le fasi finale della UEFA Futsal Cup. Poi passa di nuovo al calcio a 11, dove aveva gi\u00e0 militato da giovane calciatore.\nAllenatore.\nNel 2004 frequenta il corso a Coverciano e consegue l'abilitazione ad allenatore di calcio a 5 di primo livello.\nNel 2007, dopo aver allenato nel calcio a 5, la Federazione gli affida l'incarico di direttore tecnico nel calcio a 11 e di selezionatore per la rappresentativa di Serie D. Svolge con entusiasmo e riconoscenza questo incarico per due edizioni e, dopo aver conseguito il patentino di allenatore al supercorso di Coverciano, diventa nella seconda met\u00e0 della stagione 2007-2008 l'allenatore della Massese in Serie C1, subentrando a Giuseppe Giannini. L'anno successivo \u00e8 la Scafatese in Seconda Divisione a chiamarlo alla guida tecnica, e arriva decimo. Nella stagione 2009-2010 allena in Prima Divisione la . Dopo un buon avvio, a causa soprattutto delle divergenze con la societ\u00e0, viene esonerato nel novembre 2009, al termine della gara esterna contro l'Andria BAT (1-0), e sostituito da Paolo Stringara. L'anno successivo \u00e8 sulla panchina del Pergocrema e anche qui riesce a raggiungere una salvezza insperata, consentendo inoltre a molti giovani di mettersi in evidenza. Il lancio, la gestione e la crescita dei giovani \u00e8 forse il suo fiore all'occhiello. Il 19 luglio 2011 diventa l'allenatore del Viareggio, societ\u00e0 militante in Prima Divisione., fino all'esonero avvenuto il 29 ottobre 2011.\nDivenuto poi allenatore del Treviso, viene esonerato e sostituito da Gennaro Ruotolo il 21 ottobre 2012.\nIl 18 giugno 2013 viene ingaggiato come nuovo tecnico della Paganese, societ\u00e0 militante sempre in Lega Pro Prima Divisione. Il 29 dicembre successivo, a seguito degli scarsi risultati conseguiti sulla panchina degli azzurrostellati, viene sollevato dall'incarico.\nIl 18 novembre 2014 diventa nuovo allenatore dell'Ischia Isolaverde al posto dell'esonerato Antonio Porta, riuscendo a portare il sodalizio isolano alla salvezza in Lega Pro, grazie alla vittoria ai play-out contro l'Aversa Normanna.\nIl 1\u00ba novembre 2015 diventa il nuovo allenatore della Lupa Roma, sostituendo il dimissionario Alessandro Cucciari, per essere esonerato il successivo 27 dicembre.\nNella stagione successiva, l'11 ottobre 2016, viene richiamato sulla panchina della con la squadra a 5 punti dopo l'ottava giornata. Viene sollevato dall'incarico gi\u00e0 il 7 novembre seguente a causa di un ribaltone societario.\nIl 9 giugno 2017 prende il posto di Karel Zeman alla , militante in Lega Pro. Il 9 dicembre prolunga con il club calabrese fino al 2019, ma al termine della stagione, conquistata la salvezza diretta, lascia gli amaranto.\nNel 2018 inizia la sua avventura sulla panchina del Teramo, militante nel girone B della Lega Pro al posto dell'esonerato Giovanni Zichella, conducendo il diavolo biancorosso alla salvezza con una giornata di anticipo.\nIl 22 ottobre 2019 accetta l'offerta del Latina subentrando all'esonerato Raffaele Di Napoli, in Serie D, dove ottiene il sesto posto finale. Il 1\u00ba luglio 2020 viene sostituito da Raffaele Scudieri.\nNell'estate 2020 viene nominato nuovo allenatore della , in Serie C. Viene esonerato l'8 novembre 2020, dopo 8 partite, con la squadra in zona play-out. Viene richiamato dalla Viterbese il 6 aprile 2021.\nIl 28 dicembre 2021 viene nominato nuovo tecnico del .\nStatistiche.\nStatistiche da allenatore.\n\"Statistiche aggiornate al 28 dicembre 2021\"."}
{"id": "2462544", "revid": "599013", "url": "https://it.wikipedia.org/wiki?curid=2462544", "title": "Andrea Rubei", "text": "Ritenuto tra i migliori calcettisti italiani di sempre, con 97 reti detiene il record di marcature con la Nazionale italiana.\nCarriera.\nClub.\nOriginario del quartiere Monteverde, dopo una breve parentesi nel calcio (che pratic\u00f2 fino alla categoria Promozione con le maglie di Fiumicino e Ostia Mare), nella stagione 1987-88 approda al calcio a 5 giocando con il Poggio Verde. Rubei ha militato per sedici stagioni consecutive nella massima serie, vincendo quattro scudetti, cinque Coppe Italia e quattro Supercoppe; nella stagione 1993-94 ha vinto inoltre la classifica marcatori della Serie A. Dotato di notevole longevit\u00e0 sportiva, superati i quarant'anni ha continuato a giocare nelle serie minori facendo la fortuna di numerose squadre romane. Nel giugno 2015 accetta la proposta della Futsal Isola, tornando a disputare il campionato di Serie A2 a 48 anni e ottenendo col club la promozione nella massima serie. Nel dicembre del 2016 fa ritorno alla Capitolina Marconi in Serie A2, dove chiude la carriera. Il 22 aprile 2017, al termine della gara di ritorno dei play-out contro il Bubi Merano, conclusasi con un pareggio che condanna alla retrocessione i romani, Rubei annuncia il suo ritiro.\nNazionale.\nCon 97 reti realizzate, Rubei \u00e8 il miglior marcatore di sempre della Nazionale di calcio a 5 dell'Italia con la cui maglia ha giocato per oltre 15 anni raccogliendo 89 presenze totali (quarto primatista assoluto alla pari di M\u00e1rcio Forte). Ha preso parte al Campionato mondiale 1992 ad Hong Kong dove gli \"azzurri\" sono stati eliminati al primo turno della manifestazione per mano dei e dell'. Sempre con la nazionale ha disputato due fasi finali dello UEFA Futsal Championship (1999 e 2001); il miglior risultato raggiunto da Rubei \u00e8 quello raggiunto nel 1999 che gli valse la medaglia di bronzo. Dopo alcuni anni di assenza, nel novembre 2006 viene nuovamente convocato in Nazionale per l'amichevole giocata a Chieti contro la Croazia. In quella che sar\u00e0 la sua ultima apparizione, Rubei scavalca Massimo Quattrini fermo a 88 presenze in maglia azzurra."}
{"id": "2462551", "revid": "1543377", "url": "https://it.wikipedia.org/wiki?curid=2462551", "title": "Angelo Romani", "text": "Carriera.\nUno dei grandi nuotatori italiani a stile libero degli anni '50 del XX secolo: si \u00e8 messo in luce per\u00f2 nel dorso quando nel 1951 \u00e8 stato convocato per i Giochi del Mediterraneo ad Alessandria d'Egitto ha vinto il bronzo nei 100\u00a0m dietro ad Egidio Massaria. \u00c8 rimasto il suo solo successo in questo stile. Ha iniziato a vincere titoli italiani nel 1952 (200 e 400\u00a0m stile libero) e nello stesso anno \u00e8 stato convocato per i Giochi olimpici di Helsinki senza superare poi le batterie nei 400\u00a0m e con la staffetta 4\u00d7200\u00a0m. Tra fine agosto e inizio di settembre ha migliorato i primati italiani in tutte le distanze dai 200 ai 1500\u00a0m.\nNel 1953 si \u00e8 confermato miglior stileliberista italiano dai 200\u00a0m in su: dall'autunno di quell'anno fino al 1958 ha detenuto tutti i primati italiani in quelle gare. L'anno dopo ha vinto anche il titolo nei 100\u00a0m ai primi campionati primaverili a Milano. Ha partecipato in quell'anno ai campionati europei tenuti a Torino dove ha nuotato in due finali: nei 400\u00a0m dopo vent'anni che un nuotatore italiano non arrivava sul podio agli europei ha vinto la medaglia d'argento dietro a Gy\u00f6rgy Csord\u00e1s. Con la staffetta 4\u00d7200\u00a0m si \u00e8 invece piazzato al sesto posto.\nNelle due edizioni dei campionati italiani del 1955 ha vinto tutte le gare di stile libero in programma, dai 100 ai 1500 metri; nel 1955 fu primatista italiano anche nei 100\u00a0m (togliendo il titolo a Carlo Pedersoli) e nelle due staffette dello stile libero. Ai secondi Giochi del Mediterraneo a Barcellona \u00e8 salito sul podio nei 400\u00a0m, secondo a soli due decimi da Jean Boiteux: ha vinto l'argento anche nelle staffette 4\u00d7200\u00a0m con Massaria, Guido Elmi e Gianni Paliaga e 4\u00d7100\u00a0m mista assieme a Massaria, Roberto Lazzari ed Eugenio Gaglia.\nIl 27 marzo 1956 \u00e8 stato il primo nuotatore italiano a battere un primato europeo, quello dei 400 metri stile libero a New Haven negli Stati Uniti d'America, in una vasca da 25 iarde (non c'era ancora la distinzione tra primati in vasca corta e in vasca lunga) con il tempo di 4'30\"0. A fine novembre ai Giochi olimpici di Melbourne \u00e8 stato il primo finalista olimpico italiano dal 1920, nuotando in due finali: i 400\u00a0m in cui \u00e8 giunto ottavo, e la 4\u00d7200\u00a0m che assieme a Federico Dennerlein, Paolo Galletti e Guido Elmi si \u00e8 piazzata al settimo posto.\nIl suo ultimo successo importante con la nazionale lo ha ottenuto nel 1958 ai campionati europei di Budapest con la staffetta 4\u00d7200\u00a0m stile libero che ha vinto la medaglia d'argento in finale assieme a Federico Dennerlein, Paolo Galletti e Paolo Pucci. Vanta anche la partecipazione ai suoi terzi Giochi olimpici a Roma con cui ha concluso la carriera in nazionale. Dopo il ritiro come agonista \u00e8 rimasto nel mondi del nuoto: nel 1977 ha fondato la societ\u00e0 \"Dimensione Dello Sport\" (DDS) assieme a Remo Sacchi, il padre di Luca Sacchi.\nIn sua memoria si svolge a Pesaro la gara in acque libere \"Nuotoamare\".\nPalmar\u00e8s.\nCampionati italiani.\n16 titoli individuali, cos\u00ec ripartiti:\n\"nd= non disputati\""}
{"id": "2462556", "revid": "599013", "url": "https://it.wikipedia.org/wiki?curid=2462556", "title": "Mario Bazina", "text": ""}
{"id": "2462564", "revid": "767487", "url": "https://it.wikipedia.org/wiki?curid=2462564", "title": "Il duro del Road House", "text": "Il duro del Road House (\"Road House\") \u00e8 un film del 1989 diretto da Rowdy Herrington con protagonista Patrick Swayze.\nNel 2006 \u00e8 stato realizzato un sequel intitolato \"Road House - Agente antidroga\" (\"Road House 2: Last Call\").\nTrama.\nNella cittadina di Jasper, nel Missouri, il proprietario del \"Double Deuce\", Tilghman, non riesce pi\u00f9 a lavorare tranquillamente a causa delle continue risse e delle pessime frequentazioni del locale, diventato il covo di spacciatori, ubriaconi molesti e prostitute.\nPer riportare un po' di tranquillit\u00e0 l'uomo assume il gi\u00e0 famoso James Dalton come capo dei suoi buttafuori e direttore: i modi di quest'ultimo risollevano presto le sorti del locale, ma la cosa non \u00e8 vista di buon occhio dal mafioso Brad Wesley, che cercher\u00e0 di corromperlo. Al rifiuto di James, Brad creer\u00e0 molti problemi sia a lui che agli imprenditori che lo appoggiano, fino ad arrivare ad un sanguinoso regolamento di conti.\nProduzione.\nRiprese.\nNonostante sia ambientato nel Missouri, in realt\u00e0 il film \u00e8 stato girato in California, ad essere precisi a Newhall, Sanger (Fresno) e Valencia.\nColonna sonora.\nLa colonna sonora per \"Il duro del Road House\" mette in evidenza il chitarrista canadese Jeff Healey, la cui band fu descritta nel film come la locale band del Double Deuce. I Cruzados furono la band presente nei titoli di apertura, contribuirono con due canzoni per il film, ma senza produrre la colonna sonora. La stessa fu composta da Michael Kamen.\nNel film si ascoltano i seguenti brani:\nArti marziali.\nDurante il film Dalton, Jimmy e Wade Garrett danno dimostrazione di conoscere numerose arti marziali, tra cui Taijiquan, Wushu, Kick-boxing, Karate, Muay thai, Judo, Jujitsu, Hapkido, Ju jitsu brasiliano e Capoeira.\nEdizione italiana.\nDistribuito in Italia nel settembre 1989 e trasmesso per la prima volta su Rai 2 tre anni pi\u00f9 tardi. Doppiaggio affidato al Gruppo Trenta.\nIncassi.\n\"Il duro del Road House\" incass\u00f2 negli Stati Uniti al botteghino 30.050.028 $."}
{"id": "2462569", "revid": "209263", "url": "https://it.wikipedia.org/wiki?curid=2462569", "title": "Rose Nadler", "text": ""}
{"id": "2462573", "revid": "209263", "url": "https://it.wikipedia.org/wiki?curid=2462573", "title": "Bernard Nadler", "text": ""}
{"id": "2462578", "revid": "1305772", "url": "https://it.wikipedia.org/wiki?curid=2462578", "title": "Sagoria", "text": "Sag\u00f2ria (in sloveno Zagorje, in tedesco \"Sagurie\"), in passato Sagoria San Martino, \u00e8 un paese della Slovenia, frazione del comune di San Pietro del Carso.\nLa localit\u00e0 si trova nei pressi della sorgente del fiume Piuca a nord del fiume Timavo superiore, a 576,6 metri s.l.m., a 5,8 chilometri a sud del capoluogo comunale ed a 43,4 chilometri dal confine italiano.\nLa chiesa parrocchiale \u00e8 dedicata a sant'Elena, mentre a nord dell'insediamento presso il cimitero vi \u00e8 la cappella dedicata a San Paolo; ad ovest vicino al confine dell'insediamento, nell'attiguo Taborgrande (\"\u0160ilentabor\"), su di un'altura a 723 metri s.l.m. vi \u00e8 la chiesa di San Martino (\"Sv. Martin\").\nDurante il dominio asburgico Sagoria fu comune autonomo.\nTra le due guerre mondiali fu comune autonomo della Provincia d'Istria e comprendeva gli attuali insediamenti (\"naselja\") di Drescozze (\"Drskov\u010de\"), Parie (\"Parje\"), Taborgrande (\"\u0160ilentabor\") del comune di San Pietro del Carso.\nCon l'istituzione della provincia di Fiume pass\u00f2, come altri comuni del mandamento di Bisterza, a tale provincia venendo per\u00f2 aggregato nel 1927 al comune di Fontana del Conte e cessando quindi di esistere.\nCorsi d'acqua e bacini.\nfiume Piuca (\"Pivka\"); palude grande di Sag\u00f3ria (\"Veliko Zagorsko jezero\")"}
{"id": "2462584", "revid": "287204", "url": "https://it.wikipedia.org/wiki?curid=2462584", "title": "Internationaux de Strasbourg 2008 - Singolare", "text": "Il singolare dell'Internationaux de Strasbourg 2008 \u00e8 stato un torneo di tennis facente parte del WTA Tour 2008.\nAnabel Medina Garrigues era la detentrice del titolo e ha battuto in finale 4\u20136, 7\u20136(4), 6\u20130, Katarina Srebotnik.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "2462590", "revid": "25292645", "url": "https://it.wikipedia.org/wiki?curid=2462590", "title": "Modulo architettonico", "text": ""}
{"id": "2462595", "revid": "125601117", "url": "https://it.wikipedia.org/wiki?curid=2462595", "title": "Mariano Stendardo", "text": "Biografia.\n\u00c8 il fratello minore del calciatore Guglielmo Stendardo.\nCarriera.\nDifensore centrale, cresce nelle giovanili del Napoli, che nel 2001 lo fa esordire in Serie B.\nDopo molti passaggi in varie societ\u00e0 di diverse categorie, \u00e8 nel 2005 che ottiene posto in prima squadra nel Bellaria Igea Marina, militante in Serie C2.\nNella stagione 2006-2007 \u00e8 in Serie C1 con la .\nNel 2007-2008 passa dall'Atalanta al , dove disputer\u00e0 35 partite segnando 2 gol in Serie B.\nNel 2008-2009 passa in prestito dal , che l'aveva precedentemente acquistato dall'Atalanta, al , in Serie B.\nIl 10 luglio 2009, rientrato al Genoa, viene ceduto in prestito alla . Alla fine del prestito torna nuovamente al Genoa.\nIl 31 gennaio 2011 passa al Pisa, in Lega Pro Prima Divisione. \nIl 25 luglio 2011 firma un contratto annuale con opzione per il secondo con la .\nIl 21 febbraio 2012 la Commissione Disciplinare della FIGC gli infligge una squalifica di sessanta giorni e un'ammenda di 15.000 euro per un'irregolarit\u00e0 contrattuale risalente ai tempi della . Insieme a lui hanno ricevuto una squalifica anche il giocatore Francesco Caputo e i procuratori Enrico e Gaetano Fedele.\nA fine stagione non rinnova con il club rossoverde rimanendo cos\u00ec svincolato.\nRitrova squadra a i primi di novembre 2012 quando firma un accordo con il Treviso in Lega Pro Prima Divisione.\nDopo 20 presenze e un gol in campionato rimane svincolato in seguito alla retrocessione in Seconda Divisione.\nNell'estate 2013 firma per il , scendendo in Serie D.\nIl 16 luglio 2014 il ufficializza il suo arrivo a titolo definitivo.\nIn seguito alla non iscrizione del alla Lega Pro per la stagione 2015-16, Stendardo resta svincolato, e il 19 luglio 2015 la Fidelis Andria, club neo promosso in Lega Pro, ufficializza il suo ingaggio per la durata di due stagioni. La Fidelis in quella stagione risulter\u00e0 la migliore difesa di Italia con il minor numero di reti subite.\nIl 10 agosto 2016 viene ufficializzato il suo passaggio al Taranto. Debutta con la maglia rossoblu il 17 agosto, nell'incontro di Coppa Italia Lega Pro 2016-2017 contro il Melfi (vinto dai pugliesi con il punteggio di 2-1). Il 28 agosto segna su punizione il suo primo gol con la maglia degli ionici in occasione della sfida contro il Matera, valevole per la prima giornata di campionato.\nNel campionato successivo viene ingaggiato dal , sempre nel campionato di Serie C. Lasciati i lucani si accorda con la Paganese per il 2019 2020, mentre per il 2020 - 21 \u00e8 un nuovo giocatore del Giugliano, in Serie D. Al termine della stagione rimane svincolato.\nStatistiche.\nPresenze e reti nei club.\n\"Statistiche aggiornate al 6 ottobre 2019\""}
{"id": "2462596", "revid": "1305772", "url": "https://it.wikipedia.org/wiki?curid=2462596", "title": "Istakhr", "text": "Istakhr () \u00e8 stata un'antica citt\u00e0 situata nell'Iran meridionale, nella provincia di Fars, cinque chilometri a nord di Persepoli. Fu una citt\u00e0 assai prospera durante l'epoca persiana achemenide.\nStoria.\nInizialmente, Istakhr fu una citt\u00e0 achemenide e per un certo periodo fu capitale sasanide durante il regno di Ardashir I, prima che la capitale fosse trasferita a Ctesifonte. Durante il periodo sasanide il tesoro imperiale sasanide, conosciuto come \"ganj-e sh\u0101h\u012bg\u0101n\", si dice si trovasse a Istakhr.\nNel 915-16, Mas\u02bf\u016bd\u012b stesso vide in una casa di Istakhr, posseduta da un nobile persiano, \"il pi\u00f9 lungo e assai raffinato manoscritto\" di un'opera copiata nel 731 dai documenti originali del tesoro imperiale.\nIstakhr bruci\u00f2 totalmente durante la conquista islamica della Persia. Dopo essere stata ricostruita, la citt\u00e0 perse importanza a causa della concorrenza della vicina Shiraz. Oggi sopravvivono solo i suoi resti archeologici."}
{"id": "2462597", "revid": "287204", "url": "https://it.wikipedia.org/wiki?curid=2462597", "title": "Irati (Paran\u00e1)", "text": "Irati \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Irati."}
{"id": "2462598", "revid": "466539", "url": "https://it.wikipedia.org/wiki?curid=2462598", "title": "Marina de Van", "text": "Biografia.\nEx allieva del Lyc\u00e9e Henri-IV di Parigi, consegue una laurea in filosofia presso la Sorbona. Successivamente si iscrive alla F\u00e9mis (\"Fondation europ\u00e9enne pour les m\u00e9tiers de l'image et du son\"), in cui si laurea nel 1997. Nel 1996 realizza il suoi primo cortometraggio \"Biens sous tous rapports\", seguito da \"Alias\", in cui recita l'allora sconosciuto Gaspard Ulliel.\nAttrice per Fran\u00e7ois Ozon in \"Regarde la mer\" e \"Sitcom - La famiglia \u00e8 simpatica\" (in cui recita accanto al fratello Adrien de Van), collabora con lui nella sceneggiatura di altri film, fra cui \"Sotto la sabbia\" e \"8 donne e un mistero\". Nel 2002 realizza il suo primo lungometraggio, \"Dans ma peau\". Nel 2009 partecipa fuori concorso al Festival di Cannes con il film \"Non ti voltare\", che vede la partecipazione di Sophie Marceau e Monica Bellucci."}
{"id": "2462599", "revid": "287204", "url": "https://it.wikipedia.org/wiki?curid=2462599", "title": "Mallet (Brasile)", "text": "Mallet \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Irati."}
{"id": "2462607", "revid": "287204", "url": "https://it.wikipedia.org/wiki?curid=2462607", "title": "Rebou\u00e7as", "text": "Rebou\u00e7as \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Irati."}
{"id": "2462609", "revid": "246675", "url": "https://it.wikipedia.org/wiki?curid=2462609", "title": "Marina De Van", "text": ""}
{"id": "2462611", "revid": "1305772", "url": "https://it.wikipedia.org/wiki?curid=2462611", "title": "Black Dog", "text": ""}
{"id": "2462614", "revid": "287204", "url": "https://it.wikipedia.org/wiki?curid=2462614", "title": "Rio Azul", "text": "Rio Azul \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Irati."}
{"id": "2462615", "revid": "287204", "url": "https://it.wikipedia.org/wiki?curid=2462615", "title": "Carl\u00f3polis", "text": "Carl\u00f3polis \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Wenceslau Braz."}
{"id": "2462618", "revid": "287204", "url": "https://it.wikipedia.org/wiki?curid=2462618", "title": "Guapirama", "text": "Guapirama \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Wenceslau Braz."}
{"id": "2462619", "revid": "1971044", "url": "https://it.wikipedia.org/wiki?curid=2462619", "title": "Johann Nepomuk von Fuchs", "text": "Biografia.\nNacque a Mattenzell, frazione di Zell, comune situato nella foresta bavarese. Studi\u00f2 medicina a Heidelberg e Vienna, quindi mineralogia e chimica a Friburgo e Berlino. Nel 1807 divenne professore di chimica e mineralogia all'Universit\u00e0 di Landshut, e nel 1823 conservatore delle collezioni mineralogiche di Monaco, dove fu nominato professore di mineralogia dopo tre anni. Nel 1852 lasci\u00f2 l'incarico e nel 1854 il re di Baviera gli confer\u00ec un titolo nobiliare.\nIl suo nome \u00e8 noto soprattutto per le sue ricerche su minerali e materiali inorganici, tra i quali il vetro solubile (1825). Quest'ultimo argomento trov\u00f2 applicazione nell'invenzione della stereocromia (1846), assieme a Josef Schlotthauer. Ha anche dato nome al minerale fuchsite."}
{"id": "2462621", "revid": "287204", "url": "https://it.wikipedia.org/wiki?curid=2462621", "title": "Joaquim T\u00e1vora", "text": "Joaquim T\u00e1vora \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Wenceslau Braz."}
{"id": "2462623", "revid": "287204", "url": "https://it.wikipedia.org/wiki?curid=2462623", "title": "Quatigu\u00e1", "text": "Quatigu\u00e1 \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Wenceslau Braz."}
{"id": "2462626", "revid": "287204", "url": "https://it.wikipedia.org/wiki?curid=2462626", "title": "Salto do Itarar\u00e9", "text": "Salto do Itarar\u00e9 \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Wenceslau Braz."}
{"id": "2462630", "revid": "287204", "url": "https://it.wikipedia.org/wiki?curid=2462630", "title": "Santana do Itarar\u00e9", "text": "Santana do Itarar\u00e9 \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Wenceslau Braz."}
{"id": "2462635", "revid": "287204", "url": "https://it.wikipedia.org/wiki?curid=2462635", "title": "S\u00e3o Jos\u00e9 da Boa Vista", "text": "S\u00e3o Jos\u00e9 da Boa Vista \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Wenceslau Braz."}
{"id": "2462639", "revid": "287204", "url": "https://it.wikipedia.org/wiki?curid=2462639", "title": "Siqueira Campos", "text": "Siqueira Campos \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Wenceslau Braz."}
{"id": "2462641", "revid": "287204", "url": "https://it.wikipedia.org/wiki?curid=2462641", "title": "Tomazina", "text": "Tomazina \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Wenceslau Braz."}
{"id": "2462645", "revid": "287204", "url": "https://it.wikipedia.org/wiki?curid=2462645", "title": "Wenceslau Braz (Paran\u00e1)", "text": "Wenceslau Braz \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Wenceslau Braz."}
{"id": "2462652", "revid": "254059", "url": "https://it.wikipedia.org/wiki?curid=2462652", "title": "Valmareno (Follina)", "text": "Valmareno \u00e8 una frazione del comune di Follina, in provincia di Treviso.\nGeografia fisica.\nL'abitato si trova verso la fine della Vallata, tra Cison di Valmarino e il capoluogo comunale. Sorge sul pianoro posto all'inizio della piccola valle ricca di molte piccole sorgenti di acqua che confluiscono nel torrente Corin il quale nasce nei pressi del passo di Praderadego e sfocia nel Soligo in corrispondenza di Follina.\nStoria.\nValmareno, citata gi\u00e0 nel 739 in un placito di re Liutprando, lega la sua storia al Castello Brandolini, prima con i Caminesi, con la figura di Sofia da Camino in evidenza, sepolta presso l'abbazia di Follina, e successivamente la Serenissima assegn\u00f2 il feudo al Gattamelata e al capostipite dei Brandolini che riscatt\u00f2 per intero il diritto di possesso. La costruzione, originaria dell'et\u00e0 longobarda, fu successivamente sede del feudo locale, amministrato da varie famiglie signorili, per ultima i Brandolini.\nEbbe una certa importanza strategica, in quanto posta all'inizio della strada per il passo di Praderadego che mette in comunicazione la Vallata alla Valbelluna. Si ipotizza che l'arteria fosse gi\u00e0 sfruttata al tempo dei Romani, forse come variante della via Claudia Augusta Altinate.\nMonumenti e luoghi d'interesse, leggende e/o credenze popolari.\nLa chiesa di San Pietro e Paolo, arcipretale, ha una storia antichissima ed \u00e8 citata per la prima volta nei documenti che riguardano la fondazione dell'abbazia di Follina (1170), quando Sofia di Colfosco la don\u00f2 al convento. Si sa che nel 1475 era curazia e, sino alla sua definitiva erezione nel 1751, \u00e8 stata pi\u00f9 volte elevata a parrocchia e declassata. L'attuale costruzione \u00e8 stata ultimata nel XVI secolo, mentre il campanile \u00e8 del 1848; l'ultima consacrazione risale invece al 1746. All'interno conserva alcune opere di pregio: il dossale ligneo dell'altar maggiore, dei Ghirlanduzzi di Ceneda (XVII secolo), una \"Madonna col Bambino e santi Pietro e Paolo\" di Silvestro Arnosti (1603), una \"Madonna col Bambino e Santi\" del Frigimelica e il battistero del XVII secolo. L'organo a due tastiere \u00e8 della ditta Balbiani-Vegezzi-Bossi.\nTrovandosi a ridosso delle Prealpi Bellunesi, Valmareno rappresenta anche il punto di partenza per numerose escursioni. Luogo di sicuro interesse dal punto di vista paesaggistico, \u00e8 il sentiero che collega il castello Brandolini, con la valle del Corin proprio alle sue sorgenti. tale sentiero \u00e8 denominato \"troi de la fontana\" per la peculiarit\u00e0 di avere nel suo percorso una canaletta interrata dove un tempo scorreva l'acqua necessaria alle occorrenze del castello, in funzione fino agli inizi degli anni ottanta. La via Claudia Augusta Altinate nel tratto che attraversa la frazione \u00e8 anch'esso un luogo molto interessante per la presenza di manufatti, se non risalenti al periodo romano di sicuro molto antichi, con il sovrastante cippo degli alpini, e in una posizione pi\u00f9 defilata e di sicuro pi\u00f9 ardita, il \"caregon del Diaul\" tradotto \u201cil trono del diavolo\u201d, posto in prossimit\u00e0 dei precipizi pi\u00f9 alti del luogo, da cui il sinistro nome. \nTra gli edifici di maggior interesse presenti nella frazione, si segnala la chiesa di S. Lorenzo, primo edificio di culto edificato nel paese, l'adiacente edificio denominato \"casa dei Bonfort\" dal cognome dei proprietari, fino ad un recentissimo passato. L'edificio posto a nord della chiesa di San Lorenzo e la canonica, edificio tuttora da ristrutturare del 1600.\nNel paese ci sono delle vie cos\u00ec denominate: via Ronche, via Salton, via Peroz, via Solandre, via Corin, via Sabbion, via Brumal, via Biorca, via Madonnetta, via Cal di Mezzo, via degli Alpini (in sost. via Colombera) il nome della via Brumal \u00e8 legato alla pestilenza che colp\u00ec Venezia, sembra infatti che dei commercianti con pochi scrupoli vendettero agli ignari abitanti del borgo dei prodotti contaminati con la conseguente diffusione del morbo, infatti a testimonianza dei fatti esiste un capitello votivo dedicato a San Liberale edificato a suffragio.\nTra le credenze o racconti popolari in voga presso i fil\u00f2, di sicuro la pi\u00f9 importante riguardava la vita del abate di Nervesa Marcantonio Brandolini. Il suo comportamento rivolto alla popolazione, il terrore che egli semin\u00f2 nella Valmareno con i suoi armigeri, la tragica fine avvenuta dopo un litigio, nella chiesa di Cison durante una importante funzione, che lo vide contrapporsi agli altri appartenenti alla famiglia Brandolini, al tempo unici rappresentanti della legge, ai quali egli recava scandalo."}
{"id": "2462653", "revid": "287204", "url": "https://it.wikipedia.org/wiki?curid=2462653", "title": "Conselheiro Mairinck", "text": "Conselheiro Mairinck \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Ibaiti."}
{"id": "2462655", "revid": "25152", "url": "https://it.wikipedia.org/wiki?curid=2462655", "title": "Maria Ciocca", "text": ""}
{"id": "2462656", "revid": "287204", "url": "https://it.wikipedia.org/wiki?curid=2462656", "title": "Curi\u00fava", "text": "Curi\u00fava \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Ibaiti."}
{"id": "2462661", "revid": "1305772", "url": "https://it.wikipedia.org/wiki?curid=2462661", "title": "Figueira (Brasile)", "text": "Figueira \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Ibaiti."}
{"id": "2462663", "revid": "599013", "url": "https://it.wikipedia.org/wiki?curid=2462663", "title": "Vite nascoste", "text": ""}
{"id": "2462665", "revid": "767487", "url": "https://it.wikipedia.org/wiki?curid=2462665", "title": "Nicky Byrne", "text": "Byrne \u00e8 stato il pi\u00f9 vecchio dei quattro (in passato cinque) membri dei Westlife, assieme a Shane Filan, Kian Egan e Mark Feehily.\nNel maggio 2016 ha rappresentato l'Irlanda all'Eurovision Song Contest 2016, con la canzone \"Sunlight\".\nBiografia.\nCarriera musicale.\nNel 1997 Byrne ha partecipato ad un provino per entrare a far parte di una nuova boyband irlandese. Quando \u00e8 stato avvistato dal manager dei Boyzone Louis Walsh, ha ricevuto la proposta di unirsi al suo nuovo gruppo, i Westlife. Ha accettato ed \u00e8 entrato a far parte della band assieme a Kian Egan, Mark Feehily, Shane Filan e Brian McFadden.\nIl suo primo album con i Westlife, dall'omonimo titolo, \u00e8 stato pubblicato nel novembre 1999. Con il suo gruppo musicale ha piazzato 14 singoli e 7 album al primo posto nel Regno Unito, e venduto oltre 40 milioni di dischi in tutto il mondo.\nByrne ha inoltre scritto alcune delle canzoni dei Westlife, assieme agli altri membri della band.\nTra queste creazioni ci sono:\nNel 2016 \u00e8 stato scelto dalla RT\u00c9 per rappresentare l'Irlanda all'Eurovision Song Contest 2016, con la canzone \"Sunlight\". Nicky ha cantato nella seconda semifinale dell'Eurovision, svolta il 12 maggio 2016 a Stoccolma, ma non si \u00e8 qualificato per la finale del 14 maggio.\nCarriera calcistica.\nPrima di unirsi alla band IOU di Sligo, Byrne era un calciatore. Ha giocato per l' ed i St. Clemintines Boys F.C. a Dublino. Successivamente ha giocato come portiere per il nel 1995, andando in panchina nella Premier League il 30 agosto 1995 in casa del , all'Old Dell Stadium, senza per\u00f2 esordire. Fece parte anche della squadra vincitrice della FA Youth Cup nel 1997.\nHa giocato nel Leeds per due anni e ha lasciato la squadra dopo il termine del suo contratto, scaduto nel giugno 1997. In seguito ha giocato come riserva per il e in una partita con il , prima di ritornare a Dublino con lo . Dopo ha firmato per i (con cui gioc\u00f2 15 incontri, di cui 11 di League), e poi con il , squadre della Eircom League.\nIl 14 maggio 2009 Byrne \u00e8 stato riserva nella partita di beneficenza del Legends XI contro Liverpool FC All Stars XI, organizzata in ricordo della strage di Hillsborough e tutto il ricavato \u00e8 stato donato a Marina Dalglish.\nTifoso del , il 9 agosto 2011 ha giocato nel Celtic Legends XI al Celtic Park di fronte a una folla di 54.000 spettatori contro la squadra Manchester Utd Legends.\nByrne ha partecipato all'incontro di beneficenza Soccer Aid 2014 giocato all'Old Trafford, in cui ha segnato il gol del 69' per la squadra del resto del mondo.\nVita privata.\nIl 5 agosto 2003 ha sposato Georgina Ahern a Wicklow, Irlanda. La cerimonia nuziale \u00e8 stata seguita pochi giorni dopo da una di benedizione alla chiesa di St Pierre et St Paul, a Eure-et-Loir, Francia.\nIl 20 aprile 2007 Georgina ha dato alla luce i gemelli Rocco Bertie Byrne e Jay Nicky Byrne, prematuri di sei settimane. Jay e Rocco sono stati battezzati il 15 luglio del medesimo anno alla Saint Sylvester Church di Dublino."}
{"id": "2462666", "revid": "287204", "url": "https://it.wikipedia.org/wiki?curid=2462666", "title": "Ibaiti", "text": "Ibaiti \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Ibaiti.\nIl comune \u00e8 formato da sette distretti:"}
{"id": "2462668", "revid": "287204", "url": "https://it.wikipedia.org/wiki?curid=2462668", "title": "Jaboti", "text": "Jaboti \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Ibaiti."}
{"id": "2462672", "revid": "287204", "url": "https://it.wikipedia.org/wiki?curid=2462672", "title": "Japira", "text": "Japira \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Ibaiti."}
{"id": "2462676", "revid": "1305772", "url": "https://it.wikipedia.org/wiki?curid=2462676", "title": "Pinhal\u00e3o", "text": "Pinhal\u00e3o \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Ibaiti."}
{"id": "2462677", "revid": "287204", "url": "https://it.wikipedia.org/wiki?curid=2462677", "title": "Sapopema", "text": "Sapopema \u00e8 un comune del Brasile nello Stato del Paran\u00e1, parte della mesoregione del Norte Pioneiro Paranaense e della microregione di Ibaiti."}
{"id": "2462679", "revid": "1543377", "url": "https://it.wikipedia.org/wiki?curid=2462679", "title": "Doppiatori di Grand Theft Auto", "text": "La serie di videogiochi Grand Theft Auto, sviluppata da Rockstar North e distribuita da Rockstar Games, \u00e8 caratterizzata da un doppiaggio in lingua inglese con la presenza di sottotitoli nelle versioni localizzate. Numerosi celebrit\u00e0, tra cui cantanti, attori e modelle, hanno prestato la loro voce nella realizzazione dei vari videogiochi della serie: \"Grand Theft Auto III\", ', ', ', ' e \"Grand Theft Auto IV\".\nNei primi capitoli della saga, \"Grand Theft Auto\", \"Grand Theft Auto II\" e le relative espansioni, nel manuale di istruzioni del videogioco non sono accreditate le voci degli attori. Il primo videogioco ad attribuire i relativi crediti agli artisti fu \"Grand Theft Auto III\", che pot\u00e9 contare di un cast composto da diverse personalit\u00e0 note tra cui gli attori Frank Vincent, Michael Madsen e Kyle MacLachlan, i cui personaggi interpretati ricoprono ruoli di rilievo all'interno della trama. Nel titolo successivo, \"Grand Theft Auto: Vice City\", la voce del protagonista Tommy Vercetti, \u00e8 affidata a Ray Liotta. In \"Grand Theft Auto: San Andreas\" sono presenti le voci di Samuel L. Jackson, Peter Fonda e James Woods. Il motivo per cui da questo titolo le celebrit\u00e0 sono state rimosse dai ruoli principali e utilizzate solamente per personaggi secondari, \u00e8 espressa in un'intervista a Sam Houser, presidente della Rockstar Games e produttore esecutivo di \"Grand Theft Auto: Vice City\", parlando di Liotta:\nNonostante la riduzione del numero di celebrit\u00e0 come protagonisti, sono tuttavia presenti nei panni dei disc jockey nelle stazioni radio del gioco o in alcuni casi interpretando s\u00e9 stessi come nel caso di Phil Collins, Ricky Gervais e Katt Williams.\nVoci.\nElenco in ordine alfabetico.\nNell'elenco sono escluse le voci dei pedoni, degli ospiti dei programmi radio, dei membri delle gang o delle interruzioni pubblicitarie."}
{"id": "2462681", "revid": "247222", "url": "https://it.wikipedia.org/wiki?curid=2462681", "title": "Fandango!", "text": "Fandango! \u00e8 il quarto album pubblicato nell'aprile 1975 dalla band texana ZZ Top. la prima met\u00e0 dell'album \u00e8 dal vivo; mentre la seconda \u00e8 registrata in studio. Fandango! contiene una delle pi\u00f9 grandi hit dei Top: Tush (#20 nella Chart Billboard The Hot 100), canzone cantata da Dusty, cosa che raramente accade con i loro singoli.\nL'album raggiunse la decima posizione (24 maggio 1975) della classifica statunitense Billboard 200.\nTracce.\nLato A (Live)\nLato B (Studio)"}
{"id": "2462683", "revid": "838137", "url": "https://it.wikipedia.org/wiki?curid=2462683", "title": "Internationaux de Strasbourg 2008 - Doppio", "text": "Il doppio dell'Internationaux de Strasbourg 2008 \u00e8 stato un torneo di tennis facente parte del WTA Tour 2008.\nYan Zi and Zheng Jie erano le detentrici del titolo, ma la Zheng non ha partecipato quest'anno.\nSolo la Yan ha partecipato facendo coppia con Tetjana Perebyjnis e hanno vinto in finale 6\u20134, 6\u20137(3), 10\u20136, contro \nYung-jan Chan e Chia-jung Chuang."}
{"id": "2462698", "revid": "986213", "url": "https://it.wikipedia.org/wiki?curid=2462698", "title": "Angelo Capranica", "text": "Biografia.\nIl cognome originario della famiglia era Pantagati; ma Angelo, come peraltro aveva fatto il pi\u00f9 anziano fratello Domenico, anch'egli cardinale, cambi\u00f2 il cognome con quello del paese natale. Dopo aver completato gli studi, fu creato da papa Eugenio IV arcivescovo di Siponto il 17 marzo 1438, da Niccol\u00f2 V vescovo di Ascoli Piceno il 5 maggio 1447 e vescovo di Rieti il 25 settembre 1450. Contemporaneamente svolgeva attivit\u00e0 di governo nello Stato della Chiesa dapprima come governatore di Foligno e poi come legato pontificio di Bologna, per cui nel concistoro di Siena del 5 marzo 1460, Pio II lo nomin\u00f2 cardinale prete di Santa Croce in Gerusalemme, in successione al fratello Domenico morto nel 1458, e legato della Romagna.\nIl fratello Domenico, morto nel 1458, lo aveva nominato esecutore testamentario; le volont\u00e0 di Domenico, che aveva fatto costruire un palazzo (Palazzo Capranica) nei pressi della chiesa di Santa Maria in Aquiro con l'intenzione di destinarlo a sede di un collegio (il futuro Almo collegio Capranica), vennero tuttavia in parte disattese da Angelo, il quale destin\u00f2 al collegio solo parte del palazzo, riservandone il resto alla famiglia, che successivamente lo trasform\u00f2 in parte in teatro (\"Teatro Capranica\").\nNel 1473 papa Sisto IV lo nomin\u00f2 arcivescovo di Fermo, rimasta libera per la morte del nipote Niccol\u00f2 Capranica; Angelo si dimise nel 1474 per ritornare a Rieti. Mor\u00ec a Roma nel 1478, quando era vescovo di Palestrina; fu sepolto in Santa Maria sopra Minerva, chiesa dell'ordine domenicano, nella cappella del Rosario di Santa Caterina da Siena, accanto al fratello Domenico.\nSuccessione apostolica.\nLa successione apostolica \u00e8:"}
{"id": "2462712", "revid": "68560117", "url": "https://it.wikipedia.org/wiki?curid=2462712", "title": "Bernard Windscheid", "text": ""}
{"id": "2462716", "revid": "991694", "url": "https://it.wikipedia.org/wiki?curid=2462716", "title": "Citt\u00e0 italiana", "text": ""}
{"id": "2462720", "revid": "1522738", "url": "https://it.wikipedia.org/wiki?curid=2462720", "title": "Jasin Natael", "text": ""}
{"id": "2462723", "revid": "767487", "url": "https://it.wikipedia.org/wiki?curid=2462723", "title": "Wait for Me (Moby)", "text": "Wait for Me \u00e8 il nono album in studio di Moby.\nIl primo singolo estratto dall'album \u00e8 \"Shot in the Back of the Head\", il cui videoclip \u00e8 stato diretto dal regista David Lynch.\nL'album \u00e8 stato pubblicato dall'etichetta dell'artista, la \"Little Idiot\".\nTracce.\nTutti i brani sono composti, eseguiti e prodotti da Richard Melville Hall."}
{"id": "2462736", "revid": "28592", "url": "https://it.wikipedia.org/wiki?curid=2462736", "title": "Ferdinando Carlo di Gonzaga", "text": ""}
{"id": "2462740", "revid": "36426", "url": "https://it.wikipedia.org/wiki?curid=2462740", "title": "Oscillazione terrestre", "text": ""}
{"id": "2462742", "revid": "1909146", "url": "https://it.wikipedia.org/wiki?curid=2462742", "title": "Ducato del Monferrato", "text": "Il ducato del Monferrato fu un antico Stato italiano preunitario sorto con Guglielmo Gonzaga nel 1574, con l'elevazione al rango di ducato del marchesato del Monferrato. Il suo territorio, situato nel Piemonte meridionale, \u00e8 ancora oggi noto come Monferrato.\nGeografia.\nPer tutta la sua esistenza, il marchesato fu suddiviso in due grandi aree: quella settentrionale, compresa tra le attuali province di Vercelli e Torino e quella meridionale, compresa tra le attuali province di Alessandria, Asti e Cuneo. Le due aree erano collegate da una sottile striscia di territorio compresa tra i comuni di Asti e Castello d'Annone.\nStoria.\nXVII secolo.\nIl ducato nacque nel 1574 dal precedente marchesato del Monferrato, per concessione di Massimiliano II d'Asburgo a Guglielmo Gonzaga. Nel 1612, l'improvvisa morte senza eredi diretti di Francesco IV Gonzaga spinse il duca di Savoia Carlo Emanulele, fratello di sua moglie Margherita, a rivendicare il Monferrato. Tuttavia il cardinale Ferdinando Gonzaga, fratello di Francesco IV, rinunci\u00f2 ai voti per diventarne erede. Carlo Emanuele decise quindi di ricorrere alle armi, dando ordine al suo esercito di occupare Alba, Moncalvo e Trino: ebbe cos\u00ec inizio la prima guerra di successione del Monferrato. L'entrata in guerra di Francia, al fianco dei Savoia e Spagna, al fianco dei Gonzaga, port\u00f2 alla pace di Pavia nel 1617, con la quale Ferdinando Gonzaga mantenne il titolo di duca e le terre del Monferrato. \nL'estinzione della famiglia Gonzaga, nel 1627, diede inizio alla seconda guerra di successione del Monferrato. Fu infatti Carlo I di Nevers, discendente di Federico II Gonzaga, a ereditare i due ducati. Questa volta, per\u00f2, la Francia offr\u00ec supporto ai Gonzaga-Nevers; per questo motivo, Spagna e Sacro Romano Impero, sue avversarie nella guerra dei trent'anni, entrarono in guerra a fianco dei Savoia. Il conflitto si concluse nel 1631 con il trattato di Cherasco: Carlo I manteneva il possesso del Monferrato, ma cedeva Alba e Trino al duca di Savoia.\nXVIII secolo.\nNel 1703, durante la guerra di successione spagnola l'imperatore Leopoldo I d'Asburgo promise il Monferrato al duca di Savoia Vittorio Amedeo II, in cambio della sua entrata in guerra contro la Francia. Il ducato, occupato dall'esercito imperiale nel 1707, venne tolto ai Gonzaga con un decreto di Giuseppe I d'Asburgo nell'anno successivo. Con il trattato di Utrecht, il Monferrato, dopo 746 anni di indipendenza de facto, venne ufficialmente annesso agli stati dei Savoia."}
{"id": "2462745", "revid": "1718925", "url": "https://it.wikipedia.org/wiki?curid=2462745", "title": "Polizia cantonale", "text": "La Polizia cantonale (in francese \"Police cantonale\", in tedesco \"Kantonspolizei\", in romancio \"Polizia Chantunala\") \u00e8 la forza di polizia responsabile separatamente di ciascuno dei 26 cantoni svizzeri.\nLe attivit\u00e0 di polizia in Svizzera sono principalmente svolte dalle autorit\u00e0 locali, e le agenzie cantonali non sono subordinate alle autorit\u00e0 federali, ma rispondono al dipartimento di polizia del proprio cantone. In Svizzera, il numero telefonico di emergenza \u00e8 il 117."}
{"id": "2462751", "revid": "28592", "url": "https://it.wikipedia.org/wiki?curid=2462751", "title": "Stato italiano preunitario", "text": ""}
{"id": "2462756", "revid": "712828", "url": "https://it.wikipedia.org/wiki?curid=2462756", "title": "Bly (personaggio)", "text": ""}
{"id": "2462758", "revid": "122382687", "url": "https://it.wikipedia.org/wiki?curid=2462758", "title": "Lanterna Verde/Freccia Verde", "text": "Lanterna Verde/Freccia Verde (\"Green Lantern/Green Arrow\") \u00e8 il nome di una serie di storie a fumetti realizzate da Dennis O'Neil (scrittore) e Neal Adams (disegnatore) e pubblicate dalla DC Comics tra il 1970 e il 1972.\nSi tratta di 14 storie pubblicate su \"Green Lantern\" vol. 2 (dal n. 76 al n. 87, pi\u00f9 il n. 89) e di 3 storie brevi pubblicate su \"The Flash\" vol. 1 nn. 217-219, tutte aventi come protagonisti Lanterna Verde (Hal Jordan) e Freccia Verde (Oliver Queen). Nelle ultime ristampe \u00e8 stata aggiunta anche una storia breve apparsa su \"The Flash\" vol. 1 n. 226, in quanto realizzata sempre da O'Neil e Adams, anche se appare solamente Lanterna Verde.\nStoria editoriale.\nAll'inizio degli anni settanta l'editor della DC Julius Schwartz decise con lo scrittore Dennis O'Neil e il disegnatore Neal Adams di dare una svolta alla serie \"Green Lantern\" trattando anche i temi sociali e politici che in quegli anni erano pressanti nell'opinione pubblica. Dal numero 76 (aprile 1970) al personaggio di Hal Jordan affiancarono quindi Oliver Queen nei panni di Freccia Verde, e il logo della copertina divenne \"Green Lantern Co-Starring Green Arrow\" (anche se il titolo ufficiale della serie rimase \"Green Lantern\").\nIn quelle storie questa coppia di eroi viaggiava attraverso gli Stati Uniti a bordo di un furgone, scoprendo i problemi del \"mondo reale\" (corruzione, razzismo, inquinamento, sovrappopolazione), ai quali reagivano in modi diversi: Lanterna Verde come un uomo ligio alla legge, che voleva lavorare all'interno del sistema, in collaborazione con il governo e con la legge; Freccia Verde invece come un iconoclasta liberale, che invocava l'azione diretta, il cambiamento radicale. Lanterna Verde si occupava direttamente dei criminali, Freccia Verde propugnava la necessit\u00e0 di un cambiamento sociale. I due spesso litigavano su quale fosse il modo giusto di comportarsi in certe situazioni, e Queen convinse Jordan a guardare oltre la rigida obbedienza al Corpo delle Lanterne Verdi per aiutare coloro che venivano discriminati. Come spieg\u00f2 O'Neil: \"Poteva essere un bell'anarchico dalla testa calda, in contrasto con il cerebrale cittadino modello che era Lanterna Verde\".\nLo scrittore Denny O'Neil si ispir\u00f2 anche ad avvenimenti attuali, come gli omicidi della \"Manson Family\", nei numeri 78-79 (\"A Kind of Loving\"), dove Black Canary cade brevemente sotto l'influsso di un falso profeta che promuove violenza. Durante quel ciclo di storie venne pubblicata la storia in due parti \"Snowbirds Don't Fly\" (nn. 85-86), nella quale si scopr\u00ec che Speedy, la spalla adolescente di Freccia Verde, aveva sviluppato una forte dipendenza dall'eroina. Nel suo zelo nel salvare gli Stati Uniti, Oliver Queen aveva fallito nella sua responsabilit\u00e0 personale verso Speedy, che avrebbe superato la sua dipendenza con l'aiuto di Black Canary. Questa storia ricevette una lettera di complimenti da parte del sindaco di New York, John V. Lindsay, poi pubblicata sul numero 86. Le storie di quel ciclo ebbero un grande successo di critica, vennero citate in molti quotidiani e riviste, e gli autori vennero invitati nelle universit\u00e0 e negli show televisivi; alcuni giornali sottolinearono come fossero un esempio di come i fumetti stessero crescendo. La serie non fu per\u00f2 un successo commerciale, e, dopo che a causa di problemi nelle scadenze il numero 88 fu un numero di ristampe, la serie venne conclusa con il numero 89 dell'aprile-maggio 1972, dopo 14 numeri.\nIl duo fu spostato nelle storie brevi in fondo agli albi di \"The Flash\" (vol. 1) dal n. 217 al n. 219. Dopo questa storia in tre parti, Lanterna Verde continu\u00f2 a essere protagonista nelle storie brevi su \"The Flash\", mentre le storie brevi di Freccia Verde cominciarono ad apparire su \"Action Comics\".\nNel 1976 la serie \"Green Lantern\" venne rilanciata con un nuovo sodalizio tra Lanterna Verde e Freccia Verde, protagonisti di storie con un pi\u00f9 classico stampo supereroistico. Dennis O'Neil riprese il ruolo di scrittore della serie, mentre i disegni passarono a Mike Grell.\nPubblicazioni.\nPubblicazioni italiane.\nIn Italia la serie \u00e8 stata pubblicata dalla Play Press sulla collana \"Play Book\":\nSuccessivamente la serie \u00e8 stata ristampata dalla Planeta DeAgostini in un volume cartonato da libreria:\nCol passaggio dei diritti di pubblicazione del materiale DC in Italia a PaniniComics, nel 2021 la serie approda anche in edicola all'interno della collana SuperEroi - Le Leggende DC: "}
{"id": "2462762", "revid": "131358", "url": "https://it.wikipedia.org/wiki?curid=2462762", "title": "Pachuca Club de F\u00fatbol", "text": ""}
{"id": "2462764", "revid": "38120", "url": "https://it.wikipedia.org/wiki?curid=2462764", "title": "Lanterna verde/Freccia verde", "text": ""}
{"id": "2462765", "revid": "38120", "url": "https://it.wikipedia.org/wiki?curid=2462765", "title": "Green Lantern/Green Arrow", "text": ""}
{"id": "2462768", "revid": "196390", "url": "https://it.wikipedia.org/wiki?curid=2462768", "title": "Aviazione sovietica", "text": ""}
{"id": "2462774", "revid": "287204", "url": "https://it.wikipedia.org/wiki?curid=2462774", "title": "Football Club de Rouen 1899", "text": "Il FC Rouen \u00e8 un club calcistico francese con sede a Rouen. \u00c8 stato fondato nel 1899. Gioca in casa allo Stade Robert Diochon, e attualmente milita in terza divisione.\nHa giocato 19 stagioni in Ligue 1 e 36 in Ligue 2. Hanno raggiunto anche l'Europa, giocando la Coppa delle Fiere 1969-70, venendo eliminati dall', futuro vincitore della manifestazione.\nStoria.\nDagli inizi ai successi negli anni '60.\nFin dai suoi primi anni di fondazione, il Rouen si rivela uno dei principali club di Francia e il principale rivale in Normandia del Le Havre. Sotto la direzione del suo presidente-fondatore Robert Diochon negli anni '10 il club si trasferisce nell'impianto del \"Bruy\u00e8res\", il futuro stadio Robert-Diochon dal nome dello storico presidente. Nel 1913 raggiunse la finale del campionato francese USFSA e nel 1925 quella della Coppa di Francia.\nNel 1933 Rouen e Le Havre, i due grandi club della Normandia, optarono per lo status professionistico e si unirono alla seconda divisione nazionale. I \"Diables Rouges\" vincono la competizione nel 1936 e vengono promossi in massima serie. L'organico del Rouen pu\u00f2 contare di molti giocatori internazionali francesi e austriaci, tra cui Jean Nicolas, capocannoniere della Division 2 per tre anni consecutivi. Lo stesso Nicolas aveva realizzato il record di reti in una sola partita di Division 1, segnando sette marcature nel corso di un match contro il Valenciennes. La compagine bianco-rossa risulta vincitrice del campionato di guerra nel 1945 (un titolo per\u00f2 non approvato dalla Federazione francese).\nNegli anni '60 il club vive momenti di particolare successo grazie a due quarti posti in campionato e al raggiungimento della finale di Coppa di Lega 1964, persa contro lo Strasburgo. In seguito si mantiene per tutto il decennio nei piani alti della piramide calcistica francese, raggiungendo il miglior risultato europeo negli ottavi di finale della Coppa delle Fiere 1969-70 persi contro i futuri vincitori dell'Arsenal.\nLe difficolt\u00e0 economiche e il declino (1970-oggi).\nIndebolito dalle ricorrenti difficolt\u00e0 finanziarie, che costringono il sindaco di Rouen ad intervenire pi\u00f9 volte, il club conosce due retrocessioni di fila nel 1985 e nel 1986, che lo portano in terza divisione. Nonostante l'ambizione dei dirigenti, da allora il club non \u00e8 pi\u00f9 riuscito a ritrovare la massima serie. La fine dell'incubo sembra arrivare nella stagione 1992-1993, ma i \"Diables Rouges\" mancano clamorosamente la promozione in Division 1 soltanto per la differenza reti sfavorevole nei confronti del Rennes. Questo insuccesso segna l'inizio dell'irreversibile caduta: retrocessa nel 1994 nel Championnat National, la societ\u00e0 non deposita il bilancio dell'anno successivo e deve abbandonare lo status di professionista, finendo addirittura in National 2, il quarto livello del calcio francese. Un nuovo fallimento nel 1997 fa precipitare il club normanno in CFA 2, in quinta divisione.\nAll'inizio del nuovo millennio il Rouen fa una breve apparizione in Ligue 2 nel 2003-2004, prima di ricadere nuovamente nei campionati dilettantistici francesi. Dopo quattro stagioni a questo livello, nel 2009 viene promosso in terza divisione e comincia a farsi largo l'ambizione di un possibile ritorno in Ligue 2 ma, a luglio 2013, a seguito di ulteriori difficolt\u00e0 finanziarie, viene retrocesso d'ufficio nel campionato regionale della Normandia.\nNell'aprile 2015 le societ\u00e0 del Rouen e del Quevilly annunciano la fusione, con quest'ultima che assume il nome di \"Quevilly Rouen M\u00e9tropole\" e adotta il colore rosso del Rouen, trasferendosi allo stadio Robert Diochon. Questo accordo non ha alcuna ripercussione invece sul Rouen, la cui prima squadra continua a mantenere gli stessi colori sociali e giocare nel proprio stadio storico.\nIl 21 maggio 2017, dopo quattro anni di purgatorio in Division d'Honneur, la squadra inizia la sua ascesa e ottiene la promozione in National 3.\nNella stagione 2018-2019, il club ha modo di festeggiare il 120\u00ba anniversario della sua fondazione con la promozione in Championnat de France amateur.\nStrutture.\nStadio.\nLe prime partite del club si svolgono sui prati di Sotteville, quindi dal 1901 sul percorso di gara dell'agglomerato. Il 7 settembre 1908 il Rouen si trasfer\u00ec al \"Petit-Trianon\", situato in rue d'Elbeuf a Rouen, inaugurato l'11 ottobre da una vittoria contro il Le Havre per 4-0. Nel settembre 1911, si trasfer\u00ec al \"Grand-Trianon\", nella stessa area. Nel 1913 il club organizz\u00f2 la finale del campionato francese USFSA di fronte a 6.923 spettatori paganti.\nNel corso della stagione 1913-1914, di fronte alla crescente popolarit\u00e0 della squadra, la squadra ottenne dal comune la concessione del campo di Bruy\u00e8res, dove per la prima volta si possono ospitare spettatori sugli spalti. Lo stadio Bruy\u00e8res, descritto all'epoca come \"superbo\", fu ufficialmente inaugurato nel dicembre del 1917. Trasferito nel 1930 e ampliato, fu ribattezzato Robert-Diochon alla morte del presidente Robert Diochon nel 1953.\nNegli anni '60, periodo che vede il club stabilirsi con successo in Division 1, lo stadio viene ampliato. Nel 1964 viene inaugurata una nuova tribuna d'onore e nel gennaio 1968, viene aperta la \"tribuna Shell\" (presto ribattezzata \"tribuna Lenoble\") con 8.000 posti in piedi. Il record di affluenza di 23.532 spettatori venne registrato il 10 aprile 1977 in un match contro il Saint-\u00c9tienne valido per la Coppa di Francia 1976-77.\nA fine degli anni '90 lo stadio rientra tra gli impianti candidati ad ospitare le partite dei Mondiali di Francia 1998. Il progetto di ammodernamento prevede un ampliamento a 25.000 posti ma alla fine i lavori di ristrutturazione vengono posticipati al 1999. Nel luglio 2003 il Robert-Diochon subisce un restyling significativo da parte del comune per rientrare nei parametri di sicurezza. Il 6 marzo 2004 lo stadio viene riaperto con la nuova capacit\u00e0 di 12.018 posti per il derby di Normandia contro il Le Havre. "}
{"id": "2462775", "revid": "125211433", "url": "https://it.wikipedia.org/wiki?curid=2462775", "title": "Enrico IV il Fedele", "text": "Biografia.\nFu il primogenito di Enrico III, duca di G\u0142og\u00f3w e di sua moglie Matilde, figlia di Alberto I di Brunswick-L\u00fcneburg. Il soprannome di \"Fedele\" (\"Wierny\") gli venne assegnato soltanto nel XIV secolo dagli storici.\nEnrico III istru\u00ec il proprio figlio maggiore sulle questioni di governo e della politica, sin da piccolo. Nel 1296 port\u00f2 con s\u00e9 il quattr'enne Enrico in occasione dei negoziati di pace con il duca Ladislao I di Cuiavia a Krzywi\u0144. Il piccolo principe ebbe un'importante funzione nel corso dei negoziati: Ladislao I lo design\u00f2 come suo erede del ducato di Pozna\u0144 in caso fosse morto senza figli maschi; inoltre il duca di Cuiavia fu costretto ad assicurare ai discendenti di Enrico III la successione al ducato di G\u0142og\u00f3w. Comunque questo accordo venne a decadere quando Ladislao inizi\u00f2 ad avere dei figli maschi, ed in questo modo, le possibilit\u00e0 di Enrico IV di ereditare Pozna\u0144 divennero molto scarse.\nEnrico III mor\u00ec il 9 dicembre 1309 ed Enrico IV gli succedette su tutti i possedimenti meno che a G\u0142og\u00f3w, che venne assegnata alla madre Matilde come \"Oprawa wdowia\". Nonostante egli avesse soltanto diciassette anni, un'et\u00e0 considerata sufficiente per governare secondo le leggi della casata dei Piast, per ragioni sconosciute, rimase, assieme al fratello Corrado (Konrad), sotto la reggenza della madre fino al 1312.\nNel 1312 Enrico IV realizz\u00f2 la prima divisione del ducato: la parte orientale, costituita dalle citt\u00e0 di Ole\u015bnica, Kluczbork, Kalisz e Gniezno venne data ai suoi fratelli minori Corrado I e Boleslao. Enrico IV ed i suoi fratelli pi\u00f9 giovani Giovanni e Przemko II ebbero \u015acinawa, \u017baga\u0144 e la Grande Polonia.\nLa situazione dei duchi di G\u0142og\u00f3w divenne difficile all'inizio del loro governo, particolarmente per le pretese di Ladislao I sulla Grande Polonia e le eredit\u00e0 di Enrico IV il Probo. Per queste ragioni, essi decisero di instaurare buone relazioni con il margravio di Brandeburgo come contraltare contro i loro nemici; come garanzia di queste buone relazioni, Enrico IV spos\u00f2 Matilde, figlia del margravio Ermanno (Herman) di Brandenburg-Salzwedel, nel 1310. Nel contratto di matrimonio, le citt\u00e0 di Krosno Odrza\u0144skie e \u017baga\u0144 vennero date in pegno al margraviato, rimanendo nelle mani del Brandeburgo fino al 1319, quando tornarono ai figli di Enrico III. Grazie a questa alleanza con il Casato degli Ascanidi, Enrico IV, assieme ai fratelli Corrado e Boleslao, rinunci\u00f2 alle sue rivendicazioni sulla Pomerania di Danzica, a Berlino il 3 marzo 1310, nei confronti dei margravi Waldemar di Brandenburg-Stendal e Giovanni V di Brandenburg-Salzwedel, che la vendettero presto, per una ingente somma di denaro, ai cavalieri Teutonici.\nNella Grande Polonia l'insoddisfazione verso gli eredi di Enrico III sfoci\u00f2 in una rivolta nel 1310. Enrico IV sub\u00ec un'inattesa sconfitta nei confronti dei ribelli a Klecki, ma si destreggi\u00f2 per mantenere il comando. La situazione peggior\u00f2 due anni dopo, quando i duchi di G\u0142og\u00f3w vennero scomunicati dall'arcivescovo di Gniezno, Jakub \u015awinka e dal vescovo di Pozna\u0144, Andrzej Zaremba. Comunque, Ladislao I venne coinvolto nel conflitto soltanto nel 1313, e pot\u00e9 prendere il controllo della maggior parte della Grande Polonia un anno pi\u00f9 tardi. Ad Enrico IV ed ai suoi fratelli rimase soltanto una frazione della Grande Polonia vicina al fiume Obra, che venne poi persa nel 1332 (con l'eccezione di Wschowa, che venne persa da Enrico V di Ferro). I figli di Enrico III, dopo diversi tentativi diplomatici, ed anche con invasioni militari, tentarono di riconquistare la Grande Polonia ma senza successo. In questa situazione furono coinvolti in una serie di trattati sfavorevoli col margravio di Brandeburgo, sperando nel suo appoggio militare. Fortunatamente per loro, tutti questi accordi furono annullati dopo l'estinzione della Casa di Ascania nel suo ramo di Brandeburgo nel 1320.\nAnche l'alleanza con il duca di Legnica risult\u00f2 essere inadeguata. La guerra del 1312-1317 termin\u00f2 con il trattato dell'8 gennaio 1317, secondo il quale il duca di G\u0142og\u00f3w venne obbligato a cedere i territori fra il fiume Oder e Wo\u0142\u00f3w, con Uraz e Lubi\u0105\u017c.\nDopo la morte della loro madre Matilde nel 1318, G\u0142og\u00f3w venne ereditata da Enrico IV e da suo fratello Przemko II. Tre anni dopo, nel 1321, venne fatta la divisione finale dei possedimenti fra di loro: Przemko II ricevette G\u0142og\u00f3w, Enrico IV ottenne \u017baga\u0144 e Giovanni, \u015acinawa e Lubin. Gli altri fratelli, Corrado e Boleslao, ebbero Ole\u015bnica e Namys\u0142\u00f3w.\nNel 1322 i figli di Enrico III realizzarono la coalizione dei duchi di Slesia (Bernardo II di \u015awidnica, Enrico VI il Buono, Boleslao III il Prodigo), il cui capo fu Ladislao I, allora re di Polonia. Questa azione indebol\u00ec ancora di pi\u00f9 il potere dei duchi di G\u0142og\u00f3w, che alla fine persero anche Namys\u0142\u00f3w.\nUn anno dopo, allo scopo di evitare l'intervento dell'imperatore Ludovico IV, Enrico IV mise il suo ducato sotto la protezione della Santa Sede. Il 29 luglio 1326, Enrico IV concluse un trattato con i suoi fratelli Giovanni di \u015acinawa e Przemko II di G\u0142og\u00f3w, secondo il quale se qualcuno di loro fosse morto senza lasciare eredi maschi, gli altri due avrebbero ereditato le terre. Sembra che questo sia stato un tentativo di riunificare il ducato di G\u0142og\u00f3w.\nDopo il 1327 la situazione politica in Slesia cambi\u00f2 in modo radicale. Giovanni I di Boemia, re di Boemia, inizi\u00f2 ad interferire nelle questioni dell'Alta Slesia. Nel 1329 obblig\u00f2 Enrico IV, Boleslao III il Prodigo, Giovanni di \u015acinawa e Corrado I di Ole\u015bnica a divenire suoi vassalli. Dei figli di Enrico III, soltanto Przemko II di G\u0142og\u00f3w rifiut\u00f2 di accettare la tutela del re boemo. Con il supporto di re Giovanni, Enrico IV prov\u00f2, senza successo, di richiedere la successione del Casato di Ascania sopra il Brandeburgo.\nNel 1331 Przemko II di G\u0142og\u00f3w mor\u00ec senza lasciare eredi, avvelenato da uno dei suoi vassalli. Secondo gli accordi stipulati in precedenza, il suo ducato venne diviso fra Enrico IV e Giovanni di \u015acinawa. La vedova di Przemko II mantenne soltanto la citt\u00e0 principale di G\u0142og\u00f3w e Bytom Odrza\u0144ski. Re Giovanni di Boemia, comunque, aveva altri piani; subito dopo, invase il ducato sottraendo alla vedova ed ai fratelli i loro possedimenti, e per dar valore a questa azione, acquist\u00f2 da Giovanni di \u015acinawa i suoi diritti su met\u00e0 di G\u0142og\u00f3w per una certa somma di 2.000 \"grzywne\" . La condotta di re Giovanni infranse i diritti della vedova di Przemko II e di Enrico IV che mai pi\u00f9 riuscirono ad avere G\u0142og\u00f3w.\nPer impedire a Giovanni di vendere il suo ducato di \u015acinawa alla Boemia, il 25 luglio 1334 Enrico IV e Corrado raggiunsero un accordo secondo il quale a Giovanni era vietato di vendere parti del ducato di \u015acinawa senza il beneplacito dei suoi fratelli. Anni dopo, i fratelli comprarono finalmente il suo ducato che gli fu assegnato in usufrutto durante il resto della sua vita. Il 30 aprile 1341 Enrico IV ricevette da suo fratello Giovanni la citt\u00e0 di Wschowa.\nEnrico IV mor\u00ec il 22 gennaio 1342 a \u017bagan, e fu seppellito nella chiesa degli agostiniani\nMatrimonio e figli.\nIl 5 gennaio 1310, Enrico IV spos\u00f2 Matilde (n. ca. 1296 - m. 31 marzo 1329), figlia di Ermanno di Brandeburgo-Salzwedel ed ebbero quattro figli"}
{"id": "2462777", "revid": "339392", "url": "https://it.wikipedia.org/wiki?curid=2462777", "title": "Halibel", "text": ""}
{"id": "2462783", "revid": "287204", "url": "https://it.wikipedia.org/wiki?curid=2462783", "title": "Paramythia (Grecia)", "text": "Paramythia (, Paramythi\u00e1; in albanese: \"Ajdonati\") \u00e8 una localit\u00e0 della Grecia nella periferia dell'Epiro (unit\u00e0 periferica della Tesprozia) con 7.859 abitanti secondo i dati del censimento 2001.\nDal 2011 in seguito al Programma Callicrate, Paramythia fa parte dal punto di vista amministrativo di un unico comune denominato Souli.\nGeografia.\nParamythia \u00e8 ad un'altitudine di 750 m alle falde della montagna Korila (\u039a\u03bf\u03c1\u03cd\u03bb\u03b1), tra i fiumi Acheronte e Kalam\u00e0.\nStoria.\nCostruita in epoca antica, intorno nel 1000 a.C., \u00e8 stata nel tempo attraversata da vari popoli che l'hanno colonizzata (illiri, antichi greci, romani, bizantini, normanni, slavi, turchi). \nIl nome deriverebbe dalla chiesa della Madonna di Paramythia, che nel greco antico in uso nella liturgia significa consolazione (\"\u03c0\u03b1\u03c1\u03b7\u03b3\u03bf\u03c1\u03ae\u03c4\u03b9\u03c3\u03c3\u03b1\"). Durante il periodo bizantino la citt\u00e0 era conosciuta anche come Agios Donatos (\u0386\u03b3\u03b9\u03bf\u03c2 \u0394\u03bf\u03bd\u03ac\u03c4\u03bf\u03c2), riferibile a San Donato di Eurea, patrono della citt\u00e0. Questa \u00e8 anche la base del toponimo albanese, nel passato utilizzato in ambito turco-ottomano (Vilayet di Giannina) in Ajdhonat/Ajdonat e Aydonat.\nSociet\u00e0.\n\u00c8 caratterizzata ancora oggi da una popolazione locale (\"\u00e7am\u00ebt\", da Ciamuria, il nome della regione per gli albanofoni) che parla la lingua albanese in ambito domestico, seppure la loro lingua rischia di scomparire per le pressioni ormai decennali della politica nazionale.\nPolitica.\nIl comune \u00e8 suddiviso nelle seguenti comunit\u00e0 (i nomi dei villaggi tra parentesi):\nCuriosit\u00e0.\nOriginario da una famiglia della comunit\u00e0 albanese di Paramythia \u00e8 Giovanni Paramithiotti, primo presidente della squadra italiana di calcio Football Club Internazionale Milano.\nCollegamenti esterni.\nhttp://www.paramythia-online.gr/paramythia/"}
{"id": "2462786", "revid": "122673464", "url": "https://it.wikipedia.org/wiki?curid=2462786", "title": "Brabham BT58", "text": "La Brabham BT58 fu una monoposto di Formula 1 realizzata dalla Brabham Racing Organisation per la stagione 1989.\nDescrizione.\nProgettata da John Baldwin e Segio Rinland in fibra di carbonio e spinta da un motore Judd V8, segn\u00f2 il ritorno del \"team\" britannico nella massima serie motoristica dopo l'assenza del 1988. Guidata da Martin Brundle e Stefano Modena, ottenne come miglior risultato il terzo posto a Monaco con il pilota italiano.\nPrese parte anche alle prime due gare della stagione successiva con alla guida Modena e lo svizzero Gregor Foitek, per poi venire sostituita dal modello BT59."}
{"id": "2462789", "revid": "339392", "url": "https://it.wikipedia.org/wiki?curid=2462789", "title": "Gostiny Dvor", "text": ""}
{"id": "2462790", "revid": "62748", "url": "https://it.wikipedia.org/wiki?curid=2462790", "title": "Jeton Kelmendi", "text": "Biografia.\nNato nella citt\u00e0 di Peja, in Kosovo (1978), Jeton Kelmendi ha completato la scuola elementare nel suo luogo di nascita. In seguito ha proseguito gli studi presso l'Universit\u00e0 di Pristina e ha conseguito la laurea in Comunicazione di massa. Ha completato gli studi universitari presso la Libera Universit\u00e0 di Bruxelles, in Belgio, specializzandosi in Studi internazionali e sulla sicurezza. Ha terminato il suo secondo master in diplomazia. Kelmendi ha conseguito un dottorato di ricerca in \"Influenza dei media nelle questioni di sicurezza politica dell'UE\". \u00c8 professore presso l'AAB University College. \u00c8 membro attivo dell'Accademia europea delle scienze e delle arti di Salisburgo, in Austria. Da molti anni scrive poesie, prosa, saggi e racconti. Collabora regolarmente con molti giornali, in Albania e all'estero, trattando argomenti culturali e politici e di affari internazionali. Jeton Kelmendi \u00e8 diventato famoso in Kosovao dopo la pubblicazione del suo primo libro intitolato \"Il secolo delle promesse\" (\"Shekulli i Premtimeve\"), pubblicato nel 1999. Successivamente ha pubblicato numerosi altri libri. Le sue poesie sono tradotte in pi\u00f9 di trentasette lingue e pubblicate in diverse antologie letterarie internazionali. \u00c8 il poeta albanese pi\u00f9 tradotto e conosciuto in Europa. Secondo una serie di critici letterari, Kelmendi \u00e8 il vero rappresentante della moderna poesia albanese. Critici e poeti internazionali hanno scritto su lui molti articoli, considerandolo un grande poeta europeo. \u00c8 membro di molte istituzioni culturali internazionali, club di poesia ed \u00e8 collaboratore di numerose riviste letterarie e culturali in diverse lingue in tutto il mondo. La saggezza del suo lavoro nel campo della letteratura si basa sull'attenzione che presta all'espressione poetica, alla moderna esplorazione del testo e alla profondit\u00e0 del messaggio. Il suo genere si concentra maggiormente su testi d'amore e versi ellittici intrecciati con metafore e simbolismo artistico. Attualmente risiede e lavora a Bruxelles, in Belgio e a Pristina, in Kosovo."}
{"id": "2462791", "revid": "115568063", "url": "https://it.wikipedia.org/wiki?curid=2462791", "title": "Fundaci\u00f3n P.U.P.I.", "text": "La Fundaci\u00f3n P.U.P.I. (in italiano Fondazione P.U.P.I.) \u00e8 un'organizzazione no-profit argentina a favore dei bambini pi\u00f9 poveri e disagiati. \u00c8 stata fondata dal calciatore Javier Zanetti e da sua moglie Paula. Il nome P.U.P.I. deriva sia dal soprannome calcistico di Zanetti, appunto \"el Pupi\", ma \u00e8 anche un acronimo che significa \"Por un piber\u00edo integrado\", cio\u00e8 \"Per un'infanzia integrata\".\nAttivit\u00e0.\nLa fondazione si occupa di soddisfare i bisogni fondamentali dei bambini, di garantirgli cibo, educazione, igiene e aiuti per le loro famiglie. Inizialmente, si \u00e8 occupata del distretto di Lan\u00fas, una delle zone pi\u00f9 disagiate di Buenos Aires. Il presidente dell'organizzazione \u00e8 Andr\u00e9s de la Fuente e Monica Giacoletto \u00e8 psicopedagoga; rispettivamente, sono il suocero e la suocera di Zanetti. Il primo passo compiuto dall'associazione \u00e8 stato quello di insegnare ai piccoli frequentatori le norme basilari dell'igiene e garantirgli il 75% dei pasti giornalieri, attraverso un pranzo e due merende. Il programma della fondazione prevede, al mattino, l'accompagno dei bambini a scuola, per poi essere portati nelle sedi dell'organizzazione per altre attivit\u00e0, quali musica, disegno, teatro e sport. Oltre alla casa madre di Lan\u00fas, si sono aggiunte altre tre abitazioni. La Fundaci\u00f3n P.U.P.I. collabora con alcune aziende, per insegnare ai padri dei piccoli un mestiere. Anche le madri vengono assistite, sia a livello medico che sociale. Zanetti ha ricevuto aiuti economici anche da alcuni compagni di squadra all', come da Iv\u00e1n Zamorano. Il costo di gestione della fondazione \u00e8 infatti piuttosto ingente, con circa trecentomila euro l'anno di spese. Al mese di maggio 2009, la fondazione si occupa di oltre mille persone, tra bambini e le loro famiglie."}
{"id": "2462792", "revid": "287204", "url": "https://it.wikipedia.org/wiki?curid=2462792", "title": "Toto Savio", "text": ""}
{"id": "2462794", "revid": "2122166", "url": "https://it.wikipedia.org/wiki?curid=2462794", "title": "Guglielmo Gulotta", "text": "\u00c8 stato professore ordinario di Psicologia presso l\u2019Universit\u00e0 di Torino fino al 2009. Attualmente \u00e8 impegnato come avvocato penalista presso il Tribunale di Milano, sebbene sia spesso portato dalla propria attivit\u00e0 professionale a frequentare le aule giudiziarie di numerose citt\u00e0 italiane.\nGulotta \u00e8 direttore di due collane scientifiche presso la casa editrice milanese Giuffr\u00e8, la \"Collana di Psicologia Giuridica e Criminale\" e la collana \"Quaderni di Psicologia\", presso la quale ha pubblicato in veste di autore e co-autore pi\u00f9 di 50 libri. \u00c8 altres\u00ec firmatario di oltre 300 articoli scientifici, alcuni dei quali editi in pi\u00f9 lingue.\nNonostante il pensionamento a livello universitario, Guglielmo Gulotta continua a tenere seminari e a partecipare ad importanti convegni nazionali riguardanti la psicologia come scienza dei fatti umani. \u00c8 considerato una delle autorit\u00e0 contemporanee pi\u00f9 prominenti nell\u2019ambito della Psicologia giuridica e forense italiana, essendo stato anche uno dei primi avvocati criminali italiani a specializzarsi in Psicologia. Questa duplice competenza professionale ha consentito lui di approcciarsi allo studio del diritto penale da un punto di vista inedito e arricchente, senza limitarsi all\u2019applicazione meccanica delle norme giuridiche nella trattazione delle cause legali.\nBiografia.\nGuglielmo Gulotta nasce a Milano nel 1939 da una famiglia con origini siciliane e napoletane. Un retaggio di cui va profondamente fiero e che pu\u00f2 essere rintracciato in alcuni tratti personologici, quali l\u2019ottimismo e la dinamicit\u00e0 che lo caratterizzano. \nVive tra Milano e Torino, ma \u00e8 spesso in viaggio per l\u2019Italia per lavoro.\nCarriera professionale.\nDopo essersi diplomato \"summa cum laude\" nel 1964 presso la facolt\u00e0 di Giurisprudenza dell'Universit\u00e0 degli Studi di Milano, al termine del periodo di praticantato e del successivo Esame di Stato si \u00e8 iscritto all\u2019Ordine degli Avvocati di Milano.\nA detta di Gulotta stesso, \u00e8 stato un film visto al cinema nel 1962 a cambiargli la vita e il modo di pensare: si tratta di Freud - Passioni segrete, anche conosciuto al pubblico con il titolo \"Freud\", incentrato sulla vita dello psicoanalista austriaco. Da quel momento il giovane avvocato inizia a comprendere le potenzialit\u00e0 del sapere psicologico all\u2019interno dello scenario legale, dedicando a tale ambito la propria carriera da penalista e accademico. Gulotta \u00e8 infatti dell\u2019opinione che diritto e psicologia siano due discipline per certi aspetti sovrapponibili: entrambe si occupano dello studio del comportamento umano, la prima lo controlla mentre la seconda lo spiega. La convinzione che le scienze psicologiche possano fare luce sulla complessit\u00e0 delle dimensioni mentali e delle relazioni umane intercorrenti tra gli attori sul palcoscenico dell\u2019aula giudiziaria indirizza dunque la carriera accademica di Gulotta fin dai suoi albori.\nA fronte di una sempre maggiore curiosit\u00e0 verso il comportamento umano e le relazioni interpersonali, riceve una borsa di studio per lo svolgimento di attivit\u00e0 di ricerca presso l\u2019Istituto di diritto penale dell\u2019Universit\u00e0 di Milano per il biennio 1968-1970. \nNel 1969 ottiene la specializzazione in psicologia presso l\u2019Universit\u00e0 degli Studi di Torino, dove far\u00e0 ritorno in un secondo momento nel 1995 quale professore ordinario.\nNel 1974 diventa collaboratore del Prof. Pietro Nuvolone, ordinario della cattedra di Diritto penale presso l\u2019Universit\u00e0 degli Studi di Milano. All'interno del medesimo Ateneo, nel 1978 \u00e8 responsabile della Sezione di Psicologia Giuridica presso l\u2019Istituto di psicologia della Facolt\u00e0 di medicina diretta dal professor Marcello Cesa-Bianchi. \nDal 1982 al 1984 \u00e8 Presidente dell\u2019AGAM (Associazione Giovani Avvocati di Milano). Dal 1982 al 1986 lavora nuovamente presso l\u2019Istituto di diritto penale dell\u2019Universit\u00e0 degli Studi di Milano in questo caso come ricercatore di ruolo. Al termine del quadriennio, assecondando il proprio interesse e mettendo a frutto la propria specializzazione in psicologia, si trasferisce presso l\u2019Universit\u00e0 degli Studi di Cagliari dove riveste il ruolo di Professore ordinario di Psicologia Sociale. \nA fronte dei successi riscossi come penalista e accademico, nel 1995 gli viene offerta la cattedra di Psicologia Giuridica presso l\u2019Universit\u00e0 degli Studi di Torino, diventando di fatto il primo professionista in Italia ad insegnare tale disciplina. \nNel 2000 coordina a livello nazionale il programma di ricerca sugli omicidii senza apparente motivo o con carattere di serialit\u00e0 finanziato dal Ministero dell\u2019universit\u00e0 e della ricerca scientifica e tecnologica. \nGulotta si dedica alla docenza universitaria fino al 2009, anno in cui va in pensione.\nTra i suoi allievi si annoverano la prof.ssa Cristina Cabras, la dott.ssa Roberta Bruzzone, la dott.ssa Alessandra Bramante, il dott. Angelo Zappal\u00e0 e il dott. Fabrizio Russo.\nPrincipali contributi scientifici.\nIl pi\u00f9 importante contributo scientifico di Guglielmo Gulotta consiste nell'aver ridato slancio sul finire degli anni '70 del secolo scorso allo studio della psicologia giuridica. Una materia che aveva goduto di molto seguito in Italia nei primi del Novecento fino alla pubblicazione nel 1925 da parte di Enrico Altavilla di \"Psicologia Giudiziaria\", per poi eclissarsi negli anni successivi a causa di aggiornamenti sempre pi\u00f9 sporadici per quanto rilevanti e originali. \nGulotta ha quindi il merito di essersi fatto carico del complesso e controverso compito volto allo studio dei possibili collegamenti e alla riduzione della distanza tra psicologia e diritto, sviluppando con il passare del tempo una metodologia di lavoro che di l\u00ec a poco avrebbe reso evidente sia la sovrapposizione tra queste due aree del comportamento umano sia i limiti e i rischi di un'applicazione diretta ed ingenua della psicologia al mondo giuridico. Egli, insieme a pochi altri in Italia, ha aperto la strada ad una riduzione della diffidenza dei giuristi nei confronti della psicologia come anche la messa in guardia rivolta agli psicologi dai rischi connessi con il trasferimento nel contesto giuridico di un modo di operare tipicamente clinico. A riprova di ci\u00f2, \u00e8 il corposo repertorio di ricerche e pubblicazioni in molteplici aree della psicologia e del diritto che ne contorna la carriera scientifica.\nIn particolare, uno dei pilastri fondanti l\u2019eredit\u00e0 scientifica di Guglielmo Gulotta consiste nel ritenere che il comportamento umano pu\u00f2 essere valutato e giudicato, come succede quotidianamente nelle aule di tribunale, solo dopo aver contestualizzato le azioni e le scelte delle persone nella loro realt\u00e0 psicosociale \u2013 siano essi imputato, testimone, pubblico ministero, giuria o giudice \u2013 e solo dopo aver riconosciuto l\u2019influenza psicologica che tale quadro ha su di essi. Si tratta di una riflessione rimarchevole, soprattutto perch\u00e9 elaborata da un professionista con una formazione giuridica portato a lavorare in un ambiente in cui la corrente di pensiero dominante considerava la psicologia alla stregua dell\u2019astrologia, ben lontana dalla certezza e dalla chiarezza richieste nei tribunali.\n\u00c8 proprio in uno dei libri da lui pubblicato nel 1987 con il titolo \"Trattato di Psicologia giudiziaria\" che Gulotta, ispirandosi ai racconti e alle opere teatrali di Luigi Pirandello e riprendendo il lavoro di Erving Goffman, descrive il contesto forense come un teatro in cui le differenti figure recitano un copione all'interno dei propri specifici ruoli e status. In esso, si dipana quotidianamente il dramma della vita. Ogni giorno la causa presentata al Giudice esiste solo in virt\u00f9 delle prove raccolte e inserite nel fascicolo; della percezione e della comprensione delle dinamiche da parte del Pubblico Ministero rispetto alle responsabilit\u00e0 personali e sociali delle persone coinvolte; della forma optata dall\u2019avvocato o dal penalista per introdurre o argomentare la propria difesa; della modalit\u00e0 scelta dall\u2019imputato per condividere informazioni riguardanti il proprio comportamento e il proprio eventuale (oppure inesistente) coinvolgimento nella vicenda in questione; di quanto riportato dalla vittima rispetto alla propria esperienza; del contributo del testimone alla comprensione di quanto accaduto; dei chiarimenti forniti dagli esperti. \nMolte di queste dimensioni implicano dunque che all\u2019interno del contesto processuale non si abbia a che fare con la realt\u00e0 storica e fattuale degli eventi, piuttosto con la realt\u00e0 procedurale, ovvero quella ricostruita sulla base di memoria, percezioni e comprensione. I processi giudiziari non si svolgono sulla base di ci\u00f2 che \u00e8 successo, ma sulla base di quanto si dice essere successo: \u00e8 per questo che la psicologia pu\u00f2 fornire contributi rilevanti all\u2019ambito giuridico.\nGulotta, prendendo spunto dal lavoro di scienziati del calibro di Peter L. Berger e Thomas Luckmann, ma anche dagli studi dello psichiatra R.D. Laing, considera quindi la realt\u00e0 una costruzione sociale. Gli esseri umani sono direttamente responsabili per tale naturale \u201cfabbricazione\u201d della vita e per le relazioni interpersonali da essa scaturenti.\nGuglielmo Gulotta definisce questo approccio interdisciplinare \"psicologia della vita quotidiana\", asserendo che esso debba imprescindibilmente includere anche la psicologia forense. Il \u201ccome\u201d e il \u201cperch\u00e9\u201d le persone rispettano la legge alla pari del \u201ccome\u201d e \u201cperch\u00e9\u201d essa viene infranta pu\u00f2 dipendere dal grado in cui gli individui sono sorretti o alienati dalla propria condizione individuale e sociale, ma anche dalle opportunit\u00e0 (o dall\u2019assenza di esse) che la societ\u00e0 fornisce per svilupparsi e raggiungere le proprie potenzialit\u00e0.\nNel corso del tempo l\u2019influenza scientifica di Guglielmo Gulotta si \u00e8 poi estesa ben oltre il campo del diritto penale, grazie all\u2019interesse da lui dimostrato verso ambiti quali: la teoria dell\u2019attribuzione; le denunce di abuso sessuale su minore; l\u2019etica e la deontologia professionale in ambito psicologico; le neuroscienze forensi; la psicologia forense; l\u2019umorismo e le psicoterapie; gli studi sull\u2019influenza interpersonale; il fenomeno del mobbing; la psicoanalisi e la responsabilit\u00e0 individuale; le ultime volont\u00e0 e il testamento; la psicologia sociale come scienza della vita quotidiana; la teoria sistemica e i conflitti famigliari; la psicologia del turismo; la vittimologia. Il prolifico elenco di pubblicazioni firmate da Guglielmo Gulotta \u00e8 un esempio di come egli sia in grado di spostarsi da un tema all\u2019altro con dinamicit\u00e0 e flessibilit\u00e0. \nPer coloro interessati, \u00e8 presente una versione integrale di tale elenco sul sito web della Fondazione Guglielmo Gulotta \nViolenza famigliare.\nL\u2019approfondimento dell\u2019ambito della vittimologia famigliare pu\u00f2 essere considerato il trampolino di lancio per il lavoro di Gulotta relativo all\u2019abuso di minore. Un interesse suscitato dalle evidenze denunciate da studi internazionali, in cui \u00e8 stato evidenziato un preoccupante aumento nei livelli di disfunzionalit\u00e0, abuso e violenza famigliare, a cui non si associa per\u00f2 un incremento di denunce e segnalazioni. Buona parte di queste difficolt\u00e0 sembra infatti rimanere segreta o nel migliore dei casi sconosciuta, in quanto esse vengono considerate manifestazioni transitorie di devianza e dunque sottostimate. \nA tal proposito, durante il VII Congresso delle Nazioni Unite su \"La prevenzione del crimine e la giustizia penale\" del 1985, Gulotta nel proprio intervento dal titolo \"Le vittime nell\u2019ambito della famiglia\" si \u00e8 espresso con le seguenti parole:\n\"Il fatto che alla famiglia sia riservata la delicata funzione di aiutare l\u2019individuo ad adattarsi alla societ\u00e0 e che essa costituisca il rifugio per evadere dagli stress indotti dalla vita sociale, implica che la vittimizzazione intrafamigliare rappresenta un fenomeno di inaudita gravit\u00e0 necessitante un particolare intervento [\u2026]\" (Gulotta, 1985, p.\u00a013).\nNon vi sono dubbi che i minori siano stati spesso e per lungo tempo vittime silenti di maltrattamenti, incuria, violenza fisica, psicologica e sociale. Purtroppo, il contesto familiare \u00e8 spesso l\u2019ambito privilegiato in cui viene perpetrata questa tipologia di reati: esso favorisce il mantenimento di uno stretto contatto con i bambini e fornisce l\u2019opportunit\u00e0 di plagiarli, irretirli e coinvolgerli in relazioni promiscue. Il contesto della famiglia, dunque, oltre a potersi strutturare in maniera tale da permettere la perpetrazione di un abuso, pu\u00f2 facilmente consentirne la ripetizione nel corso del tempo, poich\u00e9 la rivendicazione della propria privacy famigliare mette al riparo da interferenze esterne. \n\u00c8 semplicistico ed erroneo considerare la famiglia come luogo in cui il bambino riceve unicamente protezione, amore e cura. I dati raccolti a partire da casi reali ed evidenze scientifiche rivelano infatti che i membri del nucleo famigliare, spesso gli stessi genitori, possono talvolta rendersi responsabili di abominevoli agiti. Gulotta si \u00e8 dunque chiesto a chi debba essere riservato il compito di svelare la verit\u00e0 che si nasconde dietro questo illusorio scenario paradisiaco.\nLa domanda non trova risposta. In compenso il prof. Gulotta nel 2008 pubblica la monografia \"La sindrome da Alienazione Parentale (PAS) \"Lavaggio del cervello e programmazione dei figli in danno dell'altro genitore\" diffondendo di fatto la Pas (Sindrome da Alienazione Parentale) in Italia e nelle aule giudiziarie, introducendo teorie negazioniste volte a difendere l\u2019adulto accusato di violenza a danno dei bambini. \nIn questo panorama, in cui entrano in gioco anche forze politiche e scientifiche, vi \u00e8 un\u2019ulteriore forma di vittimologia silente: quella indotta dai falsi positivi ovvero da quei casi in cui i bambini di qualsiasi et\u00e0, ma anche gli adulti, si convincono o sono convinti di aver subito un qualche tipo di abuso nel presente o in passato. \nDal punto di vista di Gulotta, la realt\u00e0 dei falsi positivi \u00e8 emersa a seguito del dilagare di una sorta di isteria pubblica nata a seguito dell\u2019estremizzazione degli sforzi volti alla protezione dei bambini, tale per cui ogni gesto, ogni parola rivolta da un adulto a un minore viene considerata abuso fino a prova contraria. \nGulotta \u00e8 convinto che sia proprio la messa in campo di tale armamentario ad aver indotto l\u2019aumento di vittime e di sofferenza. Per un bambino, infatti, credere e crescere con la convinzione di essere stato abusato dalla madre, dal padre, da un altro famigliare, da un insegnante o da un vicino, quando invece ci\u00f2 non \u00e8 accaduto, pu\u00f2 essere emotivamente dannoso e traumatico quanto l\u2019aver subito un reale abuso.\nStudi sulla cross-examination.\nNel 2018 Guglielmo Gulotta ha pubblicato l'aggiornamento del libro \"Le 200 regole della cross-examination. Un\u2019arte scientifica,\" la cui prima edizione risale al 2012, all\u2019interno del quale identifica i criteri da rispettare per la conduzione di un appropriato esame incrociato. Si tratta di un elenco ideato a partire dal Codice di Procedura Penale, dalla propria esperienza personale e da quella di altri giuristi, dalla corposa letteratura inglese e anglo-americana in tema e dalle prassi e consuetudini che costituiscono una sorta di \u201cgalateo processuale\u201d.\nAll\u2019interno del volume, la cross-examination viene definita come \u201cun\u2019arte scientifica\u201d da un lato perch\u00e9 prevede un certo talento composto da senso critico, flessibilit\u00e0 e creativit\u00e0, dall\u2019altro perch\u00e9 la bussola dei comportamenti suggeriti \u00e8 di carattere scientifico. In tal modo si rende esplicito il duplice riferimento alla scienza del diritto e alle scienze psico-sociali che si occupano di studiare la condotta umana, in particolare la psicologia e la linguistica. \nUna delle caratteristiche pi\u00f9 innovative di tale libro \u00e8 la presenza di numerose \u201ccarte\u201d dedicate a spiegare, giustificare e criticare i comportamenti che vengono suggeriti o sconsigliati.\nUlteriori ambiti di interesse.\nGuglielmo Gulotta nello studiare la \u201cvita quotidiana\u201d si \u00e8 dedicato ad approfondire empiricamente molti concetti e costrutti attinenti alla psicologia sociale e alla psicologia della comunicazione. \u00c8 proprio quest\u2019ultima ad essere stata posta da Gulotta al centro del proprio lavoro di ricerca, paventando l\u2019idea che ogni professionista in ambito accademico o legale debba dedicare ad essa una particolare attenzione. Alla luce di questo interesse sono seguite numerose pubblicazioni, tra cui spicca il libro del 2009 dal titolo \"Sapersi esprimere\", di cui \u00e8 co-autore insieme a Luisella de Cataldo Neuburger. Il libro, utilizzando i risultati della pi\u00f9 aggiornata ricerca psicologica, illustra le modalit\u00e0 con cui le persone dovrebbero esprimersi ed esamina due dimensioni della comunicazione e del comportamento umano: menzogna e falsit\u00e0 da un lato, sincerit\u00e0 e onest\u00e0 dall\u2019altro. In particolare, uno degli argomenti su cui si riflette all\u2019interno del volume \u00e8 l\u2019eventualit\u00e0 che, se invece che esprimerci tramite parole e gesti e pi\u00f9 in generale attraverso tutto il nostro comportamento, comunicassimo telepaticamente, vi sarebbe meno interferenza. Le conclusioni presentate dai due autori appaiono comunque incoraggianti: la competenza comunicativa, sia che riguardi il contesto privato che quello professionale, si pu\u00f2 apprendere e si pu\u00f2 migliorare.\nEsemplificativi della versatilit\u00e0 mentale che contraddistingue Guglielmo Gulotta sono l\u2019interesse e l\u2019impegno da lui mostrati verso un altro ambito di indagine, quello della psicologia del turismo, tanto da essere nominato Presidente dell\u2019ARIPT - Associazione Ricerche Interdisciplinari Psicologia del Turismo.\nA testimonianza della curiosit\u00e0, della creativit\u00e0 e della volont\u00e0 ad integrare idee e aree del sapere da parte di Gulotta, risulta anche l\u2019approfondimento da lui portato avanti nel corso del tempo di ambiti quali la psicoterapia e l\u2019ipnosi.\nProtocolli e linee guida.\nUno degli obiettivi che ha sempre contraddistinto il lavoro di Guglielmo Gulotta \u00e8 quello di trasformare i presupposti teorici in prassi operative. Nel corso della sua lunga carriera professionale \u00e8 stato dunque creatore e promotore della pubblicazione di numerosi documenti e protocolli. \nLa \"Carta di Noto\" \u00e8 uno strumento per operatori impegnati nel campo dell\u2019abuso sessuale ai minori. Ideato con Luisella de Cataldo e altri professionisti il 9 giugno 1996, successivamente revisionato nel 2002 e nel 2011, tale protocollo \u00e8 ora alla sua quarta edizione con l\u2019aggiornamento del 14 ottobre 2017. \nIl \"Protocollo di Venezia\" risale al settembre 2007, anno in cui \u00e8 stato redatto insieme ad un gruppo di professionisti afferenti a diverse discipline scientifiche quali giurisprudenza, psicologia, criminologia, neuropsicologia infantile e psichiatria. Questo documento si assurge a linea guida e strumento metodologico volto a supportare gli addetti ai lavori in quei procedimenti giudiziari in cui \u00e8 necessaria una valutazione forense relativa al presunto abuso sessuale collettivo ai danni di un minore. \nEntrambi questi documenti sono stati sviluppati con puntuali richiami alla dottrina giurisprudenziale pi\u00f9 opportuna e aggiornata, prestando particolare attenzione alla letteratura internazionale, con umile rispetto dei risultati ottenuti dagli studi scientifici svolti in tale area di ricerca.\nNel 2015, in collaborazione con altri colleghi, Gulotta ha contribuito alla creazione del \"Memorandum Patavino\", un compendio in cui si prende in esame la possibilit\u00e0 di applicare le neuroscienze in ambito legale, delineando le pi\u00f9 recenti tecniche neuroscientifiche utilizzate nel contesto forense italiano. Tale lavoro rappresenta dunque uno strumento professionale indispensabile per gli addetti ai lavori: periti, consulenti tecnici, magistrati, giudici e avvocati.\nCompiere un reato \u00e8 un fenomeno umano profondamente complesso in quanto influenzato da numerosi fattori e variabili, non sempre controllabili. Esso deve essere compreso e definito attraverso un linguaggio interpretazionista. Concetti come \u201cmente\u201d, \u201ccoscienza\u201d e \u201cconsapevolezza\" devono essere ricondotti ad un contesto molto pi\u00f9 ampio, fondato sull\u2019interazione tra il funzionamento cognitivo, le risposte individuali di natura psicologica e psicofisiologica, l\u2019ambiente sociale e le influenze culturali. Abbracciando tale prospettiva, il Memorandum definisce la responsabilit\u00e0 individuale un derivato del cosiddetto \u201ccervello sociale\u201d, la cui struttura e il cui funzionamento sono dunque prodotti dell\u2019interazione umana. Ispirandosi al report dal titolo \"Brain Waves Module 4: Neuroscience and the Law\" (2011), il \"Memorandum Patavino\" avverte che alla luce dell\u2019attuale stato dell\u2019arte le neuroscienze non possono ancora considerarsi elemento unico e portante delle valutazioni giudiziarie. Nel contesto forense infatti le neuroscienze rappresentano un fattore di supporto, un contributo che, per quanto autorevole e affascinante, \u00e8 altamente probabile continui a richiedere un dialogo e un apporto da altre scienze, nello specifico quelle empirico-sociali.\nGulotta \u00e8 inoltre autore di un importante manuale dal titolo \"Innocenza e colpevolezza sul banco degli imputati\" pubblicato nel 2018 dal famoso editore italiano Giuffr\u00e8. Questo lavoro rappresenta la pi\u00f9 alta espressione della sinergia tra attivit\u00e0 forense e psicologia - cognitiva, sociale, della comunicazione e delle relazioni interpersonali, neuroscientifica. Si tratta di un commento alle Linee Guida Psicoforensi elaborate da un gruppo di studiosi, accademici e professionisti del diritto e delle scienze psicosociali con l\u2019intento di limitare i numerosi errori giudiziari - sia nel senso dell\u2019assoluzione di un colpevole che della condanna di un innocente - che affliggono il sistema penale italiano e di conseguenza la societ\u00e0. Il libro fornisce una descrizione dell\u2019iter processuale, dalle indagini al giudizio, esaminandone ogni aspetto per contrastare gli errori, gli inciampi e i preconcetti che possono inquinare l'azione forense con l'obiettivo di raggiungere una vigilanza cognitiva informata e critica.\nRecenti traguardi.\nCome ben evidenziato dai risultati ottenuti, l\u2019ideale della giustizia ha sempre ispirato il lavoro professionale e accademico di Gulotta. Nel corso degli anni, il professionista si \u00e8 battuto per trasmettere il messaggio che solo un utilizzo appropriato della metodologia basata su evidenze scientifiche pu\u00f2 permettere di raggiungere tale obiettivo.\nNasce proprio per promuovere, realizzare e diffondere studi e ricerche scientifiche, e per fornire una formazione professionale nell\u2019ambito della psicologia forense e sociale e in quello della comunicazione strategica, la \"Fondazione Guglielmo Gulotta\" da lui istituita nel 2006 \n. Tra gli obiettivi principali rientrano l\u2019aiutare professionisti esperti ad aggiornare e arricchire le proprie conoscenze e contribuire allo sviluppo delle ormai indispensabili abilit\u00e0 e competenze attinenti alla psicologia forense e sociale nelle nuove generazioni di addetti ai lavori. Il razionale che guida la Fondazione \u00e8 quello di aiutare coloro che si trovano a lavorare nel contesto forense a servirsi di un linguaggio equo e corretto, a prendere decisioni giuste, ad agire onestamente e a gestire i casi di cui si occupano con tatto e sensibilit\u00e0. \nGli studenti e i colleghi che hanno avuto l\u2019onore di seguire le lezioni promosse da Gulotta nell\u2019ambito delle attivit\u00e0 della Fondazione ne ammirano la competenza didattica e annoverano tra i pi\u00f9 importanti insegnamenti ricevuti quello relativo all\u2019importanza, anche in ambito scientifico, di prendere le proprie decisioni, assumendosene la responsabilit\u00e0 professionale e personale.\nUn messaggio riscontrabile anche nelle centinaia di conferenze e simposi cos\u00ec come nelle numerose interviste radio e interventi televisivi tenuti negli anni, molto apprezzati dal pubblico per l\u2019ampia competenza di Gulotta. Analogamente, l\u2019importanza attribuita all\u2019adozione di prassi di lavoro giuste e aderenti alla pi\u00f9 aggiornata letteratura \u00e8 ravvisabile nei due importanti documenti gi\u00e0 citati in precedenza, ovvero il \"Protocollo di Venezia\" (2007) e la \"Carta di Noto - IV edizione\" (2017), volti ad indagare la questione delle false accuse di abuso di minore.\nTra i recenti traguardi di Gulotta, non pu\u00f2 non essere annoverato il recente libro pubblicato nel 2018 insieme ai due colleghi Eugenio Calvi ed Elena Leardin intitolato \"Il nuovo codice deontologico degli psicologi. Commentato articolo per articolo con decisioni ordinistiche e giurisprudenza ordinaria\". Esso costituisce una bussola teorico-pratica per orientarsi in una materia cos\u00ec delicata che concerne la correttezza professionale nei riguardi della professione stessa, dei colleghi e soprattutto di coloro che usufruiscono di prestazioni psicologiche.\nInfine, definendo magmatica la materia del diritto psicologico e prendendo atto della corposa produzione in argomento nel corso degli ultimi anni, Gulotta ha pubblicato nel 2020 una versione aggiornata con rinvii a contenuti multimediali del \"Compendio di psicologia giuridico-forense, criminale e investigativa\", la cui prima edizione risale al 2011. Incentrato sull\u2019analisi analisi teorica ed empirica di come i due domini del diritto e della psicologia si intrecciano nel mondo reale, risulta anche il pi\u00f9 datato, ma non per questo meno importante \"Elementi di psicologia giuridica e di diritto psicologico\" (2002)."}
{"id": "2462796", "revid": "171091", "url": "https://it.wikipedia.org/wiki?curid=2462796", "title": "Monte Ch\u00e2teau Blanc", "text": "Il monte Ch\u00e2teau Blanc (pron. fr. : - 3.408 ) \u00e8 una montagna delle Alpi della Grande Sassi\u00e8re e del Rutor nelle Alpi Graie. \nDescrizione.\nLa montagna si trova in Valle d'Aosta e sovrasta la Valgrisenche. La montagna \u00e8 collocata lungo la cresta che dalla Testa del Rutor scende verso nord al monte Paramont.\nDalla montagna, lungo il versante nord-orientale, prende forma il ghiacciaio di Ch\u00e2teau Blanc, ghiacciaio particolarmente visibile da Aosta e dalla media Valle d'Aosta. Ad occidente contorna il ghiacciaio del Rutor.\nAccesso alla vetta.\nSi pu\u00f2 salire sulla vetta partendo da Planaval, frazione di Arvier ed all'imbocco della Valgrisenche."}
{"id": "2462797", "revid": "1442080", "url": "https://it.wikipedia.org/wiki?curid=2462797", "title": "International Women's Open 2008 - Singolare", "text": "Il singolare dell'International Women's Open 2008 \u00e8 stato un torneo di tennis facente parte del WTA Tour 2008.\nJustine Henin era la detentrice del titolo, ma si \u00e8 ritirata ufficialmente il 14 maggio 2008.\nAgnieszka Radwa\u0144ska hanno vinto 6\u20134, 6\u20137(11), 6\u20134, contro Nadia Petrova.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "2462800", "revid": "1543377", "url": "https://it.wikipedia.org/wiki?curid=2462800", "title": "Parco archeologico del Colle Garampo", "text": "Il parco archeologico del Colle Garampo \u00e8 un sito archeologico di Cesena, dove sono stati rinvenuti resti della Cesena pre-romana e di altre epoche.\nStoria.\nI primi scavi sul Colle Garampo furono effettuati nel 1993, nell'ambito del piano parcheggi del comune per il quale la soprintendenza richiese l'effettuazione di sopralluoghi e sondaggi. Le indagini permisero di identificare vasti tratti dell'insediamento medievale, incluso parte del percorso della murata, l'imponente struttura muraria che cingeva i primi nuclei abitati con finalit\u00e0 difensive.\nVennero inoltre individuate fasi abitative di epoca precedente databili dal periodo bizantino (VI secolo) all'epoca romana.\nSi formul\u00f2 cos\u00ec l'ipotesi che il colle del Garampo costituisse la primitiva acropoli di Cesena, abitata forse fin dall'epoca pre-romana, ma certamente sede della citt\u00e0 fortificata di epoca romana-repubblicana (tra il III e il I secolo a.C.).\nI lavori sono ripresi nel 2005, commissionati dall'amministrazione comunale. L'insediamento rinvenuto presenta elementi pre-romani e strade in mattoni dotate di canalette per lo scolo delle acque piovane. La strada principale, che taglia obliquamente il borgo medievale, conduceva probabilmente dove oggi sorge la Rocca e alle porte della citt\u00e0.\nI ritrovamenti archeologici.\nGli edifici sono identificabili in abitazioni private di piccole e medie dimensioni: presentano ambienti destinati all'utilizzo sia domestico che lavorativo, cortili esterni e interni costituiti da piani in acciottolato e mattoni, tettoie e portici in legno e probabili alzati, anch'essi in legno.\nIl ritrovamento, nella parte alta del colle, di una \u201cfossa da butto\u201c (buco per scarico) ricca di frammenti ceramici di epoca romana-repubblicana, ha consentito di identificare \u201cceramica a vernice nera\u201d del II secolo a.C., che conferma l'esistenza di un insediamento romano prima del grande sviluppo urbanistico di epoca imperiale."}
{"id": "2462801", "revid": "228587", "url": "https://it.wikipedia.org/wiki?curid=2462801", "title": "Stephan Ladislaus Endlicher", "text": "Biografia.\nDopo aver seguito studi di teologia e aver ricevuto gli ordini minori, nel 1828 fu incaricato della riorganizzazione della collezione di manoscritti della Hofbibliothek, la biblioteca imperiale. Nel periodo in cui svolse quest'attivit\u00e0 fece studi di scienze naturali, in particolare botanica, e di lingue asiatiche orientali. Scrisse i fondamenti della lingua cinese.\nNel 1840 divenne professore presso il giardino botanico di Vienna, venendone poi nominato direttore. Scrisse un esauriente trattato descrittivo del regno vegetale, tracciandone una classificazione che \u00e8 considerata la pi\u00f9 avanzata dell'epoca. Fu pubblicato assieme alla seconda edizione del trattato \"Grundz\u00fcge der Botanik\" (fondamenti di botanica) di Franz Joseph Unger.\nEndlicher contribu\u00ec in modo decisivo alla fondazione dell'accademia imperiale delle scienze austriaca (Kaiserliche Akademie der Wissenschaften), ma quando, contrariamente alle sue aspettative, ne fu eletto presidente il barone Joseph Hammer von Purgstall anzich\u00e9 lui stesso, si dimise sdegnato.\nNotoriamente di idee politiche liberali, gli fu chiesto di fare da mediatore durante la rivoluzione del 1848, ma fu costretto a lasciare Vienna per un certo periodo. Si rec\u00f2 in Germania, dove divenne membro del Parlamento di Francoforte e dell'assemblea di Kremsier.\nEndlicher fond\u00f2 nel 1835 la rivista di botanica \"Annalen des Wiener Museums der Naturgeseschichte\". Inizi\u00f2 la compilazione del trattato \"Flora Brasiliensis\" assieme a Martius. Pubblic\u00f2 anche i primi studi sulla flora dell'Australia, comprese le piante raccolte da Carl von Hugel.\nNomin\u00f2, in onore di Gustav Woldemar Focke il genere \"Fockea\", delle piante succulente.\nIl genere Endlicheria delle Lauraceae \u00e8 stato nominato in suo onore."}
{"id": "2462802", "revid": "287204", "url": "https://it.wikipedia.org/wiki?curid=2462802", "title": "Stephan Endlicher", "text": ""}
{"id": "2462803", "revid": "1543377", "url": "https://it.wikipedia.org/wiki?curid=2462803", "title": "Yamaha TZ 125", "text": "La Yamaha TZ 125 \u00e8 una motocicletta da competizione della casa Yamaha Motor, che ha debuttato nella classe 125 del motomondiale nel 1979.\nEvoluzione.\nQuesta modello \u00e8 dotato di un motore monocilindrico con misure 56x50 e fino al '80 rimase praticamente la stessa, intorno al '96 le misure divennero 54x54,5, nel 1999 ha cambiato misura degli pneumatici anteriori, passando da 90/70R17 a 95/70R17, inoltre il telaio \u00e8 stato alleggerito con un tubolare in acciaio"}
{"id": "2462808", "revid": "188323", "url": "https://it.wikipedia.org/wiki?curid=2462808", "title": "Yamaha TZ 350", "text": ""}
{"id": "2462824", "revid": "104458", "url": "https://it.wikipedia.org/wiki?curid=2462824", "title": "Raimondo Zoccola", "text": "Persecuzione dei Catari nel Piacentino.\nNell'anno 1230, durante il suo mandato, nel tentativo di difendere il cattolicesimo e arginare il diffondersi dell'eresia Catara nel Piacentino, Raimondo si fece propositore di una feroce repressione ordinando l'arresto di numerosi eretici Catari, che furono successivamente condannati al rogo. Alcuni anni dopo, nella stessa piazza in cui il podest\u00e0 aveva fatto giustiziare tali eretici, il frate predicatore Orlando da Cremona, durante un sermone fu aggredito e preso a sassate da alcuni di questi, che lo ferirono a morte."}
{"id": "2462826", "revid": "120591799", "url": "https://it.wikipedia.org/wiki?curid=2462826", "title": "Viking Line", "text": "Viking Line \u00e8 una compagnia di navigazione finlandese che opera con una flotta di traghetti e navi da crociera fra la Finlandia, le isole \u00c5land, Svezia ed Estonia. Le azioni di Viking Line sono quotate presso la borsa di Helsinki. Viking Line opera dalle isole \u00c5land.\nStoria della compagnia.\nFra il 1988 ed il 1990 SF Line acquisisce tre nuove navi (\"Amorella\", \"Isabella\" e \"Cinderella\"), sebbene slittino le consegne dell'\"Athena\" e \"Kalypso\". Sfortunatamente W\u00e4rtsil\u00e4 Marine, il cantiere che sta realizzando una delle tre nuove navi SF Line e entrambe delle Slite, viene dichiarato in bancarotta nel 1989. SF Line subisce ripercussioni finanziarie, la loro \"Cinderella\" \u00e8 stata regolarmente pagata durante i progressi della costruzione, mentre Slite aveva firmato un tipo pi\u00f9 tradizionale di contratto, che prevedeva che la \"Kalypso\" fosse pagata alla consegna.\nAlla fine, nonostante i problemi finanziari, da 1990 Viking Line ha la pi\u00f9 grande e nuova flotta navi da crociera al mondo.\nNel 1989 Slite inizia a programmare \"'Europa\", la quale doveva essere il gioiello della compagnia, la pi\u00f9 grande e lussuosa nave da crociera al mondo. Sfortunatamente la Svezia entra in una crisi finanziaria proprio durante la costruzione della nave, che subisce la devalutazione della Corone Svedese. Tutto ci\u00f2 significa che i costi per la \"Europa\" aumentano di 400 milioni di Corone svedesi. Quando tutto \u00e8 pronto per la consegna della nuova nave, Slite non ha i fondi per pagarla e principali soci fondatori (la svedese Nordbanken, che era anche una dei principali fondatori di Silja Line) rifiuta di prestare i soldi necessari. La nave fin\u00ec nella flotta si Silja Line e Slite venne costretta a dichiarare la bancarotta nel 1993.\n1993-oggi.\nA seguito della bancarotta della Rederi AB Slite, SF Line era rimasta il solo operatore sotto il marchio Viking Line. Le rimanenti due navi della Slite, \"Athena\" e \"Kalypso\" sono fuori servizio nell'agosto 1993.\nSF Line effettua un'offerta per la \"Kalypso\", ma entrambe le navi finiscono vendute alla nuova compagnia di crociera malese Star Cruises. Nel 1995 SF Line cambia la propria denominazione in Viking Line.\nFra il 1994 ed il 1996 la compagnia opera un servizio di traghetti veloci fra Helsinki aTallinn durante la stagione estiva, noleggiando catamarani.\nNel 2006 Sea Containers Ltd \u2014 che era divenuta la principale proprietaria di Silja Line nel 1999 \u2014 pone Silja Line e la sua sussidiaria SeaWind Line in vendita, ad eccezione del GTS Finnjet e della Silja Opera che vengono trasferite sotto la diretta propriet\u00e0 di Sea Container e vendute separatamente. Viking Line pone un'offerta per il principale competitore ma la compagnia passa agli estoni della Tallink.\nLa prima nuova nave costruita per Viking Line sin dalla \"Kalypso\" di Slite nel 1990, \u00e8 la \"Viking XPRS\", ordinata ai cantieri Aker nel 2005, in risposta alla crescente concorrenza da parte di Tallink sulla rotta Helsinki-Tallinn.\nIl Viking XPRS \u00e8 entrato in servizio effettivo Viking nell'aprile 2008. Una seconda nuova nave \u00e8 stato ordinata nel gennaio 2007, quando la Viking Line ha annunciato di aver effettuato un ordine per un traghetto da 15.000 tonnellate di stazza lorda ai cantieri navali spagnoli Astilleros de Sevilla. La denominazione della nave, che dovrebbe sostituire \"Rosella\" sulla rotta Mariehamn\u2014Kapellsk\u00e4r, \u00e8 Viking ADCC. La consegna era prevista per marzo 2009 ma \u00e8 stata ritardata all'autunno 2009.\nIl 12 maggio 2021 viene annunciato la vendita della nave Mariella a Corsica Ferries - Sardinia Ferries per 19,6 milioni.\nFlotta.\nIn costruzione "}
{"id": "2462827", "revid": "115473870", "url": "https://it.wikipedia.org/wiki?curid=2462827", "title": "Monte Paramont", "text": "Il Monte Paramont (3.301 ) \u00e8 una montagna delle Alpi della Grande Sassi\u00e8re e del Rutor nelle Alpi Graie. Si trova in Valle d'Aosta e sovrasta la Valgrisenche.\nCaratteristiche.\nLa montagna \u00e8 collocata lungo la cresta che, partendo dalla Testa del Rutor, passa per il Monte Ch\u00e2teau Blanc e si dirige verso nord. Dai fianchi del monte prende forma il ghiacciaio di Ch\u00e2teau Blanc.\nSalita alla vetta.\nSi pu\u00f2 salire sulla vetta partendo da La Salle. In auto si pu\u00f2 ancora salire alle frazioni \"Chabodey\" e \"La Pera\" fino dove termina la strada asfaltata. Di qui si continua a piedi e si passa al Bivacco Promoud (2.058\u00a0m). Dopo il bivacco si raggiunge il monte \"Haut pas\" (2.860\u00a0m). Infine si raggiunge la vetta per la cresta nord-ovest."}
{"id": "2462829", "revid": "287204", "url": "https://it.wikipedia.org/wiki?curid=2462829", "title": "Kromeriz", "text": ""}
{"id": "2462834", "revid": "767487", "url": "https://it.wikipedia.org/wiki?curid=2462834", "title": "Rompigetto", "text": "Un rompigetto (pi\u00f9 specificatamente rompigetto aeratore) \u00e8 un dispositivo meccanico da applicare alla bocca di erogazione di un rubinetto per regolare il getto d'acqua e con finalit\u00e0 di risparmio idrico.\nDescrizione.\nNella sua forma pi\u00f9 semplice si limita ad incanalare il liquido attraverso una serie di lamelle disposte a raggiera.\nIl flusso fuoriesce dalla bocca di erogazione in modo pi\u00f9 ordinato ed il liquido assume la forma di una colonna di forma cilindrica.\nNella versione pi\u00f9 complessa \u00e8 costituito da una serie di reti sovrapposte e da canalizzazioni tali per cui, durante il passaggio del liquido nella parte centrale del dispositivo si richiama aria che si miscela all'acqua, per cui il getto appare soffice e regolare.\nUtilizzo.\nOltre a rendere uniforme il getto dell'acqua, il loro utilizzo permette di ridurre volume d'acqua consumato, in quanto la miscelazione con l'aria aumenta il volume del fluido in uscita. La portata viene ridotta per un valore che pu\u00f2 oscillare, a seconda dei modelli, tra il 30% ed il 60% rispetto ad un'erogazione senza il controllo a valle del rubinetto."}
{"id": "2462835", "revid": "1305772", "url": "https://it.wikipedia.org/wiki?curid=2462835", "title": "Codename Eagle", "text": "Codename Eagle \u00e8 uno sparatutto in prima persona sviluppato da Refraction Games e prodotto da Take 2 Interactive. Pubblicato nel 1998 da Take 2 Interactive per Microsoft Windows, utilizza il motore grafico Refractor Engine, che in seguito verr\u00e0 utilizzato per la serie \"Battlefield\". Il gioco \u00e8 dotato di una forte componente multiplayer, grazie alle mappe particolarmente distese e alla possibilit\u00e0 di guidare veicoli. \"Codename Eagle\" \u00e8 ambientato in un passato alternativo dove non \u00e8 mai avvenuta la prima guerra mondiale, e la Russia sta cercando di conquistare l'Europa. Per tutte queste caratteristiche Codename Eagle \u00e8 considerato il predecessore \"spirituale\" di \"Battlefield\"."}
{"id": "2462844", "revid": "2102400", "url": "https://it.wikipedia.org/wiki?curid=2462844", "title": "Isabel Paterson", "text": " Insieme a Rose Wilder Lane e Ayn Rand, viene da alcuni considerata una delle ispiratrici dell'odierno libertarismo americano.\nIl suo lavoro pi\u00f9 famoso, il libro \"The God of the Machine\", un trattato di filosofia politica, economia e storia, espone idee che gran parte dei fautori del libero arbitrio pongono alla base della loro filosofia. Il suo biografo Cox (2004) la considera \"la prima progenitrice \"libertarian\" cos\u00ec come conosciuto oggi\u201d. Ayn Rand scrive in una lettera negli anni quaranta che \"The God of the Machine\" \"ha per il capitalismo lo stesso valore che \"Das Kapital\" ha per i marxisti e la \"Bibbia\" per i cristiani\".\nBiografia.\nNata Isabel Mary Bowler nella rurale Isola Manitoulin (Ontario), si trasfer\u00ec nell'ovest con la famiglia quando era ancora molto piccola. \u00c8 cresciuta quindi in un ranch nell'Alberta. La famiglia era molto povera e aveva altri otto figli.\nVorace lettrice autodidatta, ha frequentato solo tre anni la scuola, da 11 a 14 anni. Verso la fine dell'adolescenza, ha lasciato il ranch per trasferirsi a Calgary dove venne assunta a lavorare per la Canadian Pacific Railway. Ha fatto anche la cameriera, la stenografa e la contabile, come assistente del futuro primo ministro canadese Richard Bedford Bennett.\nAnche se si esprimeva bene ed era senza dubbio erudita, aveva un'educazione formale estremamente limitata, esperienza che divideva con Rose Wilder Lane.\nNel 1910, a 24 anni, si spos\u00f2 con il canadese Kenneth B. Paterson. Il matrimonio non fu felice e si separarono nel 1918. \u00c8 stato durante questi anni che si \u00e8 accaparrata un lavoro presso un giornale, l\u2019\"Inland Herald\" di Spokane. Inizialmente lavorava nel dipartimento di economato, ma poi venne trasferita all'editoria. L\u00ec inizi\u00f2 la sua carriera di giornalista: il suo lavoro successivo fu presso un altro quotidiano a Vancouver (Columbia Britannica), dove scrisse per due anni recensioni teatrali.\nNel 1913 ha pubblicato i suoi primi libri, due romanzi western. Dopo la Prima guerra mondiale si \u00e8 trasferita a New York, dove ha lavorato per lo scultore Gutzon Borglum che creava statue per la Cattedrale di St. John e avrebbe in seguito realizzato il monumento di Monte Rushmore. Sempre a New York, Paterson ha scritto anche per \"World\" e \"American\".\nNel 1921 \u00e8 diventata l'assistente di Burton Rascoe, il nuovo direttore del \"New York Tribune\". Per 25 anni, dal 1924 al 1949, ha curato la rubrica dei libri sull\u2019\"Herald Tribune's\" firmandosi \u201cI.M.P.\u201d. Divenne quindi una delle pi\u00f9 influenti critiche letterarie del suo tempo, periodo di grande espansione letteraria, con l'avvento di Hemingway, Fitzgerald, gli afroamericani dell'Harlem Renaissance. Nel 1928 ha ottenuto la cittadinanza americana.\nEra nota per dimostrare il suo spirito acuto nella sua rubrica, dove tra l'altro scriveva anche molte delle idee politiche che poi avrebbe fatto confluire in \"The God of the Machine\". Il suo pensiero, specialmente sul libero commercio, venne inoltre prefigurato nei suoi romanzi storici negli anni venti e trenta. Si oppose a molti dei programmi economici del New Deal messi in atto dal presidente Roosevelt durante la Grande depressione, chiedendo meno partecipazione del governo nelle questioni sociali e fiscali e guidando un gruppo di giovani amici, gran parte impiegati dell\u2019\"Herald Tribune\", che condividevano le sue stesse idee. Una di questi era anche Ayn Rand.\nIsabel Paterson e Ayn Rand.\nPaterson e Rand hanno promosso i loro libri a vicenda e hanno condotto un ampio scambio di corrispondenza per anni, toccando spesso argomenti di religione e filosofia. Il carteggio si \u00e8 interrotto nel 1948 in seguito ad un litigio. Atea, la Rand era critica nei confronti dei tentativi della Patterson, deista, di collegare capitalismo e religione, in quanto li credeva incompatibili.\nCome un segno della scena politica del tempo, \"The God of the Machine\" \u00e8 stato pubblicato lo stesso anno di \"The Fountainhead\" della Rand e di \"The Discovery of Freedom\" di Rose Wilder Lane. Albert Jay Nock ha commentato che il libro della Paterson e quello della Lane erano \u201cgli unici libri intelligibili sulla filosofia dell'individualismo che sono stati scritti in America in questo secolo\u201d.\nUltimi anni.\nPaterson ha influenzato la nascita del conservatorismo Americano del dopoguerra attraverso la sua corrispondenza con il giovane Russell Kirk negli anni quaranta e con William F. Buckley negli anni cinquanta. Buckley e Kirk fondarono poi il \"National Review\" a cui contribu\u00ec anche la Paterson per un po' di tempo.\n\u00c8 sepolta al Saint Mary's Episcopal Churchyard di Burlington (New Jersey)."}
{"id": "2462847", "revid": "1568601", "url": "https://it.wikipedia.org/wiki?curid=2462847", "title": "Obra (fiume)", "text": "L'Obra \u00e8 un fiume sito nella Polonia occidentale, affluente del fiume Warta (a Puszczykowo). Esso ha un corso di 164 chilometri ed un bacino di 2 758\u00a0km\u00b2. Il fiume \u00e8 frequentato da canoe e kayak e possiede dei tracciati molto difficili."}
{"id": "2462848", "revid": "170423", "url": "https://it.wikipedia.org/wiki?curid=2462848", "title": "National Basketball Association 2009-2010", "text": "La stagione della National Basketball Association 2009-2010 \u00e8 stata la 64\u00aa edizione del campionato NBA. La stagione si \u00e8 conclusa con la vittoria dei Los Angeles Lakers, che hanno sconfitto in finale i Boston Celtics per 4-3 nelle finali NBA.\nClassifiche.\nEastern Conference.\nAtlantic Division\nCentral Division\nSoutheast Division\nWestern Conference.\nNorthwest Division\nPacific Division\nSouthwest Division\nPremi NBA.\nQuintetti ideali.\nNBA All-Rookie Team.\nTeam NBA matricole\nSecondo Team NBA matricole"}
{"id": "2462850", "revid": "188323", "url": "https://it.wikipedia.org/wiki?curid=2462850", "title": "Yamaha YZR 750", "text": ""}
{"id": "2462851", "revid": "1543377", "url": "https://it.wikipedia.org/wiki?curid=2462851", "title": "Yamaha TZ 750", "text": "La TZ 750 \u00e8 una moto da competizione costruita dalla Yamaha tra il 1974 e il 1979.\nIl contesto.\nQuesta moto venne prodotta per la neonata formula 750 che per alcuni anni rappresent\u00f2 la classe di maggior cilindrata del motomondiale, si dimostr\u00f2 subito vincente e ottenne tutti i titoli per cui concorse, partecipando anche alla 200 Miglia di Daytona.\nDopo una prima vittoria di John Boote nel campionato neozelandese in gennaio, il debutto internazionale avvenne alla 200 Miglia di Daytona 1974, con la prima versione \"TZ 750A\" di Giacomo Agostini: il neo acquisto Yamaha, vinse davanti a Kenny Roberts, bissando la vittoria (sempre davanti a Roberts) alla 200 Miglia di Imola.\nLe prime 266 moto TZ erano di cilindrata 694, ma vennero presto portate a 750 grazie a un kit di conversione; dal 1975 vennero invece prodotte direttamente a 750 cm\u00b3. Nel 1975 ne vennero prodotte altre 111 (TZ750B) e 40 l'anno successivo (TZ750C).\nAbrogata la Formula 750 a fine 1979, la carriera delle TZ 750 prosegu\u00ec in gare non iridate: Patrick Pons, Dale Singleton e Graeme Crosby vinsero a Daytona nel 1980, 1981 e 1982 (nelle ultime due annate in una versione con restrizioni ai carburatori, come previsto dal regolamento AMA). L'ultima vittoria della 750 fu nel 1984, nella gara di Surfers Paradise delle Swann Series, in Australia.\nLe TZ 750 \"speciali\".\nLa TZ 750 non fu impiegata solo nella Formula 750, ma anche in altre categorie:\nA titolo di curiosit\u00e0 pu\u00f2 essere anche citato il tentativo, infruttuoso, di un appassionato statunitense di riuscire ad avere la regolare immatricolazione di un esemplare per l'uso nella normale circolazione stradale."}
{"id": "2462852", "revid": "838137", "url": "https://it.wikipedia.org/wiki?curid=2462852", "title": "International Women's Open 2008 - Doppio", "text": "Il doppio dell'International Women's Open 2008 \u00e8 stato un torneo di tennis facente parte del WTA Tour 2008.\nLisa Raymond e Samantha Stosur erano le detentrici del titolo, ma ha perso ai quarti contro Kv\u011bta Peschke e Rennae Stubbs.\nCara Black e Liezel Huber hanno vinto in finale 2\u20136, 6\u20130, 10\u20138, contro Kv\u011bta Peschke e Rennae Stubbs."}
{"id": "2462855", "revid": "1305772", "url": "https://it.wikipedia.org/wiki?curid=2462855", "title": "Torrenova di Bisterza", "text": "Torrenova di Bisterza (in sloveno Trnovo, in tedesco \"Dornegg\") \u00e8 un paese della Slovenia con una popolazione di 2.200 abitanti, quartiere dell'insediamento e del comune di Bisterza.\nLa localit\u00e0 si trova vicino alla riva destra del fiume Timavo superiore a 1,3 chilometri a nord del capoluogo comunale.\nStoria.\nDurante il dominio asburgico Torrenova fu comune autonomo e comprendeva buona parte dell'attuale insediamento di Bisterza dell'omonimo comune ad eccezione dell'insediamento di Bisterza propriamente detto.\nDopo la prima guerra mondiale, nel 1920 pass\u00f2 all'Italia a seguito del Trattato di Rapallo, e fu comune autonomo, parte della provincia dell'Istria e comprendeva gli attuali insediamenti (\"naselja\") di Berze di Torrenova (\"Brce\"), Buccova grande (\"Velika Bukovica\"), Buccova piccola (\"Mala Bukovica\"), C\u00e1rie (\"Harije\"), Cossese (\"Koseze\"), P\u00f2glie di Torrenova (\"Dobro Polje\"), Postegna (\"Podstenje\"), Postegnasca (\"Podstenj\u0161ek\"), Sarecce di Torrenova (\"Zare\u010dje\"), Sarecizza in Val Timavo (\"Zare\u010dica\"), Sose (\"Soze\"), Tomigna (\"Tominje\") e Topolza (\"Topolc\") del comune di Bisterza.\nNel 1924 pass\u00f2 alla nuova provincia del Carnaro; tre anni dopo il comune fu fuso con il comune di Bisterza, dando luogo al nuovo comune di Villa del Nevoso.\nCon il trattato di Parigi del 1947 pass\u00f2 alla Jugoslavia. Attualmente Torrenova \u00e8 uno dei quartieri della citt\u00e0 di Bisterza nonch\u00e9 sede della stazione ferroviaria.\nCorsi d'acqua.\nFiume Timavo superiore."}
{"id": "2462858", "revid": "6923", "url": "https://it.wikipedia.org/wiki?curid=2462858", "title": "Livio Furini", "text": "Biografia.\nPrimogenito maschio di una numerosa famiglia, visse a Legnago l'infanzia e l'adolescenza, lavorando presso il negozio di alimentari e panificazione del padre Cesare. Studi\u00f2 a Verona al Liceo Musicale e al Conservatorio di Bolzano.\nConobbe e spos\u00f2 Giuliana Silvana Scarmagnan: il matrimonio venne celebrato il 25 settembre 1959. Lasci\u00f2 gli studi e si trasfer\u00ec a Verona, dapprima come rappresentante poi come libero professionista. L\u00e0 nacquero, il 2 dicembre 1960 e il 17 ottobre del 1962, le figlie Rossella ed Elena Margherita. Nel 1963 si trasfer\u00ec sul lago di Garda operando nel commercio, e apr\u00ec a Castelnuovo del Garda il primo supermercato del comprensorio lacustre.\nNon abbandon\u00f2 la musica, music\u00f2 un Padre Nostro per organo e soprano (1965) e una Salve o Regina (1974) per voce tenore, coro muto e organo dedicata alla Madonna del Frassino, successivamente elaborata per orchestra. Compose un poema sinfonico per coro ed orchestra, \"Invocazione\", che venne eseguito nel 1976 a Fumane, a Verona nella chiesa di San Luca ed a Peschiera del Garda presso il Santuario della Madonna del Frassino. La successiva \"Melodia\" per chitarra e pianoforte venne invece eseguita nel 1978 a Bardolino ed alla Piccola Scala di Milano.\nMa il progetto per il quale \u00e8 pi\u00f9 noto \u00e8 Gardaland, citt\u00e0 dei divertimenti da lui ideata e inaugurata nel 1975. Nel particolare l'idea di Gardaland nacque dopo un viaggio negli Stati Uniti, dove ebbe occasione di visitare Disneyland. L'investimento iniziale fu di 200 milioni di lire.\nNel \u201878 fond\u00f2 la societ\u00e0 \u201cElettronicAnimazione\u201d che comprendeva, oltre alla progettazione di parchi a tema anche il laboratorio di scenografie in vetroresina, attivit\u00e0 alle quali collaborava anche la figlia Elena.\nNegli anni a seguire scrisse, per essere musicate, diverse poesie riunite a posteriori nella raccolta \"L\u2019infanzia me ricorda\". Compose anche Canti della montagna. Entrambe queste antologie furono pubblicate nel 1992 dopo la sua morte.\nIntorno al 1984 compose Risveglio di primavera per pianoforte e poi per orchestra. L'ultima sua composizione musicale, Madre di Ges\u00f9, risale al Natale 1986; la complet\u00f2 pochi giorni prima di morire, il 13 giugno 1987.\nFurini \u00e8 sepolto nella parte nuova del cimitero del Santuario del Frassino a Peschiera del Garda, in una tomba di famiglia posta per terra con i suoi genitori, il padre Cesare e la madre Spedo Fortunata."}
{"id": "2462862", "revid": "125473520", "url": "https://it.wikipedia.org/wiki?curid=2462862", "title": "Michael Raymond-James", "text": "Biografia.\nNato a Detroit, in Michigan, studia recitazione presso il Lee Strasberg Theatre Institute di New York. Dopo alcuni lavori televisivi, tra cui un episodio di \"CSI - Scena del crimine\", debutta al cinema nel 2005 nel cortometraggio \"The Fix\", dove recita al fianco di Robert Patrick, successivamente prende parte al film indipendente \"Moonlight Serenate\" di Giancarlo Tallarico.\nPartecipa come guest star a varie serie televisive, \"Boston Legal\", \"Medium\", \"Life\" e \"E.R. - Medici in prima linea\". Nel 2006 recita nel drammatico \"Black Snake Moan\", il cui cast comprende Samuel L. Jackson, Christina Ricci e Justin Timberlake. Acquista visibilt\u00e0 grazie al ruolo di Rene Lenier nella prima stagione di \"True Blood\".\nNel 2010 \u00e8 protagonista, al fianco di Donal Logue, della serie televisiva \"Terriers - Cani sciolti\", cancellata dopo la messa in onda della prima stagione.\nNell'ottobre 2012 ha fatto la sua prima apparizione nella serie televisiva fantasy \"C'era una volta\" trasmessa dalla ABC, nel ruolo di Neal Cassidy / Baelfire, il padre biologico di Henry Mills.\nDoppiatori italiani.\nNelle versioni in italiano dei suoi film, Michael Raymond-James \u00e8 stato doppiato da:"}
{"id": "2462863", "revid": "729019", "url": "https://it.wikipedia.org/wiki?curid=2462863", "title": "Kana (casa editrice)", "text": "Kana \u00e8 una casa editrice francese associata alla Les \u00c9ditions Dargaud.\nStoria.\nLa casa editrice \u00e8 stata fondata nel 1996 da Yves Schlirf. Attualmente si occupa della pubblicazione di manga in lingua francese e olandese."}
{"id": "2462864", "revid": "101175", "url": "https://it.wikipedia.org/wiki?curid=2462864", "title": "Alice Team", "text": ""}
{"id": "2462865", "revid": "71433", "url": "https://it.wikipedia.org/wiki?curid=2462865", "title": "Michael Raymond James", "text": ""}
{"id": "2462866", "revid": "101175", "url": "https://it.wikipedia.org/wiki?curid=2462866", "title": "Pramac d'Ant\u00edn", "text": ""}
{"id": "2462867", "revid": "287204", "url": "https://it.wikipedia.org/wiki?curid=2462867", "title": "Gloria Graham", "text": "Vive nel Nuovo Messico. \nGraham ha ottenuto il Bachelor in Fine Arts all'Universit\u00e0 di Waco, Texas (1962), ha frequentato la University of California a Berkeley (1962) e l'University of Wisconsin a Madison. Ha trascorso un periodo a Parigi (1965) dove ha studiato scultura. Gloria Graham ha iniziato la sua carriera di artista nel 1975 con una serie di opere in ceramica. Nella met\u00e0 degli anni ottanta ha cominciato con pittura su tela e pannelli di legno.\nI suoi lavori prendono spesso spunto dalle forme geometriche della natura, come per esempio la serie di disegni sulla struttura atomica di vari cristalli e minerali, ispirandosi agli studi del fisico Max Von Laue.\nIl collezionista Panza di Biumo, ha scritto:\nI lavori di Gloria Graham si ispirano ad una ricerca spirituale che si rivela apertamente in pitture di piccole dimensioni.\nHa creato lavori sullo stesso tema ma di grandi dimensioni, disegnando la struttura molecolare di elementi come il sale e il quarzo su pareti.\nNegli ultimi anni ha lavorato molto con la fotografia. Uno dei suoi lavori pi\u00f9 recenti sono la serie di ritratti di 25 poeti per il progetto Add-Verse, creato insieme all'artista Allan Graham, il quale a sua volta ha filmato le mani e i manoscritti dei poeti mentre leggevano le loro poesie.\nMateriali.\nAnche se meglio conosciuta per i suoi dipinti, Graham ha utilizzato un'enorme variet\u00e0 di materiali. Le sue prime creazioni sono per la maggior parte lavori in ceramica: urne, oggetti cilindrici e rotondi. Nel corso della met\u00e0 degli anni ottanta, ha sviluppato una tecnica di pittura su pannelli di legno con un composto di caolinite, hide glue, un metodo simile utilizzato nei tankas tibetani, e usando in seguito la grafite per il disegno. Altri materiali e tecniche sono la pittura a olio, la fotografia, l'alluminio e i tovaglioli in cotone damasco. \nPer l'opera \"Famine Series\", ha dipinto le bandiere di otto Paesi africani su tovaglioli in cotone damasco, una critica alla nostra relazione con i popoli che soffrono la fame."}
{"id": "2462876", "revid": "55935", "url": "https://it.wikipedia.org/wiki?curid=2462876", "title": "Arcidiocesi di Siponto", "text": ""}
{"id": "2462877", "revid": "71433", "url": "https://it.wikipedia.org/wiki?curid=2462877", "title": "Black dog", "text": ""}
{"id": "2462879", "revid": "1568601", "url": "https://it.wikipedia.org/wiki?curid=2462879", "title": "Ghiacciaio di Ch\u00e2teau Blanc", "text": "Il ghiacciaio di Ch\u00e2teau Blanc (pron. fr. : ) si trova in Valle d'Aosta e prende forma e nome dal Monte Ch\u00e2teau Blanc.\nSi trova nelle Alpi della Grande Sassi\u00e8re e del Rutor ed \u00e8 contornato dal monte Ch\u00e2teau Blanc a sud e dal monte Paramont ad ovest. Scende in direzione nord-est. Il ghiacciaio \u00e8 particolarmente visibile da Aosta e dalla media Valle d'Aosta."}
{"id": "2462892", "revid": "599013", "url": "https://it.wikipedia.org/wiki?curid=2462892", "title": "Obra", "text": "Per Obra si pu\u00f2 intendere:"}
{"id": "2462899", "revid": "298229", "url": "https://it.wikipedia.org/wiki?curid=2462899", "title": "Tasha Danvers", "text": ""}
{"id": "2462901", "revid": "25296909", "url": "https://it.wikipedia.org/wiki?curid=2462901", "title": "Variante di Caserta", "text": ""}
{"id": "2462902", "revid": "287204", "url": "https://it.wikipedia.org/wiki?curid=2462902", "title": "Andreas Achenbach", "text": "Biografia.\nInizi\u00f2 la propria formazione artistica giovanissimo, entrando nel 1827 nell'Accademia di Pittura di D\u00fcsseldorf, sotto la guida di Friedrich Wilhelm Schadow.\nStudi\u00f2 a San Pietroburgo e viaggi\u00f2 attraverso l'Italia, i Paesi Bassi e la Scandinavia.\nIn questi primi anni di attivit\u00e0 seguiva la scuola del romanticismo tedesco, fortemente influenzato dall'idealismo; ben presto per\u00f2, trasferitosi a Monaco di Baviera nel 1835, sub\u00ec fortemente l'influsso di Louis Gurlitt, pittore allora noto e ammirato. Inizi\u00f2 dunque a percorrere nuove strade, fino a diventare il fondatore del realismo pittorico tedesco. Si specializz\u00f2 in quadri di paesaggio e anche in essi riusc\u00ec a manifestare il proprio personale temperamento e la propria volont\u00e0 artistica; fu certamente un maestro della tecnica pittorica, ma la sua importanza fu essenzialmente quella del riformatore, storicamente importante per il passaggio dal romanticismo al realismo.\nIl fratello minore, Oswald, anch'egli apprezzato pittore, ne sub\u00ec l'influsso.\nUn gran numero delle sue opere pi\u00f9 significative sono conservate nei maggiori musei tedeschi: presso la Nationalgalerie di Berlino, la Neue Pinakothek di Monaco e le gallerie di Dresda, Darmstadt, Colonia, D\u00fcsseldorf, Lipsia e Amburgo.\nPresso la Galleria d'Arte Moderna di Milano sono esposte le sue opere \"Marina agitata sotto un cielo burrascoso (\"1853) e \"Tramonto dopo un temporale a Porto Venere nel golfo della Spezia\" (1857)."}
{"id": "2462909", "revid": "339392", "url": "https://it.wikipedia.org/wiki?curid=2462909", "title": "ZANU-PF", "text": ""}
{"id": "2462912", "revid": "767487", "url": "https://it.wikipedia.org/wiki?curid=2462912", "title": "Rose Francine Rogomb\u00e9", "text": "Carriera.\nDopo aver condotto i suoi studi in Francia rientr\u00f2 in Gabon dove pratic\u00f2 la professione di magistrato. Durante gli anni 80 svolse diversi incarichi politici tra cui quello di Segretario di Stato per l'emancipazione delle donne e il progresso dei diritti civili. Abbandon\u00f2 la politica all'inizio degli anni 90 quando nel paese si verific\u00f2 la transizione dal monopartitismo al multipartitismo e torn\u00f2 a dedicarsi alla giurisprudenza.\nNel 2008 torn\u00f2 alla vita politica e fu eletta consigliere municipale a Lambar\u00e9n\u00e9, nel 2009 divenne senatrice. Il 16 febbraio 2009 venne designata come Presidente del Senato.\nA seguito della morte del presidente Omar Bongo (8 giugno 2009), ha assunto la carica di Presidente \"ad interim\" della Repubblica, come stabilito dalla costituzione, con il compito di guidare il paese sino alle elezioni presidenziali, avvenute il 30 agosto 2009, nelle quali \u00e8 stato eletto Ali Bongo Ondimba."}
{"id": "2462916", "revid": "1318658", "url": "https://it.wikipedia.org/wiki?curid=2462916", "title": "Yoshito Usui", "text": "La morte.\nL'11 settembre 2009 scomparve misteriosamente dalla sua abitazione di Kasukabe.\nLe ricerche della polizia di Saitama, sollecitate dai familiari a partire dal giorno successivo alla sparizione, si estesero successivamente ad altre circoscrizioni.\nIl 19 settembre dello stesso anno venne rinvenuto da un alpinista sul Monte Arafune della prefettura di Gunma il cadavere del mangaka. La certezza dell'identificazione la si ebbe solamente il giorno successivo dopo un'analisi richiesta dai familiari, grazie al suo calco dentale ed agli effetti personali rinvenuti nello zaino. Secondo i medici il corpo dell'autore aveva i polmoni collassati, oltre a diverse ferite, ed il decesso sarebbe avvenuto nel pomeriggio dell'11 settembre in seguito a una caduta dalla cima di una scogliera alta circa 100 metri, posto dal quale, prima della morte, Usui ha anche scattato una fotografia."}
{"id": "2462918", "revid": "57342", "url": "https://it.wikipedia.org/wiki?curid=2462918", "title": "Veronica Scopelliti", "text": ""}
{"id": "2462925", "revid": "287204", "url": "https://it.wikipedia.org/wiki?curid=2462925", "title": "Anna \u010ci\u010derova", "text": "Biografia.\nCon lo scioglimento dell'Unione Sovietica, la sua famiglia lascia la nativa Armenia. Nel 1999, ai primi campionati del mondo allievi, a soli sedici anni, vince il titolo con 1,89\u00a0m.\nScontenta dopo la seconda medaglia di bronzo consecutiva ai mondiali di Berlino, si ritira dalle competizioni nel 2010 diventando madre. Ritorna alle competizioni il 12 luglio 2011, con 1,99\u00a0m. Il 22 luglio 2011 ai campionati nazionali russi, stabilisce il primato nazionale con 2,07\u00a0m che scalza l'italiana Antonietta Di Martino, che con 2,04\u00a0m era in vetta delle liste mondiali stagionali. Tale risultato costituisce anche la 3\u00aa miglior prestazione in assoluto.\nIl 3 settembre 2011 vince la medaglia d'oro ai Campionati del mondo di atletica leggera a Taegu con la misura di 2,03\u00a0m. L'11 agosto dell'anno successivo vince la medaglia d'oro ai Giochi olimpici di Londra saltando 2,05\u00a0m davanti alla statunitense Brigetta Barrett e alla connazionale Svetlana Shkolina. La settimana successiva vince la tappa di Stoccolma nella Diamond League.\nIl 24 maggio 2016 l'agenzia mondiale antidoping, dopo aver riesaminato i campioni prelevati durante i Giochi della XXIX Olimpiade di Pechino nel 2008, comunica di aver riscontrato la sua positivit\u00e0. Ad ottobre 2016 il CIO stabilisce la revoca della medaglia di bronzo poich\u00e9 nelle urine della campionessa russa sono state rilevate tracce di Turinabol, uno steroide. In seguito le verr\u00e0 revocata anche la medaglia d'argento vinta ai mondiali di Berlino 2009."}
{"id": "2462934", "revid": "339392", "url": "https://it.wikipedia.org/wiki?curid=2462934", "title": "Anna Chicherova", "text": ""}
{"id": "2462944", "revid": "767487", "url": "https://it.wikipedia.org/wiki?curid=2462944", "title": "Adam &amp; Yves", "text": "Adam &amp; Yves \u00e8 un film del 1974, diretto da Peter de Rome.\nAmbientato a Parigi e liberamente ispirato ad Un americano a Parigi, il film \u00e8 ricordato per contenere l'ultima apparizione sullo schermo, non accreditata, di Greta Garbo. In una scena girata in esterni, infatti, fra la folla di New York si intravede la diva svedese, ripresa casualmente durante un'uscita e ovviamente non coinvolta in nessun modo con la produzione del film.\nTrama.\nIl francese Yves (Marcus Giovanni) e un collega turista americano Adam (Michael Hardwick) sono coinvolti in un gioco nel quale sono cucite le scene di sesso."}
{"id": "2462945", "revid": "1149807", "url": "https://it.wikipedia.org/wiki?curid=2462945", "title": "Elex Media Komputindo", "text": "La Elex Media Komputindo \u00e8 una delle maggiori case editrici indonesiane, principalmente occupata nella distribuzione di manga e di pubblicazioni informatiche. Fondata nel gennaio 1985, ha sede a Giacarta."}
{"id": "2462946", "revid": "125366639", "url": "https://it.wikipedia.org/wiki?curid=2462946", "title": "Museo archeologico di Siviglia", "text": "Il museo archeologico di Siviglia (\"museo arqueol\u00f3gico de Sevilla\") \u00e8 un museo archeologico della citt\u00e0 di Siviglia, gestito dalla giunta dell'Andalusia. Ha sede nel Parco Maria Luisa.\nStoria.\nIl museo venne ufficialmente istituito nel 1867 come \"museo di antichit\u00e0\" (\"museo de antig\u00fcedades\") provinciale, ad opera della Commissione provinciale dei monumenti, per ospitare la collezione dei rinvenimenti di Italica (attuale Santiponce) che dal 1780 si trovavano nella galleria di ingresso dell'alc\u00e1zar. Lo stesso alc\u00e1zar fu la prima sede del museo, ma gi\u00e0 nel 1875 le collezioni furono trasferite nella nuova sede del convento de la Misericordia, che ospitava anche il museo di pittura, inaugurata nel 1880. La sede, nonostante l'acquisizione di nuove sale nel 1904, era tuttavia insufficiente.\nNel 1941 la municipalit\u00e0 di Siviglia cedette al ministero dell'educazione nazionale il padiglione delle belle arti che era stato realizzato in occasione dell'esposizione iberoamericana del 1929, facendovi inoltre confluire le collezioni del museo archeologico municipale, che era stato istituito nel 1886 e inaugurato nel 1895 nella torre di Fadrique. La nuova sede fu inaugurata nel 1946 con otto sale, oltre ad una biblioteca e agli uffici.\nNel 1962 il museo fu dichiarato insieme all'edificio ospitante \"monumento storico-artistico\". Nel 2009 \u00e8 stata completata una ristrutturazione, che ha portato le sale ad un totale di 27.\nCollezione.\nLe collezioni del museo comprendono circa 60.000 pezzi.\nLa collezione iniziale comprendeva sculture provenienti da Italica: le statue di Traiano e di Adriano rinvenute nel 1788, la statua di Diana, rinvenuta nell'anno 1900 e i reperti degli scavi condotti da Ivo de la Cortina tra il 1839 e il 1842 e di quelli condotti da Demetrio de los R\u00edos dal 1862.\nLa sezione preistorica comprende i materiali provenienti dal sito dell'et\u00e0 del rame di Valencina de la Concepci\u00f3n, del III millennio a.C., comprendenti gli idoletti cilindrici o a placca, con grandi occhi a forma di soli, che sono le pi\u00f9 antiche rappresentazioni di divinit\u00e0 in Spagna. Una sala ospita gli oggetti d'oro provenienti dai siti di El Carambolo, \u00c9bora, Mairena e altri, che vanno dall'et\u00e0 del rame, all'et\u00e0 del bronzo (II millennio a.C.), gioielli orientalizzanti della cultura tartessica del VII-VI secolo a.C. Un bronzetto fenicio di importazione, raffigurante la dea Astarte seduta, mostra un testo inciso, il pi\u00f9 antico conosciuto nella penisola iberica.\nTra le opere di epoca romana si conservano numerose sculture da Italica, tra le quali una delle are cilindriche con scene bacchiche provenienti dal teatro (in marmo lunense, del I secolo), una \"Testa di Alessandro Magno\" (in marmo pario, del II secolo), una \"Afrodite anadyomene\", ossia che esce dal bagno (ancora in marmo pario, della fine dell'et\u00e0 traianea), una \"Diana\" (sempre in marmo pario e del II secolo), una statua di \"Traiano in nudit\u00e0 eroica\", in marmo pario, e un \"Busto-ritratto di Adriano in corazza\", in marmo pentelico, entrambi di epoca adrianea. Una \"Testa-ritratto di Vespasiano\", del 70 circa, proveniente da \u00c9cija, venne realizzata rilavorando un precedente ritratto forse di Nerone.\nLe sale del museo ospitano inoltre tre mosaici policromi: il \"Trionfo di Bacco\" (da \u00c9cija, del III secolo), il \"Giudizio di Paride\" (da Casariche, del IV secolo) e il \"Mosaico di Antonia Vettia\", proveniente dalla necropoli paleocristiana di Italica, a grosse tessere e con iscrizione, datato al V secolo.\nSi conservano inoltre le quindici lastre in bronzo sulle quali \u00e8 inciso il senatoconsulto contro Gneo Calpurnio Pisone, datato al 20 d.C. e le dieci lastre della legge municipale del municipio Flavio Irnitano, approvata dall'imperatore Domiziano nel 91 (\"lex irnitana\"), rinvenuta in un laboratorio di bronzista, dove probabilmente avrebbe dovuto essere fusa."}
{"id": "2462956", "revid": "88740", "url": "https://it.wikipedia.org/wiki?curid=2462956", "title": "Sandersdorf-Brehna", "text": "Sandersdorf-Brehna \u00e8 una citt\u00e0 di 16.196 abitanti della Sassonia-Anhalt, in Germania.\nAppartiene al circondario (\"Landkreis\") di Anhalt-Bitterfeld (targa ABI).\nStoria.\nLa citt\u00e0 di Sandersdorf-Brehna fu creata il 1\u00ba luglio 2009 dall'unione della citt\u00e0 di Brehna e dei comuni di Glebitzsch, Petersroda, Roitzsch e Sandersdorf.\nSuddivisione amministrativa.\nIl territorio comunale comprende 9 centri abitati (\"Ortschaft\"):"}
{"id": "2462957", "revid": "287204", "url": "https://it.wikipedia.org/wiki?curid=2462957", "title": "Carlin", "text": "Carlin \u00e8 un comune degli Stati Uniti d'America, situata nella Contea di Pershing nello stato del Nevada. Al censimento del 2000 la popolazione era di 2.161 abitanti. Appartiene all'area micropolitana di Elko.\nLa citt\u00e0 deve il nome all'abitazione di uno sciamano nativo americano di nome John \"Rolling Thunder\" Pope che lavor\u00f2 come frenatore per la ferrovia.\nIl 12 agosto del 1939 un treno che operava sotto la citt\u00e0 di San Francisco deragli\u00f2 su un ponte presso Carlin causando la morte di 24 persone e il ferimento di 121. Le indagini parlarono di sabotaggio, ma il caso non \u00e8 ancora stato risolto.\nGeografia fisica.\nSecondo i rilevamenti dell'United States Census Bureau, la localit\u00e0 di Carlin si estende su una superficie di 23,9 km\u00b2, tutti occupati da terre.\nPopolazione.\nSecondo il censimento del 2000, a Carlin vivevano 2.161 persone, ed erano presenti 579 gruppi familiari. La densit\u00e0 di popolazione era di 90,6 ab./km\u00b2. Nel territorio comunale si trovavano 1.014 unit\u00e0 edificate. Per quanto riguarda la composizione etnica degli abitanti, il 91,90% era bianco, lo 0,05% era afroamericano, l'1,76% era nativo, lo 0,60% era asiatico e lo 0,05% proveniva dall'Oceano Pacifico. Il 3,79% della popolazione apparteneva ad altre etnie e l'1,85% a pi\u00f9 di una. La popolazione di origine ispanica corrispondeva all'8,38% degli abitanti.\nPer quanto riguarda la suddivisione della popolazione in fasce d'et\u00e0, il 30,8% era al di sotto dei 18, il 7,4% fra i 18 e i 24, il 31,1% fra i 25 e i 44, il 23,5% fra i 45 e i 64, mentre infine il 7,3% era al di sopra dei 65 anni di et\u00e0. L'et\u00e0 media della popolazione era di 34 anni. Per ogni 100 donne residenti vivevano 108,8 maschi."}
{"id": "2462962", "revid": "1305772", "url": "https://it.wikipedia.org/wiki?curid=2462962", "title": "Kingsbury", "text": ""}
{"id": "2462963", "revid": "767487", "url": "https://it.wikipedia.org/wiki?curid=2462963", "title": "Arrivano Joe e Margherito", "text": "Arrivano Joe e Margherito \u00e8 un film di genere commedia del 1974 e diretto da Giuseppe Colizzi. \u00c8 il penultimo film di Colizzi, prima del postumo Switch.\nIl film \u00e8 interpretato dalla coppia Keith Carradine (Joe) e Tom Skerritt (Margherito) che negli atteggiamenti si rif\u00e0 alla coppia Bud Spencer e Terence Hill del precedente di Colizzi film intitolato \"Pi\u00f9 forte, ragazzi!\" e come nello stesso film la colonna sonora \u00e8 composta dagli Oliver Onions. I due protagonisti sono doppiati da Glauco Onorato e Pino Locchi (gi\u00e0 doppiatori abituali della coppia Spencer-Hill).\nTrama.\nJoe viene mandato da Cosa nostra in Sicilia per svolgere un compito delicatissimo.\nDon Salvatore \u00e8 un boss che gli americani vogliono con loro, per via del suo ingente patrimonio. Sar\u00e0 compito di Joe quello di fare in modo che il viaggio di Don Salvatore per gli States sia senza problemi. Le bande locali non sono per\u00f2 d'accordo e qui nascono i problemi per il giovane picciotto americano. Joe aiutato da un marinaio di nome Margherito, dopo una serie di vicissitudini riesce a spedire la sua preziosa \"merce\", vale a dire il boss siciliano, con l'aereo verso l'America, ma accade che l'aereo esplode in volo e la missione di Joe pu\u00f2 dirsi fallita.\nI due amici, ormai sfiduciati, decidono di cambiare vita e accettano la proposta fatta loro da parte di un gentleman inglese."}
{"id": "2462965", "revid": "281779", "url": "https://it.wikipedia.org/wiki?curid=2462965", "title": "Citta Koviljka", "text": ""}
{"id": "2462967", "revid": "729019", "url": "https://it.wikipedia.org/wiki?curid=2462967", "title": "Castello ducale di Crecchio", "text": "Il castello ducale De Riseis-D'Aragona \u00e8 situato a Crecchio in provincia di Chieti. Attualmente ospita il Museo dell'Abruzzo bizantino e altomedievale.\nStoria.\nLe notizie del castello sono frammentarie, soprattutto sulla sua origine e sulle sue sistemazioni. L'unica antica descrizione del castello rinvenuta dagli archivi \u00e8 quella del 1633 di Scipione Patern\u00f2:\nTuttavia si pu\u00f2 affermare che il castello si \u00e8 sviluppato da una torre preesistente detta \"dell'Ulivo\" in stile duecentesco ed in seguito di trasformazioni nel corso dei secoli, trasformazioni avvenute a partire dal XV secolo. Il castello cambi\u00f2 cos\u00ec forma da struttura difensiva ad architettura abitativa. Le aggiunte si divisero in due stadi di cui il primo comprende l'edificazione di il loggiato meridionale ed il corpo di fabbrica occidentale, mentre il secondo comprende il loggiato superiore ed il piano nobile della fabbrica adiacente. L'aggiunta di un livello superiore nei corpi di fabbrica elimin\u00f2 la merlatura preesistente. La quarta torre venne distrutta nel 1881 da un terremoto e fu ricostruita nel 1904.\nIl 9 settembre 1943 ospit\u00f2 la famiglia reale dei Savoia in fuga da Roma a Brindisi, dato che i duchi di Bovino, come dimostrano foto storiche all'interno del museo, erano assai legati a Vittorio Emanuele III. Mentre nel giugno successivo fu gravemente danneggiato dai bombardamenti. Recentemente \u00e8 stato restaurato.\nNel restauro non sono stati ricostruiti la chiesetta di San Rocco, adiacente al castello, completamente distrutta, e l'ampio giardino ducale, il cui spazio \u00e8 stato ridotto dalla costruzione di una scuola elementare.\nDescrizione.\nIl castello \u00e8 sito su di un colle tra i due fiumi Arielli e Rifago. Il castello \u00e8 composto da quattro torri angolari che racchiudono altrettanti corpi di fabbrica, La torre originaria di nord-est \u00e8 la pi\u00f9 grande di tutt'e quattro, \u00e8 realizzata con blocchi di pietra sbozzata ed \u00e8 suddivisa in tre livelli, di cui il pianterreno \u00e8 rialzato.\nIl castello \u00e8 cinto da un perimetro di mura che racchiudono anche un giardino. Si accede al castello tramite un ponte.\nEsterno.\nIl castello ha pianta quadrata, nell'aspetto di organismo residenziale gentilizio. Costituito da quattro corpi serrati da torri angolari. \nInterno.\nL'interno venne danneggiato dai bombardamenti del 1943, e dunque interamente ricostruito negli anni '60 fedelmente all'originale, \u00e8 privo degli arredi originali. In quanto bene pubblico, negli anni '80 ospit\u00f2 la sede Municipale poi trasferitasi in altro luogo, lasciando spazio al nascente Museo dell'Abruzzo Altomedievale e Bizantino di cui \u00e8 sede. Nella stanza precedente l'accesso alla torre normanna si conserva un letto a baldacchino simile a quello originario dei Duchi di Bovino, insieme a questo una cassapanca entrambe di provenienza esterna al castello, quivi collocate per ricostruire l'ambiente dove dorm\u00ec Vittorio Emanuele III. Una collezione di fotografie immortala le visite varie del Principe Umberto II negli anni '30, nonch\u00e9 la famiglia reale sfollata nel 1943. Il resto delle sale \u00e8 piuttosto spoglio, contenenti le teche dei reperti archeologici. Solo la torre De Riseis, presso l'ala grande del piano terra, conserva una volta a botte con stucchi tardobarocchi."}
{"id": "2462971", "revid": "125065466", "url": "https://it.wikipedia.org/wiki?curid=2462971", "title": "Willy Aubameyang", "text": "Biografia.\n\u00c8 figlio dell'ex calciatore Pierre Aubameyang e fratello di Pierre-Emerick e Catilina, entrambi calciatori.\nCarriera.\nClub.\nMilan.\nWilly Aubameyang ha iniziato la propria carriera giovanile in Francia all'Ivry per poi passare al Cr\u00e9teil e in seguito in Italia alla .\nNel 2005 si \u00e8 trasferito nelle giovanili del Milan e nella stagione 2007-2008 ha fatto parte del gruppo della prima squadra, dopo essersi fatto notare l'anno precedente per aver segnato la rete della vittoria contro la Juventus nel Trofeo Berlusconi. Aubameyang non \u00e8 stato inserito nella lista di giocatori che hanno disputato e vinto la Supercoppa europea e il Mondiale per club; ha ricevuto, per\u00f2, diverse convocazioni in campionato e in Coppa Italia. Ha collezionato una sola presenza con il Milan, il 20 dicembre 2007 giocando il primo tempo dell'incontro di Coppa Italia Milan-Catania (1-2).\nI prestiti ad Avellino, Eupen e Monza.\nDurante l'estate del 2008 \u00e8 stato ceduto in prestito con diritto di riscatto all', con cui ha giocato un campionato di Serie B: la squadra irpina \u00e8 retrocessa e l'attaccante gabonese ha disputato trenta spezzoni di partita riuscendo a segnare un solo gol contro il .\nA fine stagione, vista la mancata iscrizione del club campano nei campionati, il giocatore ha lasciato la squadra per andare a giocare, anche stavolta in prestito, all'Eupen nel campionato belga di seconda divisione. Ha esordito con la squadra belga il 19 settembre 2009, realizzando anche un gol al 16\u00ba minuto.\nIl 31 agosto 2010 il giocatore si \u00e8 trasferito in prestito al , club di Lega Pro Prima Divisione. Ha segnato il suo primo gol con la squadra brianzola il 21 novembre 2010 nella partita contro la Cremonese, terminata con il risultato di 2-2. In totale con il Monza ha disputato 7 partite, 6 nel campionato di Lega Pro Prima Divisione 2010-2011 e una nella Coppa Italia di Lega Pro 2010-2011.\nKilmarnock, Sapins e Saint-\u00c9tienne 2.\nIl 26 gennaio 2011 \u00e8 stato ceduto a titolo definitivo al Kilmarnock, squadra della Scottish Premier League, massima serie del campionato scozzese. Ha esordito il 29 gennaio 2011 contro lo Hamilton Academical, subentrando al 32\u00ba minuto di gioco a Rui Miguel. In totale ha disputato 6 partite segnando un gol contro il Motherwell.\nAl termine della stagione ha lasciato la squadra scozzese e si \u00e8 trasferito in Gabon firmando per il Sapins. Dopo un anno e mezzo trascorso con la squadra di Libreville \u00e8 tornato in europa firmando un contratto amatoriale con il Saint-\u00c9tienne 2 fino alla fine della stagione 2012-2013. Durante la stagione seguente si \u00e8 allenato con la seconda squadra del (la cui prima squadra aveva acquistato dal Saint-\u00c9tienne il fratello Pierre-Emerick), disputando anche delle amichevoli ma senza firmare un contratto.\nNazionale.\nWilly Aubameyang, nonostante sia nato in Francia, ha scelto di giocare con la maglia della Nazionale gabonese, con cui ha esordito il 6 giugno 2009 contro il Togo in una partita valida per le qualificazioni al Mondiale 2010, sostituendo al 79\u00ba minuto di gioco il fratello Pierre-Emerick.\nHa fatto parte della selezione che ha partecipato alla Coppa d'Africa 2010, dove tuttavia non \u00e8 mai sceso in campo.\nStatistiche.\nPresenze e reti nei club.\n\"Statistiche aggiornate al maggio 2013.\""}
{"id": "2462975", "revid": "767487", "url": "https://it.wikipedia.org/wiki?curid=2462975", "title": "Kingsbury (Nevada)", "text": "Kingsbury \u00e8 un census-designated place (CDP) degli Stati Uniti, situato nella Contea di Douglas nello stato del Nevada. Nel censimento del 2000 la popolazione era di 2.624 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Kingsbury si estende su una superficie di 56,5 km\u00b2, tutti occupati da terre.\nPopolazione.\nSecondo il censimento del 2000, a Kingsbury vivevano 2.624 persone, ed erano presenti 684 gruppi familiari. La densit\u00e0 di popolazione era di 46,5 ab./km\u00b2. Nel territorio comunale si trovavano 1.925 unit\u00e0 edificate. Per quanto riguarda la composizione etnica degli abitanti, il 93,29% era bianco, lo 0,46% era afroamericano, lo 0,61% era nativo, il 2,13% era asiatico e lo 0,23% proveniva dall'Oceano Pacifico. L'1,56% della popolazione apparteneva ad altre razze e l'1,71% a pi\u00f9 di una. La popolazione di ogni razza ispanica corrispondeva al 4,15% degli abitanti.\nPer quanto riguarda la suddivisione della popolazione in fasce d'et\u00e0, il 17,4% era al di sotto dei 18, il 6,6% fra i 18 e i 24, il 32,8% fra i 25 e i 44, il 32,4% fra i 45 e i 64, mentre infine il 10,8% era al di sopra dei 65 anni di et\u00e0. L'et\u00e0 media della popolazione era di 42 anni. Per ogni 100 donne residenti vivevano 102,3 maschi."}
{"id": "2462978", "revid": "149727", "url": "https://it.wikipedia.org/wiki?curid=2462978", "title": "Heideloh", "text": ""}
{"id": "2462979", "revid": "149727", "url": "https://it.wikipedia.org/wiki?curid=2462979", "title": "Ramsin", "text": ""}
{"id": "2462980", "revid": "149727", "url": "https://it.wikipedia.org/wiki?curid=2462980", "title": "Renneritz", "text": ""}
{"id": "2462982", "revid": "88740", "url": "https://it.wikipedia.org/wiki?curid=2462982", "title": "Zscherndorf", "text": "Zscherndorf \u00e8 una frazione della citt\u00e0 tedesca di Sandersdorf-Brehna, nella Sassonia-Anhalt.\nStoria.\nZscherndorf fu nominata per la prima volta nel 1310.\nCostitu\u00ec un comune autonomo fino al 1\u00ba luglio 2004, quando fu annessa al comune di Sandersdorf, divenendone frazione.\nIl 1\u00ba luglio 2009 Zscherndorf divenne frazione della nuova citt\u00e0 di Sandersdorf-Brehna."}
{"id": "2462984", "revid": "149727", "url": "https://it.wikipedia.org/wiki?curid=2462984", "title": "Beyersdorf", "text": ""}
{"id": "2462985", "revid": "149727", "url": "https://it.wikipedia.org/wiki?curid=2462985", "title": "K\u00f6ckern", "text": ""}
{"id": "2462993", "revid": "36426", "url": "https://it.wikipedia.org/wiki?curid=2462993", "title": "Monumento funebre del cardinale La Grange", "text": ""}
{"id": "2462998", "revid": "74801", "url": "https://it.wikipedia.org/wiki?curid=2462998", "title": "Tonopah", "text": "Tonopah \u00e8 un comune non incorporato e capoluogo della contea di Nye, Nevada, Stati Uniti. Si trova all'incrocio delle U.S. Routes 6 e 95, a circa met\u00e0 strada tra Las Vegas e Reno. Al censimento del 2010, la popolazione era di abitanti.\nGeografia fisica.\nSecondo lo United States Census Bureau, il census-designated place (CDP) di Tonopah ha un'area totale di .\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dall'89,7% di bianchi, il 2,9% di afroamericani, lo 0,8% di nativi americani, lo 0,5% di asiatici, lo 0,3% di oceanici, il 2,7% di altre razze, e il 2,9% di due o pi\u00f9 etnie. Ispanici o latinos di qualunque razza erano l'8,7% della popolazione."}
{"id": "2463000", "revid": "1272592", "url": "https://it.wikipedia.org/wiki?curid=2463000", "title": "Dipartimento di Francisco Moraz\u00e1n", "text": "Il dipartimento di Francisco Moraz\u00e1n \u00e8 un dipartimento dell'Honduras centrale avente come capoluogo Distrito Central, una municipalit\u00e0 che comprende Tegucigalpa, la capitale del Paese, e Comayag\u00fcela, l'ex capitale.\nIl dipartimento di Francisco Moraz\u00e1n comprende 28 comuni:"}
