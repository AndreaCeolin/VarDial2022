{"id": "2486733", "revid": "287204", "url": "https://it.wikipedia.org/wiki?curid=2486733", "title": "The Ring (rivista)", "text": "The Ring (spesso indicato come Ring Magazine) \u00e8 una rivista statunitense specializzata nel pugilato la cui prima pubblicazione risale al 1922.\nAllora si trattava di una rivista specializzata in boxe e catch, ma quando quest'ultimo venne messo in discussione come reale sport di combattimento, \"The Ring\" si specializz\u00f2 poco alla volta nel trattare unicamente di pugilato.\nNomina secondo i propri criteri il Ring Magazine fight of the year, il migliore incontro dell'anno.\nStoria.\nTra i pugili usciti nella copertina della rivista ci sono Andrew Golota, Salvador S\u00e1nchez, Jack Dempsey, Max Schmeling, Joe Louis, Sugar Ray Robinson, Jake LaMotta, Rocky Marciano, Willie Pep, Muhammad Ali, Alexis Arg\u00fcello, Wilfred Ben\u00edtez, Wilfredo G\u00f3mez, Roberto Dur\u00e1n, Larry Holmes, Marvin Hagler, Sugar Ray Leonard, Bud Taylor, Mike Tyson, Evander Holyfield, Joe Frazier, Floyd Mayweather Jr., Thomas Hearns, Roy Jones Jr., Bernard Hopkins, Julio C\u00e9sar Ch\u00e1vez, F\u00e9lix Trinidad, Manny Pacquiao, \u00d3scar de la Hoya, Mauro Mina e Ricardo Mayorga.\nL'ultimo entrato \u00e8 Volodymyr Kly\u010dko.\n\" The Ring\" \u00e8 pubblicata dalla London Publications."}
{"id": "2486735", "revid": "767487", "url": "https://it.wikipedia.org/wiki?curid=2486735", "title": "Hubert Van Innis", "text": "Biografia.\nDebutt\u00f2 alla seconda edizione dei Giochi olimpici a , in cui vinse due ori e un argento nel tiro con l'arco. 20 anni dopo, ai Giochi olimpici di , ottenne uno dei migliori risultati in una singola edizione con quattro ori e due argenti, diventando inoltre uno dei migliori medagliati della storia."}
{"id": "2486740", "revid": "729019", "url": "https://it.wikipedia.org/wiki?curid=2486740", "title": "Plesso venoso vaginale", "text": "Il plesso venoso vaginale \u00e8 un'intricata struttura venosa che drena il sangue refluo proveniente dalla vagina.\nAnatomia.\nLe vene che compongono il plesso venoso vaginale decorrono lungo la superficie laterale della vagina accogliendo i vasi venosi provenienti dalle pareti vaginali. Il plesso venoso vaginale si anastomizza con il plesso venoso rettale, uterino e vescicale. I vasi che compongono il plesso confluiscono nelle vene vaginali e nelle vene uterine, confluenti nelle vene iliache."}
{"id": "2486741", "revid": "28592", "url": "https://it.wikipedia.org/wiki?curid=2486741", "title": "Soprannominato", "text": ""}
{"id": "2486743", "revid": "729019", "url": "https://it.wikipedia.org/wiki?curid=2486743", "title": "Pen Sovan", "text": "Con l'invasione vietnamita della Cambogia del 1979, che rovesci\u00f2 il governo di Pol Pot, Pen divenne primo ministro della neonata Repubblica Popolare della Kampuchea, controllata dal Vietnam, dal 27 giugno al 5 dicembre 1981.\nL'incarico pi\u00f9 importante di Pen fu comunque quello di primo segretario (1979-1981), poi di segretario generale del Partito Popolare Cambogiano dal maggio al 5 dicembre 1981, quando ufficialmente si rec\u00f2 in Vietnam per \"riposo\", ma con ogni probabilit\u00e0 epurato per il suo scarso sostegno dell'occupazione."}
{"id": "2486744", "revid": "486946", "url": "https://it.wikipedia.org/wiki?curid=2486744", "title": "Guerra serbo bosniaca", "text": ""}
{"id": "2486745", "revid": "767487", "url": "https://it.wikipedia.org/wiki?curid=2486745", "title": "L'intrusa (film 1927)", "text": "L'intrusa. Una straniera a San Menaio \u00e8 un film del 1927 diretto da C. Louis Martini. \u00c8 il secondo film muto realizzato in Puglia, prodotto dalla \"\u201cGarganica Film\u201d\" di Lucera. \u00c8 molto importante per la storia del cinema in Puglia perch\u00e9 soltanto tre pellicole mute risultano girate nella regione.\nIl titolo \"\u201cL'intrusa\u201d\" contraddistingue altri due film successivi: uno nel 1929, con regia di Edmund Goulding, e l'altro nel 1956 con Raffaello Matarazzo che diresse un film dallo stesso titolo.\nTrama.\nIl sottotitolo (\u201c\"Una straniera a San Menaio\"\u201d) fa pensare ad un film di impronta turistica, un richiamo per il pubblico, che non conosceva ancora le bellezze naturali di una localit\u00e0, come San Menaio, che solo in seguito sarebbe stata meglio reclamizzata.\nProduzione.\nQuattro anni dopo la realizzazione di Maria ...vieni a Marcello, la \"\u201cGarganica Film\u201d\" mise in cantiere un secondo film, l'ultimo della sua breve stagione; non \u00e8 stata reperita alcuna copia delle due pellicole da essa prodotte.\nIl primo film della Garganica ebbe un largo sfruttamento in tutto il Meridione, a differenza del secondo, \"L'intrusa\", anche noto come \"Una straniera a San Menaio\", ambientato sull'incantevole sfondo di questa localit\u00e0 del Gargano.\nInteramente girato in provincia di Foggia ed in particolare nel borgo balneare di San Menaio, a cinque chilometri da Vico del Gargano, famoso per la spiaggia e per le foreste di pini d'aleppo.\nCast.\nLa protagonista \u00e8 l'attrice Pina Serena, nel ruolo della \"straniera\". Ricorrono nel film alcuni nomi presenti nel primo film, come quello del regista e dell'operatore."}
{"id": "2486746", "revid": "373960", "url": "https://it.wikipedia.org/wiki?curid=2486746", "title": "Una straniera a San Menaio", "text": ""}
{"id": "2486750", "revid": "606039", "url": "https://it.wikipedia.org/wiki?curid=2486750", "title": "Ferrovia carinziana", "text": "Per ferrovia Carinziana (in tedesco \"K\u00e4rntner Bahn\") s'intende la linea ferroviaria internazionale che collega Fortezza, in provincia di Bolzano a Maribor, in Slovenia. Attualmente \u00e8 distinta in due linee ferroviarie:"}
{"id": "2486751", "revid": "647919", "url": "https://it.wikipedia.org/wiki?curid=2486751", "title": "Riserva Naturale Statale", "text": ""}
{"id": "2486752", "revid": "256896", "url": "https://it.wikipedia.org/wiki?curid=2486752", "title": "Riserva naturale Valle delle Ferriere", "text": ""}
{"id": "2486753", "revid": "1745361", "url": "https://it.wikipedia.org/wiki?curid=2486753", "title": "Afareo (figlio di Periere)", "text": "Afareo (; ) \u00e8 un personaggio della mitologia greca. Fu re di Messene.\nGenealogia.\nFiglio di Periere e di Gorgofone, spos\u00f2 Arene fu padre di Idas e Linceo e Piso.\nMitologia.\nAlla morte del padre eredit\u00f2 il regno assieme al fratello Leucippo, ma avendo la maggiore autorit\u00e0 gli fu attribuita la fondazione di una citt\u00e0 a cui diede il nome dalla moglie (Arene) e quando Ippocoonte usurp\u00f2 il trono di Sparta accolse il fratello Tindaro che si stabil\u00ec a Thalamae, citt\u00e0 dove nacquero i suoi figli.\nAccolse anche suo cugino Neleo (che fu cacciato da Pelia) e gli assegn\u00f2 un tratto di terra nella parte marittima di Messenia dove la citt\u00e0 principale era Pilo ed inoltre accolse anche Lico che fu esiliato dal fratello Egeo e che in cambio gli rivel\u00f2 poi i riti di Demetra.\nDopo la morte dei figli Idas e Linceo (uccisi dai Dioscuri) e poich\u00e9 il suo regno era rimasto privo di discendenti maschi, a Nestore spett\u00f2 tutto il suo regno compresa tutta la parte governata da Idas, ma non fu ceduta Tricca ai figli di Asclepio, Macaone e Podalirio."}
{"id": "2486756", "revid": "1543377", "url": "https://it.wikipedia.org/wiki?curid=2486756", "title": "Finger Lakes", "text": "I Finger Lakes sono undici laghi di origine glaciale situati nella parte settentrionale dello stato di New York, negli Stati Uniti. I laghi, che hanno una forma allungata e sono orientati su un asse nord-sud, derivano da fiumi che fluivano verso nord, gettandosi nel lago Ontario. Il nome deriva dal fatto che i laghi principali ricordarono ai primi cartografi della zona le dita (in inglese \"finger\") di una mano.\nI due laghi maggiori sono il Cayuga e il Seneca, che sono lunghi entrambi circa 60\u00a0km, larghi poco pi\u00f9 di cinque, e sono tra i laghi pi\u00f9 profondi degli Stati Uniti; prendono il loro nome da due nazioni irochesi, che governarono la regione fino alla rivoluzione americana. Ad est di questi due laghi si trovano l'Otisco, Owasco e lo Skaneateles, mentre ad ovest vi sono il Keuka (l'unico ad avere una forma ad Y), il Canandaigua, l'Honeoye, il Canadice, l'Hemlock e il Conesus.\nLa regione dei Finger Lakes \u00e8 una popolare meta turistica; inoltre sulle sue sponde sorgono un centinaio di aziende vinicole, e nella regione \u00e8 presente una American Viticultural Area. Le principali citt\u00e0 della regione sono Ithaca, Rochester e Geneva."}
{"id": "2486759", "revid": "28592", "url": "https://it.wikipedia.org/wiki?curid=2486759", "title": "Pianta a croce greca", "text": ""}
{"id": "2486768", "revid": "2110845", "url": "https://it.wikipedia.org/wiki?curid=2486768", "title": "Georges Carpentier", "text": "Soprannominato \"L'uomo dall'orchidea\", gareggi\u00f2 principalmente tra i pesi mediomassimi e i pesi massimi e la sua carriera si svolse tra il 1908 e il 1926. Il suo peso vari\u00f2 negli anni dai 57 ai 79\u00a0kg ed era famoso per la velocit\u00e0, l'eccellente abilit\u00e0 pugilistica e l'estrema potenza di pugno.\nRiconoscimenti.\nL'incontro disputato al Polo Grounds in cui fu sconfitto per KO al 15\u00ba round dal futuro campione del mondo dei pesi massimi Gene Tunney venne nominato Ring Magazine fight of the year per il 1924.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nLa carriera.\nNato a Li\u00e9vin, vicino a Lens (Passo di Calais), agli inizi Carpentier attravers\u00f2 diverse categorie di peso, partendo dai welter e combattendo in tutte quelle superiori.\nLa sua carriera fu estremamente precoce: combatt\u00e9 da professionista per la prima volta a 14 anni, a 17 fu campione di Francia e d'Europa dei pesi welter, a 18 anni campione d'Europa dei pesi medi e, a 19 anni, nel 1913 vinse anche il campionato d'Europa dei pesi mediomassimi.\nIl 1\u00ba giugno 1913, battendo \"Bombardier\" Billy Wells a Gand in Belgio, divenne anche campione europeo dei pesi massimi.\nDifese il titolo a dicembre contro Wells, nel gennaio del 1914 contro Pat O'Keefe e a Londra il 16 luglio batt\u00e9 Ed \"Gunboat\" aggiungendo il cosiddetto \"Campionato mondiale dei pesi massimi bianchi\" al suo titolo europeo.\nCarpentier fece anche da arbitro in numerosi incontri, durante le prime fasi della sua carriera, tra i quali quello per il titolo mondiale dei massimi tra Jack Johnson e Frank Moran nel giugno del 1914.\nFu aviatore durante la Prima guerra mondiale e fu premiato per due volte con i pi\u00f9 alti onori militari francesi, la Croix de Guerre e la M\u00e9daille Militaire, fatti che contribuirono ad incrementare ulteriormente la sua popolarit\u00e0, che era gi\u00e0 fenomenale non solo in Francia, ma anche in Inghilterra e negli Stati Uniti.\nDifese per due volte il suo titolo nel 1919 prima di scendere di peso per sfidare Battling Levinsky per il campionato mondiale dei mediomassimi. Il 12 ottobre 1920 a Jersey City Carpentier batt\u00e9 Levinsky per KO al 4\u00ba round e conquist\u00f2 il titolo mondiale dei pesi mediomassimi.\nCarpentier tent\u00f2 di conquistare anche il campionato mondiale dei pesi massimi il 2 luglio del 1921, ancora a Jersey City. Sfid\u00f2 il fuoriclasse Jack Dempsey in quella che fu chiamata \"the boxing's first million dollar gate\", la prima sfida di pugilato da un milione di dollari. Complice un infortunio alla mano patito nel corso del secondo round, Carpentier fu duramente malmenato da Dempsey, che infine lo mise KO al secondo minuto del 4\u00ba round. I due pugili divennero poi ottimi amici.\nIl 24 settembre 1922 Carpentier perse il titolo mondiale dei mediomassimi e quelli europei dei massimi e dei mediomassimi in un match controverso contro il franco-senegalese Battling Siki, allo stadio Buffalo di Montrouge, (Parigi), di fronte ad un pubblico di 40.000 persone. Il match termin\u00f2 al 6\u00ba round con un uppercut di destro del pugile franco-senegalese. L'arbitro squalific\u00f2 Siki con un pretesto, ma i giudici di bordo ring, temendo la folla che minacciava tumulti, dopo una ventina di minuti misero da parte l'arbitro e lo dichiararono campione. Fran\u00e7ois Deschamps, il manager di Carpentier, present\u00f2 appello alla decisione, che venne per\u00f2 rigettato. \nIl suo ultimo incontro contro un grande campione fu quello del 24 luglio 1924 con Gene Tunney al Polo Grounds di New York, che perse per KOT al 15\u00ba round.\nSi ritir\u00f2 dal ring nel 1927 con un ultimo incontro di esibizione.\nDopo il suo ritiro dal pugilato, per diversi anni Carpentier fece l'attore e cantante di vaudeville, specialmente in Inghilterra e negli Stati Uniti. Apparve anche in una mezza dozzina di film, sia dell'epoca del muto che del sonoro.\nGir\u00f2 tre film a Hollywood, uno per il regista James Stuart Blackton in Inghilterra e due nella natia Francia.\nLa sua ultima apparizione sugli schermi risale al 1934, dopodich\u00e9 divenne proprietario di un locale, Chez Georges Carpentier, in un quartiere chic della periferia di Parigi, svolgendo questo lavoro in diversi altri locali fino a poco prima della morte.\nCarpentier e il suo vecchio avversario Dempsey rimasero amici e, a partire dal 1921, si scambiarono visite a New York e a Parigi per il resto della loro vita.\nCarpentier mor\u00ec nel 1975 e fu sepolto nel Cimeti\u00e8re de Vaires-sur-Marne, Seine-et-Marne, Francia."}
{"id": "2486772", "revid": "320578", "url": "https://it.wikipedia.org/wiki?curid=2486772", "title": "XI Campionati indoor europei e del Mediterraneo di tiro con l'arco", "text": ""}
{"id": "2486774", "revid": "486946", "url": "https://it.wikipedia.org/wiki?curid=2486774", "title": "Discografia degli Allman Brothers Band", "text": ""}
{"id": "2486775", "revid": "1318658", "url": "https://it.wikipedia.org/wiki?curid=2486775", "title": "Lauria", "text": "Lauria \u00e8 un comune italiano di abitanti della provincia di Potenza, in Basilicata.\nGeografia fisica.\nLa cittadina, situata al confine con la provincia di Cosenza (in Calabria), \u00e8 punto di snodo di tre principali direttrici viarie: l'autostrada A2 (autostrada del Mediterraneo) Salerno\u2013Reggio Calabria, che ricalca pressappoco l'antica via romana Capua-Rhegium; la fondovalle Sinnica, che porta alla costa ionica lucana; la fondovalle del Noce che collega l'autostrada A2 con la costa tirrenica calabro\u2013lucana.\nInoltre la citt\u00e0 rappresenta il punto d'incontro di tre valli: del Noce, del Sinni e del Mercure.\nIl 5,8% del territorio comunale, pari a 1016 ettari, \u00e8 collocato all'interno del parco nazionale dell'Appennino Lucano-Val d'Agri-Lagonegrese.\nIl comune fa parte della provincia di Potenza e confina con i centri, della stessa provincia, di Castelluccio Inferiore, Castelluccio Superiore, Latronico, Castelsaraceno, Moliterno, Lagonegro, Nemoli, Trecchina, e con quelli della provincia di Cosenza, Tortora e Laino Borgo. Il territorio comunale \u00e8 collocato in una zona esposta ad un rischio sismico di media entit\u00e0, come dimostrano gli eventi calamitosi registrati negli ultimi decenni; l'ultimo dei quali, di particolare rilevanza, si \u00e8 verificato il 9 settembre 1998.\nIdrografia.\nLago La Rotonda.\nBacino lacustre di 71 ettari, a 914 metri sul livello del mare, \u00e8 posto in una conca ai piedi del monte omonimo, sul versante di sud est; oggi ridotto a poco pi\u00f9 di un pantano, in uno spazio di 800 per 100\u2013150 m, profondo al massimo 2 m, raccoglie per lo pi\u00f9 le acque alluvionali e di scorrimento superficiale provenienti dai versanti dei monti Serra Rotonda e Serra la Spina. \u00c8 situato in direzione nord\u2013est a 13\u00a0km dal centro urbano.\nInvaso di Cogliandrino.\n\u00c8 la diga dell'omonima contrada, posta a 672 metri sul livello del mare, nell'alta valle del Sinni alla confluenza del torrente \"Cogliandrino\" nel fiume Sinni. Conosciuta anche come \"diga di Masseria Nicodemo\", \u00e8 gestita dall'Enel (sezione di Napoli) e le sue acque sono utilizzate per la produzione di energia elettrica.\nStoria.\nOrigini.\nNelle fonti scritte, fortemente penalizzate dalla distruzione dell'archivio cittadino, avvenuto durante il massacro di Lauria, l'antico nome \"Uria\" compare per la prima volta in un documento redatto nel 1079 dall'arcivescovo di Salerno, Alfano. Appare per\u00f2 improbabile che la sua area, attraversata in epoca romana dalla via Popilia, la pi\u00f9 importante direttrice Nord-Sud dell'Italia meridionale (ricalcata oggi dall'A2), sia rimasta disabitata fino al X secolo. Importanti ritrovamenti di una tomba di epoca lucana in localit\u00e0 Malfitano, parlano chiaramente di un importante sviluppo antropico almeno preromano. Scavi archeologici, da lungo tempo invocati, porterebbero alla luce con ogni probabilit\u00e0 una meravigliosa storia millenaria. Una teoria leggendaria fa risalire la fondazione della citt\u00e0 in epoca precedente al 400 a.C. ad opera di una colonia greco\u2013cretese, guidata da Teocle e Menippe, che giunta nell'attuale valle del Noce, a Piano dei Peri (Trecchina), decise d'insediarsi nel posto chiamandolo \"Iriae\", in memoria dell'iride (latino: \"iris\") che li aveva benevolmente accolti. La tesi della colonizzazione greca non \u00e8 mai stata verificata per l'assenza di una sistematica campagna di scavi sul territorio comunale e nei paesi limitrofi; rimane ampia pure la gamma di possibilit\u00e0 sulle origini del nome. Non \u00e8 escluso che sul suo territorio si trovasse, in epoca romana, la cittadina di Mendicoleus. Il canonico don Nicola Curzio ha spiegato la nascita della citt\u00e0 come il risultato della migrazione, in tempi diversi, di gente scampata alla distruzione delle vicine \"Iriae\", \"Seleuci\" e \"Blanda\". \"Iriae\" si presume possa essere la citt\u00e0, menzionata prima, i cui abitanti decisero di trovare rifugio, per qualche sconosciuta ragione (presumibilmente tra il 280 e il 275 a.C. a causa delle incursioni di Pirro che combatteva contro i romani), nei luoghi in cui poi sorger\u00e0 il di Ruggiero di Lauria e che all'epoca erano ricoperti abbondantemente di piante di lauro; \"Seleuci\", viene idealmente collocata nella contrada, che poi ha italianizzato il suo nome in Seluci, rasa al suolo dai romani nel corso della seconda guerra punica (fine del III secolo a.C.) per il sostegno offerto ai cartaginesi; \"Blanda\", invece, sarebbe stata individuata in una porzione di territorio, nei pressi di Tortora, che nel 914 d.C. fu definitivamente distrutta dai saraceni con la conseguenza di essere abbandonata dalla popolazione, spostatasi in parte nell'attuale quartiere Ravita, tra i due rioni della citt\u00e0. Dalla contrazione delle parole latine \"laurus\" (lauro) e \"Iriae\" sarebbe, quindi, derivato originariamente il nome, Lauria, anche se l'etimologia ipotizza che il suo nome derivi invece dal contenitore per l'olio, posto sotto il torchio, che i bizantini chiamavano \"laurion\". Pi\u00f9 verosimile \u00e8 l'ipotesi che la rifondata \"Iriae\" sia poi diventata \"Uria\" (citt\u00e0 aurea) per volere del tribuno consolare Caio Emilio Mamercino (latino: \"Caius \u00c6milius Mamercinus\") che volle premiare la laboriosit\u00e0 degli abitanti. Lo scrittore francescano, Giovanni Franchini, dell'Ordine dei Frati Minori Conventuali, facendo riferimento agli antichi latini, chiama Lauria coi nomi di \"Ulci\", \"Ulciana Colonia\", \"Luria\" e \"Laorina\". Nel 406 i visigoti di Alarico la distrussero ma nel 460, mentre i vandali proseguivano l'opera di distruzione dell'Impero Romano d'Occidente di Maggioriano che decadeva lentamente, fu interamente ricostruita ai piedi della torre costruita dai saraceni, la quale sar\u00e0, in seguito, sostituita dal castello dell'ammiraglio aragonese Ruggiero di Lauria. Nel VII secolo conflu\u00ec nei domini longobardi del ducato di Benevento e soffr\u00ec di frequente delle incursioni di saraceni, i quali infine distrussero il borgo nel 916. L'imperatore Michele IV il Paflagone liber\u00f2 la citt\u00e0 dai saraceni e le diede il simbolo del basilisco con la scritta \"Noli me tangere\". Guglielmo d'Altavilla la chiam\u00f2 infine Lauria, ispirandosi a un lauro verdeggiante che fece anche dipingere sullo stemma, a fianco del basilisco. La prima fonte scritta di quest'antica citt\u00e0 lucana risale, come gi\u00e0 accennato, all'XI secolo e fa riferimento a una laura di monaci basiliani insediati sulla sommit\u00e0 del colle Armo, dove l'antica chiesa, distrutta nel 1806 dalle truppe napoleoniche del generale Andrea Massena, fu poi ricostruita per devozione alla Madonna Assunta.\nMedioevo.\nNella documentazione scritta ritroviamo Lauria, per la prima volta, almeno dal punto di vista di una chiara identificazione toponomastica, nel Medioevo.\n il centro abitato sorse nel X secolo intorno ad una laura basiliana, che era sita nel luogo ove poi \u00e8 stato edificato il santuario della Madonna dell'Armo. Probabilmente furono i Normanni, che si stabilirono nella zona saracena, detta Ravita (arabo: \"rabit\", zona vicina o annessa), ed edificarono il di Ruggiero. Dal XII secolo Lauria fu sede di un feudo in cui fiorivano artigianato e commercio. Lauria rappresentava a quell'epoca il centro politico ed economico della Valle del Noce: il feudatario era il capo incontrastato di questo microcosmo autonomo. Capostipite della baronia normanna \u00e8 Gibel de Loria, cui segu\u00ec Riccardo (dal 1254 al 1266), fedelissimo di re Manfredi, che, insieme a lui, trov\u00f2 la morte nella battaglia di Benevento. \u00c8 proprio con Riccardo che la citt\u00e0 diviene, anche se per pochi anni, la prima sede del Giustizierato di Basilicata.\nIl primogenito di questi, Ruggiero, divenne celebre perch\u00e9 nominato ammiraglio d'Aragona da Pietro III: non fu mai sconfitto in combattimento e riusc\u00ec, pi\u00f9 volte, ad uscire vittorioso da scontri con la flotta angioina.\nEpoca napoleonica.\nIl regime della Prima Repubblica francese fu imposto anche in Italia con l'instaurazione della Repubblica Partenopea, nel 1799. In quel breve periodo, durato circa sei mesi e cominciato con l'usurpazione da parte del generale francese Championnet del Regno di Napoli di Ferdinando IV, l'organizzazione amministrativa del territorio, almeno sulla carta, sub\u00ec notevoli cambiamenti. Il Governo Provvisorio, sulla base del modello francese, istitu\u00ec diversi dipartimenti, tra cui quello del Crati, che ebbe il suo capoluogo a Cosenza; esso era costituito a sua volta da dieci unit\u00e0 amministrative minori, tra le quali figurava anche il cantone di Lauria; rientravano certamente in quest'area i comuni lucani di Rivello, Castelluccio Superiore, Castelluccio Inferiore, Viggianello, Rotonda, Trecchina, Maratea, Nemoli, Lagonegro e i comuni calabresi di Tortora, Aieta (inclusa l'odierna Praia a Mare), San Nicola Arcella e Scalea.\nNel 1806, alla ripresa delle ostilit\u00e0 tra i regnanti della casa di Borbone e gli occupanti francesi, la citt\u00e0 divenne un focolaio di rivolta: molti abitanti, tra il 7 e il 9 agosto, furono barbaramente trucidati dai soldati napoleonici, guidati dal generale Massena, perch\u00e9 rei di aver sostenuto la causa borbonica: l'evento \u00e8 passato alla storia come il massacro di Lauria. Dopo il saccheggio e la sconfitta, per ritorsione alla citt\u00e0 e sulla base della legge n. 132 dell'8 agosto 1806, il nuovo ente amministrativo del Regno di Napoli, chiamato \"distretto\", nonch\u00e9 il \"giudicato\" (una sorta di tribunale), vennero ubicati dal re Giuseppe Bonaparte nel limitrofo centro di Lagonegro. Alla restaurazione borbonica del 1816 il territorio di Lauria costituiva uno dei circondari dello stesso distretto di Lagonegro..\nNovecento.\nRimane tristemente noto nella memoria collettiva di Lauria il bombardamento effettuato dalle Forze Alleate il 7 settembre 1943, finalizzato alla distruzione del comando tedesco, sito nel centro della citt\u00e0, in cui perirono 37 civili. Altre fonti, tra le quali quella del giornale \"L'eco di Basilicata\", che riporta, a sua volta, le testimonianze dirette dell'allora vivente sacerdote don Antonio Spagnuolo e di diversi superstiti, affermano che il numero delle vittime civili fu superiore, ossia in numero pari a 39, che il bombardamento fu effettuato da aerei americani e che l'obiettivo militare prioritario fosse individuato in un deposito di munizioni nel quartiere Ravita e non semplicemente, com'\u00e8 facile immaginare in guerre di tale portata, nelle vie di comunicazione principali, quali sono strade e ferrovie, che da sempre in guerra vengono ritenute bersagli strategici. In particolare, come si apprende dai rapporti dei comandanti di squadriglia delle missioni n. 116 e 117, compiute nei giorni 7 e 8 settembre 1943 dal \"321\u00ba Bombardment Group\" americano a bordo di 36 bombardieri B-25 (tra i quali pochi B-25G), furono colpiti i nodi viari principali. Il diario di guerra riporta anche che alcune bombe colpirono il centro abitato e non tutti i bersagli furono individuati a causa della presenza di banchi di nuvole.\nAlla cronaca nera della citt\u00e0 appartengono un paio di storie macabre. La famigerata serial killer Leonarda Cianciulli, detta \"la saponificatrice di Correggio\", negli anni 20 visse per qualche tempo a Lauria, non senza altri problemi giudiziari, poich\u00e9 il marito Pansardi era originario del luogo.\n\u00c8 da annoverare anche il pagamento del riscatto e il successivo rilascio di John Paul Getty III, nipote del petroliere Jean Paul Getty, allora noto per essere considerato l'uomo pi\u00f9 ricco del mondo, lungo il tratto autostradale che interessava Lauria, a seguito del sequestro di persona compiuto dalla 'ndrangheta il 10 luglio 1973 a Roma.\nStemma comunale.\nSimbolo del comune di Lauria \u00e8 il basilisco aggrappato ad una pianta di lauro che ostenta il motto \"Noli me tangere\" (\"Non mi toccare\"), il cui significato tende ad enfatizzare la temibilit\u00e0 e intoccabilit\u00e0 dei suoi abitanti.\nMonumenti e luoghi d'interesse.\nDegni di nota sono: il rudere del medievale castello di Ruggiero e la restaurata casa natia con le reliquie del beato Domenico Lentini, entrambi nel quartiere Cafaro. Le numerose opere artistiche di varie epoche si concentrano prevalentemente nei luoghi di culto religioso.\nSociet\u00e0.\nEvoluzione demografica.\nContrariamente a quanto \u00e8 avvenuto per la maggior parte del Mezzogiorno, il numero dei residenti a Lauria \u00e8 cresciuto nel Novecento, fino ad arrivare negli ultimi decenni sulla soglia dei . Lo sviluppo urbano del comune \u00e8 stato in parte favorito dalla presenza di infrastrutture viarie, quali sono gli svincoli autostradali di Lauria Nord e Lauria Sud dell'autostrada del Mediterraneo A2 SA-RC e le strade statali del Fondovalle del Noce e Sinnica, e conseguentemente dallo sviluppo industriale nell'area di Galdo.\nDialetto.\nLa divisione sociale che ha contraddistinto fin dal Medioevo il castello e il borgo ha generato evidenti differenze fonetiche tra i dialetti del rione superiore (\"u castiddu\") e del rione inferiore (\"u burgu\"); tale diversit\u00e0 lessicale rappresenta una delle caratteristiche peculiari di Lauria.\nLa parlata lauriota \u00e8 entrata a far parte dei dialetti dell'area arcaica calabro-lucana, essendo Lauria collocata nelle propaggini meridionali della provincia di Potenza, proprio al confine con quella di Cosenza. Questa fascia di territorio, che comprende altri comuni del potentino meridionale e del cosentino settentrionale, delimita l\"'area Lausberg\", cos\u00ec chiamata in memoria del linguista che la individu\u00f2.\nOggigiorno il dialetto \u00e8 parlato principalmente dalle persone pi\u00f9 anziane, mentre fra i giovani subisce un processo d'italianizzazione. Negli ultimi anni \u00e8 stato ampiamente rivalutato dalle varie rappresentazioni teatrali che si sono tenute a livello locale, anche grazie al contributo di alcune associazioni culturali e del celebre attore teatrale e cinematografico Rocco Papaleo.\nTradizioni e folclore.\n\u00c8 caratterizzato dal susseguirsi di manifestazioni civili e festivit\u00e0 popolari che, per lo pi\u00f9, accompagnano le feste religiose.\nDal 25 febbraio 2000, il beato Domenico Lentini \u00e8 il patrono dell'intera comunit\u00e0 di fedeli di Lauria, ma la caratteristica del paese d'essere diviso in due grandi rioni e avere contrade molto popolose, lontane dal centro, ha portato alla venerazione di diversi santi protettori.\nOltre alla festa del beato si annoverano quelle popolari .\nIl rione superiore festeggia il 9 maggio San Nicola di Bari, al quale \u00e8 dedicata la chiesa madre. Il rione inferiore, invece, celebra il suo santo protettore, san Giacomo maggiore apostolo, nel giorno 25 luglio; al santo \u00e8 intitolata la chiesa della parrocchia rionale e una delle piazze principali.\nLa parrocchia di contrada Seluci \u00e8 dedicata alla Madonna del Carmine; si festeggia la prima domenica di agosto. Feste molto sentite sono anche quelle di: Sant'Antonio, celebrato il 13 giugno, a cui \u00e8 dedicato il convento dei \"padri Cappuccini\" del rione superiore; San Rocco, l'ultima domenica di settembre, a devozione del quale \u00e8 intitolata una cappella e una piccola piazza del rione inferiore. Particolarmente suggestiva \u00e8 la festa che si svolge il 15 agosto sul colle Armo nei pressi del santuario della Madonna Assunta e del castello di Ruggiero di Lauria; il rudere di quest'ultimo si erge tuttora in cima ad una rupe scoscesa, scelta originariamente dall'ammiraglio aragonese in virt\u00f9 della sua posizione dominante e difensiva nello stesso tempo.\nCultura.\nCucina.\nTra i primi piatti, preparati con pasta fresca, rinomati sono: i ravioli ripieni di ricotta; gli gnocchi (\"ra\u0283catiddi\"); le tagliatelle con ceci o fagioli (rispettivamente chiamate nel dialetto locale coi nomi di \"l\u00e0gane e c\u00ecciri\" e \"l\u00e0gane e fas\u00f9li\"); i \"tagliolini dell'Ascensione\"; i \"m\u00e0ccaruni fil\u00e0ti\", una sorta di maccheroni alla chitarra realizzati col ferro; la polenta con salsa di pomodoro e le variopinte minestre rustiche, solitamente a base di verza, accompagnate da cotiche, costine di maiale ed erbe di campagna.\nAltre specialit\u00e0 sono: il capretto alla brace o al forno; gli involtini che fanno uso di interiora di agnello, denominati \"jumm\u00e0riddi\"; la trippa; il tutto contornato da funghi, asparagi e cime di rape. Posto predominante nelle tavole di Lauria occupano i salumi come le salsicce e i salami, ma anche i formaggi e le ricotte fresche o stagionate, prodotte artigianalmente dai pastori del monte Sirino.\nD'annoverare: la focaccia bianca o ricoperta di salsa al pomodoro (\"pizz\u00e0tulu\"); il sanguinaccio, dolce invernale fatto con riso, cioccolato, uva passa ma soprattutto sangue di maiale; il dolce pasquale a forma di ciambella, fatto con molte uova e chiamato \"piccidd\u00e0tu\"; i biscotti bianchi ricoperti di glassa (\"viscuttini\"); i mostaccioli (\"mustacciuoli\"); le zeppole. Tipici sono i piccoli biscotti, conosciuti come \"angin\u00e9tti\", con la forma di ciambelline, cotti prima in acqua e successivamente infornati per renderli croccanti, poi ricoperti col naspro ossia una glassa a base di zucchero e limone. In questo comune, inoltre, molto apprezzata \u00e8 la gassosa di un'antica azienda locale che, in talune occasioni festive, non di rado \u00e8 miscelata al vino rosso della zona e gustata coi dolci suddetti o coi tipici taralli locali dalla vaga forma ad 8 (\"viscutti lauriuti\").\nGeografia antropica.\nLauria \u00e8 il maggior centro del versante tirrenico della regione Basilicata. La sua posizione geografica, in una ristretta zona di transito tra Campania e Calabria, ne favorisce gli scambi commerciali e i flussi migratori attraverso il territorio.\nFu, nel Medioevo, contea e sede vescovile \"de facto\", con un'evoluzione demografico-istituzionale simile, per molti aspetti, a quella di Matera. La citt\u00e0 ebbe una drammatica battuta d'arresto nel corso della sua storia con il massacro di Lauria del 1806, dovuto a una sfortunata vicenda che port\u00f2 Lauria, sede del potere costituito, a divenire luogo di un'ostinata resistenza borbonica contro l'avanzata napoleonica. Le conseguenze di questa sanguinosa repressione furono gravi per la citt\u00e0: oltre al devastante incendio e alla perdita dell'archivo cittadino, si oper\u00f2 il trasferimento di tutti i presidi statali (l'ospedale, il tribunale e le forze dell'ordine) verso i centri limitrofi minori (Lagonegro e Trecchina). Tuttavia, grazie alle caratteristiche geografiche della citt\u00e0, alle sue dimensioni territoriali, ad una lunga e stimata tradizione di commercio, imprenditoria e manodopera, all'inevitabile lenta ripresa di alcune funzioni statali territoriali, \u00e8 oggi il centro pi\u00f9 popoloso dell'area.\nLa presenza di un numero cospicuo di abitanti nel territorio rurale, molto pi\u00f9 popolato rispetto al centro cittadino, rende l'intero territorio comunale quasi totalmente antropizzato.\nIl centro abitato \u00e8 suddiviso in due rioni, separati dall'antico quartiere Ravita: quello superiore, tradizionalmente denominato il Castello (\"Castiddu\"), e quello inferiore, chiamato altrimenti il Borgo (\"Burgu\"), facenti capo alle rispettive parrocchie di san Nicola di Bari e san Giacomo apostolo i cui santi patroni sono festeggiati il 9 maggio e il 25 luglio; dal 25 febbraio 2000 il riconoscimento di patrono dell'intera comunit\u00e0 religiosa \u00e8 stato assegnato al beato Domenico Lentini, sacerdote del luogo morto nello stesso giorno dell'anno 1828.\nNel centro storico, che rivela segni tipici dell'epoca medievale, con le abitazioni aggrappate alla collina, si aprono angoli caratteristici ed intricate viuzze e stradine, che s'inerpicano dando vita ad archi, sottopassi, portici e motivi architettonici caldi ed armoniosi. Il territorio lauriota, uno dei pi\u00f9 grandi della Basilicata, offre un susseguirsi di paesaggi pittoreschi ad agresti, naturali ed artificiali: le vette del massiccio del Sirino (la pi\u00f9 alta, quella del monte Papa, raggiunge i 2005 metri), innevate per buona parte dell'anno; il lago artificiale di Cogliandrino; il lago Rotonda; le fresche sorgenti del Sinni e di Fiumicello; il pino loricato del monte Serra la Spina; il castello di Seluci (latino: \"Seleuci\") nella contrada dove sono stati riportati alla luce reperti archeologici e individuati giacimenti petroliferi.\nSport.\n\u00c8 presente sul territorio un campo d'atletica utilizzato prevalentemente dai soci di un club sportivo interessato all'attivit\u00e0 agonistica a livello locale e nazionale.\nLa citt\u00e0 ospita un dojo di aikid\u014d affiliato all'Aikikai d'Italia con sede centrale a Roma.\nEsiste un impianto calcistico che pu\u00f2 ospitare oltre mille spettatori. La squadra locale, denominata \"Ruggiero di Lauria\", ha preso parte ai campionati nazionali calcistici di serie D del 1998\u201399, 1999-00, 2000-01, gareggiando nei gironi (H o I) in cui rientravano squadre lucane, siciliane e calabresi.\nMonte Sirino \u00e8 stata pi\u00f9 volte tappa di arrivo del Giro d'Italia.\nIl 20 maggio 1999 la citt\u00e0 \u00e8 stata la sede di partenza della 6\u00aa tappa dell'82\u00ba Giro d'Italia, la Lauria-Foggia, vinta dal lettone Rom\u0101ns Vain\u0161teins.\nLa citt\u00e0 \u00e8 legata a una tradizione pallavolistica che ha consentito alla squadra locale di gareggiare anche nei campionati nazionali di:\nAnche in campo giovanile si contano importanti successi delle diverse squadre giovanili nelle finali nazionali di U14/M (quarta classificata nel 2006 e 2007) e U16/M (seconda classificata nel 2008)."}
{"id": "2486776", "revid": "121658", "url": "https://it.wikipedia.org/wiki?curid=2486776", "title": "Formazione degli Allman Brothers Band", "text": ""}
{"id": "2486777", "revid": "155634", "url": "https://it.wikipedia.org/wiki?curid=2486777", "title": "Pacific Life Open 2006 - Singolare maschile", "text": "Il singolare del Pacific Life Open 2006 \u00e8 stato un torneo di tennis facente parte dell'ATP Tour.\nRoger Federer era il detentore del titolo e l'ha riconfermato battendo in finale James Blake 7\u20135, 6\u20133, 6\u20130.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2486779", "revid": "1234826", "url": "https://it.wikipedia.org/wiki?curid=2486779", "title": "Episodi di Zack e Cody sul ponte di comando (seconda stagione)", "text": "La seconda stagione di \"Zack e Cody sul ponte di comando\" va in onda negli Stati Uniti dall'8 agosto 2009 al 18 giugno 2010 su Disney Channel.\nIn Italia viene trasmessa dal 4 marzo 2010 al 10 settembre 2010 su Disney Channel Italia, successivamente viene trasmessa in chiaro su Italia 1 dal 18 aprile 2011.\nSpie a bordo.\nTrama.\nZack e Cody vengono coinvolti dalla spia Smith in una missione a suo dire di importanza cruciale: il compito dei gemelli \u00e8 quello di recuperare un preziosissimo microchip da un contatto denominato Dito Rosso. I ragazzi, con l'aiuto di London che si finge una chiromante, individuano Dito Rosso e si fanno dare il microchip che consegnano poi a Smith. Dito Rosso e i suoi scagnozzi sequestrano i gemelli e li obbligano a portare via il microchip a Smith, il quale secondo lei sarebbe un pericoloso criminale. Zack e Cody recuperano il microchip da Smith e Cody lo d\u00e0 a Bailey, pregandola di sbarazzarsene senza guardarne il contenuto: Bailey, invece, lo consulta e scopre che il \"segreto\" cos\u00ec importante era la ricetta della maionese 0 calorie per salvare il mondo dall'obesit\u00e0.\nMagia e gelosia.\nTrama.\nLondon frequenta Armando, un giovane mago molto talentuoso, e tra i due c'\u00e8 una bella intesa: il problema \u00e8 che Armando ha un'assistente, Karina, di cui London \u00e8 molto gelosa. Per sbarazzarsene, London chiede a suo padre di sposare Karina e si sostituisce a lei nel ruolo di assistente, mandando per\u00f2 a monte lo spettacolo. London chiede scusa ad Armando e, per farsi perdonare, gli procura una nuova assistente, una donna anziana, cos\u00ec non sar\u00e0 pi\u00f9 gelosa.\nCody e Bailey non riescono a godersi una cenetta romantica in santa pace perch\u00e9 Zack, non avendo la ragazza fissa, \u00e8 sempre tra i piedi. Cos\u00ec fanno in modo che diventi amico di Woody, in quanto entrambi hanno molto in comune: i due si iscrivono a una gara di air-band, salvo poi discutere perch\u00e9 Woody si \u00e8 presentato alle prove in ritardo. Zack va a suonare da solo, ma durante il numero arriva Woody e concludono in bellezza.\nZack, il sorvegliante.\nTrama.\nMoseby e la Tutweiller non sanno pi\u00f9 come gestire l'eccessiva esuberanza di Zack, cos\u00ec decidono di provare a metterlo in una posizione di potere per responsabilizzarlo. Zack viene nominato sorvegliante dei corridoi e prende talmente sul serio il nuovo ruolo da mettere in punizione tutti i suoi amici, compreso il fratello Cody che era sgattaiolato sullo sky-deck di notte per incontrarsi con Bailey. Quando si rende conto che rischia di perdere tutti gli amici, Zack chiede di lasciare l'incarico di sorvegliante e si fa mettere in punizione con gli altri.\nLondon apre una boutique e assume Bailey come dipendente: il problema \u00e8 che non vuole che nessuno degli abiti esposti venga venduto, in quanto appartenenti alla sua cabina armadio. Bailey vende di nascosto un vestito a cui London teneva tantissimo a una cliente e le fa capire che non ha senso aprire un'attivit\u00e0 se poi non si vende nulla.\nCasanova in cucina.\nTrama.\nCody sostituisce l'insegnante di cucina e Bailey \u00e8 gelosa di come lo guardano le altre ragazze. \nLondon vende delle tele sulle quali Zack starnutisce spacciandole per opere d'arte.\nEffetto placebo.\nTrama.\nBailey cerca di migliorare il rendimento scolastico di London, scoprendo che non prende tutti i compiti sul serio. Cos\u00ec Bailey fa una scommessa con Cody: se Bailey avesse fatto studiare London per il compito in classe di matematica, London non avrebbe fatto lavorare Moseby come allevatore di capre, e inoltre, Bailey avrebbe dato un bacio a Cody sulla guancia. Passano i giorni e London scherza sui compiti. Cos\u00ec passa all'effetto placebo: un profumo che fa aumentare la sua intelligenza. Credendo che il profumo funzioni sul serio, London si impegna e prende una C+, e al test finale una B++.\nLa nonna di London.\nTrama.\nLa nave fa tappa in Thailandia.\nBailey accompagna London a conoscere sua nonna, la quale resta scioccata nello scoprire che l'anziana parente conduce un'esistenza molto modesta come contadina. London si sente rifiutata dalla nonna che sembra preferirle Bailey perch\u00e9, contrariamente a lei, dimostra di sapersi integrare in quello stile di vita. Allora London avvia un vero e proprio restyling della nonna, senza considerare il fatto che lei vive bene con quello che ha: alla fine nonna e nipote riescono a chiarirsi.\nA bordo della nave, Zack ha conosciuto Sasha, ma non riesce a parlarci perch\u00e9 lei \u00e8 sempre insieme alla sua amica chiacchierona Hilary: la sua idea \u00e8 organizzare un'uscita a quattro con Cody, in modo che il fratello tenga occupata Hillary. Cody sta girando un patetico diario del \"Mi manchi\" in cui racconta la sua lontananza da Bailey: Zack vuole obbligarlo a uscire e, dopo averlo ripreso mentre si prepara all'uscita, lo minaccia di raccontare tutto a Bailey se si rifiuter\u00e0. Alla cena si scopre che in realt\u00e0 l'appuntamento era per dare a Hilary la possibilit\u00e0 di conoscere Cody, cos\u00ec Zack resta amareggiato nello scoprire che era lui, e non il gemello, a recitare il ruolo del rincalzo.\nBananafobia.\nTrama.\nZack copia una ricerca dal computer di Cody, senza sapere che il fratello ha aggiunto nel mezzo del compito una frase stupida, \"Sono terrorizzato dalle banane\", in previsione di un suo furto. La Tutweiller, letto il compito, manda Zack in terapia dallo psicologo per superare questa presunta fobia delle banane. Zack finge che la paura sia vera, altrimenti dovrebbe ammettere che ha copiato la ricerca da Cody.\nWoody \u00e8 ossessionato da \"Second Life\" e passa giornate intere davanti al computer, estraniandosi dalla realt\u00e0: Cody si introduce nella community virtuale per fargli capire che non pu\u00f2 ridursi in quello stato. Woody ha conosciuto una ragazza, senza sapere che \u00e8 Addison: i due si incontrano dal vivo, ma non sanno cosa dirsi e allora ricorrono al computer.\nNaufraghi.\nTrama.\nGli amici della Seven Seas High cio\u00e8, Zack, Cody, Woody, Bailey e London salgono su una scialuppa. Per sbaglio Woody preme il pulsante per lasciare la nave, finendo su un'isola sperduta.\nCompagni di stanza.\nTrama.\nMarcus Little \u00e8 il nuovo studente della nave e viene messo in cabina con Zack. Essendo un cantante da quando era piccolo, Zack decide di fargli rivivere l'infanzia che non ha potuto avere.\nCody perde tutte le sfide con Bailey e cerca un gioco in cui la possa battere.\nJordin in crociera.\nTrama.\nJordin Sparks salpa sulla SS Tipton, e Marcus dice di averla conosciuta durante il tour in America Latina e Paesi Bassi. Cody, con l'aiuto di Marcus, comincia a scrivere una canzone, ma tra i due scoppia una rissa per chi tra i due pu\u00f2 scrivere la canzone a Jordin. Alla fine, Zack li fa riconciliare.\nSulla nave sale a bordo un'altra ragazzina, fan di \"Viva Me\", lo show su internet di London Tipton, avendo vinto un concorso organizzato da London. Ma la ragazzina, dopo aver passato troppo tempo con London, comincia a comportarsi come lei, e la chiude a chiave nello sgabuzzino per impersonarla. Bailey la scopre e chiede al signor Moseby di aiutarla a mettere a posto le idee della ragazzina.\nIl triangolo delle Bermuda.\nTrama.\nZack e Cody festeggiano il loro sedicesimo compleanno proprio quando la nave si trova nel triangolo delle Bermuda. I gemelli litigano ed esprimono il desiderio di essere figli unici che stranamente si avvera. I due si ritrovano in un mondo parallelo dove Zack \u00e8 cresciuto con la madre ed \u00e8 \"secchione\", mentre Cody \u00e8 cresciuto con il padre ed \u00e8 bullo.\nMiss Tipton.\nTrama.\nZack, Woody e Marcus organizzano un falso concorso di bellezza solo per incontrare ragazze: il signor Moseby li scopre e decide di trasformarlo in un concorso vero, dove i responsabili dell'organizzazione e i giudici sono proprio loro tre. Bailey litiga con Cody che cercava di migliorarla per il concorso, facendole notare tutti i suoi difetti e il fatto che trapelassero con troppa facilit\u00e0 le sue origini contadine. Bailey decide di cavarsela da sola e, nonostante il suggerimento di Cody di non cantare perch\u00e9 \u00e8 troppo ovvio, si esibisce e trova il favore del pubblico, oltre che di Cody stesso il quale ha deciso di presenziare alla serata e di sostenerla.\nLe finaliste sono Caitlin, la ragazza preferita da Zack, London, sostenuta da Marcus, e Bailey, appoggiata da Woody: i giudici sono in disaccordo e Moseby propone di stabilire la vincitrice attraverso l'applausometro. La vincitrice risulta essere Bailey.\nAringhe e antenati.\nTrama.\nZack, Cody, London e Bailey vanno in Svezia, precisamente a Martensgrav. \nZack e Cody scoprono che quella terra apparteneva a due loro antenati, che erano considerati molto cattivi dagli abitanti della citt\u00e0. In realt\u00e0 il cattivo era il bisnonno della principessa, che voleva rubare tutto il cibo pescato dagli antenati di Zack e Cody.\nZack si innamora di una ragazza svedese, figlia del signore che raccont\u00f2 la storia falsa agli abitanti di Martensgrav sugli antenati di Zack e Cody.\nIntanto il signor Moseby, accompagnato da Marcus, vanno in un negozio di mobili svedesi, per cambiare un comodino a cui mancava una vite. I due volevano visitare il museo degli ABBA, ma rimangono bloccati nel negozio passando ore a compilare moduli solo per una vite mancante per il comodino svedese del signor Moseby.\nIl matrimonio di Esteban.\nTrama.\nEsteban, il fattorino del Tipton, sale sulla nave per sposarsi con la sua fidanzata Francesca. I gemelli, assieme a Marcus e Moseby, organizzano l'addio al celibato di Esteban. La festa \u00e8 davvero noiosa e finisce con Francesca che vuole annullare le nozze: questo perch\u00e9 la madre di Esteban, alla quale Francesca non piace, non vuole dare la sua approvazione. Francesca pone Esteban di fronte a una scelta difficile: o lei o sua madre.\nZack, pur essendo contrario al matrimonio in generale, dice a Esteban che \u00e8 arrivato il momento che sua madre si faccia da parte per il suo bene, esattamente come sua madre Carey gli ha permesso di andare via da casa a studiare sulla nave.\nIntanto Bailey e London cercano di tirare su il morale della madre di Esteban, facendole riscoprire la sua passione per la musica. \nAlla fine il matrimonio viene celebrato, con l'approvazione della madre di Esteban.\nUna bugia tira l'altra.\nTrama.\nPer la prima volta Cody si dimentica di consegnare una relazione, cos\u00ec trova la scusa che ha dovuto soccorrere Bailey che \u00e8 inciampata su Ivana, la cagnolina di London. Quando la signorina Tutweiller chiede a London dov'\u00e8 Ivana, lei mente dicendo che \u00e8 stata mangiata da un coccodrillo libero sulla nave. Quindi scatta l'allarme, e Marcus, facendo finta di essere un eroe, finge di aver ucciso il coccodrillo.\nDopo tutto questo, Cody si dimentica un'altra volta di fare la relazione, quindi gli viene data una F.\nIntanto uno psicologo cerca di convincere Moseby e Zack di andare d'accordo. Dopo moltissime strategie di amicizia, lo psicologo li ammanetta insieme.\nAl di sopra delle aspettative.\nTrama.\nZack, Marcus e Woody prendono in giro Cody perch\u00e9 non sa giocare a football. Cos\u00ec, mentre Kirby insegna Cody a giocare bene a football, Moseby vieta a tutti i ragazzi, eccetto Cody, di giocarci. Cos\u00ec, gli altri ragazzi inventano il fantafootball, e London decide di dare un trofeo enorme a chi vincer\u00e0 il torneo organizzato dai ragazzi stessi.\nLondon invita Kurt Warner sulla nave, il pi\u00f9 grande giocatore di football di tutti i tempi. Cody lo sfida e tutti i ragazzi rimangono colpiti dai suoi progressi.\nUn caso per Cody Holmes.\nTrama.\nLa nave fa tappa in Inghilterra. Bailey, Woody e Cody fanno visita al museo di Arthur Conan Doyle dove improvvisamente la prima edizione de \"Il mastino dei Baskerville\", libro di grande valore appartenente alla regina, viene rubata. Cody, grazie anche all'aiuto di Woody, riesce a scoprire che il ladro \u00e8 l'ispettore incaricato delle indagini, rivelatosi un grande estimatore delle avventure di Sherlock Holmes. Nel mentre Marcus \u00e8 geloso del ragazzo di London, un arrogante baronetto giocatore di cricket. Grazie a Moseby, che insegna a lui e a Zack le regole del gioco, Marcus riesce a sfidare il rivale: arrivati all'ultimo colpo, per\u00f2, l'ispettore prova a fuggire con il libro e il ragazzo lo colpisce con la palla, perdendo la partita ma salvando il libro della regina. Nonostante la sconfitta London lascia il baronetto dopo aver scoperto che questi la prendeva in giro in segreto. \nLa corona di Xaria.\nTrama.\nLa classe visita delle antiche rovine dove manca la corona della principessa Xaria, la cui leggenda narra che si risveglier\u00e0 per vendicarsi di coloro che l'hanno uccisa.\nSono anni che Cody studia i geroglifici del luogo sperando di trovare la corona, ma casualmente ci riesce Zack quando si allontana per fare pip\u00ec.\nZack si prende tutti i meriti e Cody ne \u00e8 gelosissimo, tanto che viene addirittura intervistato dalla televisione.\nIntanto, lo spirito di Xaria si risveglia ed entra nel corpo di Bailey, la quale vuole vendicarsi su Zack, il ladro della sua corona.\nInfine Cody riesce a risvegliare Bailey, salvandola dallo spirito di Xaria.\nAlla fine Zack confessa che \u00e8 Cody il vero archeologo e che \u00e8 lui che merita di essere intervistato.\nL'invenzione da un milione di dollari.\nTrama.\nIl signor Tipton consegna a London un milione di dollari per un'invenzione che avrebbe dovuto inventare lei, che doveva superare quella di Newton. Ma visto che lei non ci riuscirebbe mai, chiede aiuto ai suoi amici.\nBailey inventa una bambola che serve a riciclare gli oggetti.\nMarcus, invece, inventa un gabinetto dove, inserendo 99 centesimi, si pu\u00f2 ascoltare la propria musica preferita, sia quella dei tempi passati, che quella dei tempi presenti e futuri.\nCody inventa un modo veloce per cucinare.\nZack inventa un costume da supereroi che senza l'intervento di qualche esperto sarebbe rimasto inutile.\nPoi anche Moseby mostra un'invenzione a London: un fazzolettino che cambia colore a seconda dell'umore. \nIntanto, London affida a Kirby il compito di badare ai soldi. Ma Kirby li perde.\nLondon, non essendo soddisfatta delle invenzioni dei suoi amici, li consiglia di unirle creando un'unica invenzione. Finalmente Zack, Cody, Bailey e Marcus riescono a creare una nonna robot che cucina, riproduce musica e che ha perfino i superpoteri. Alla fine quest'invenzione si rivela un fallimento.\nMoseby fa capire a London che deve avere fiducia in se stessa. Quindi scopre che anche lei aveva compiuto un'invenzione: il \"NoteBook Trousse\", un finto libretto degli appunti che contiene trucchi e uno specchio. Alla fine sar\u00e0 London la vincitrice del milione di dollari.\nC'era una volta sul ponte di comando.\nTrama.\nDurante una noiosa lezione sulle fiabe della signorina Tutweiller, Zack, London e Cody si addormentano e sognano di essere nelle fiabe.\nLondon interpreta la strega di Biancaneve, che, gelosa della bellezza di Biancaneve (Bailey) ordina al cacciatore (Moseby) di ucciderla. Come la favola, il cacciatore non la uccide e la strega, avendolo scoperto, prepara una mela avvelenata da dare a Biancaneve. Biancaneve scappa nella casa dei tre nani (Zack, Woody e Marcus). La strega da a Biancaneve la mela sbagliata, ma la fa svenire con un colpo in testa. Il principe (Cody) risveglia la sua amata, e le propone il matrimonio.\nCody sogna di essere in Hansel e Gretel, dove i due gemelli (Zack e Cody) vanno nella dimora della strega (la Tutweiller) che cerca di mangiarli. Grazie ad una ragazza con la faccia dentro la torta (Bailey), i due riescono a fuggire.\nZack sogna di essere in \"Jack e i fagioli magici\" dove lui (Jack) doveva vendere una mucca (Bailey), ma invece la scambia con un fagiolo magico, attraverso il mercante (Marcus). Jack scopre che il fagiolo \u00e8 diventato una pianta altissima: sale fino in cima e trova un'oca giocattolo (London), e un'arpa (Cody), che lo aiutano a sconfiggere il gigante (Moseby).\nLa sfida delle coppie.\nTrama.\nLa Tutweiller assegna ai ragazzi un progetto per simulare il matrimonio. \nCody e Bailey si sposano per primi. Woody decide di sposare Addison, a cui tocca un figlio, il povero Marcus. Zack sposa London, che pensando che fosse un matrimonio vero, lo porta a fare shopping e gli paga tutti i vestiti lussuosi.\nLa signorina Tutweiller assegna a ognuno un lavoro. Bailey fa la modella, Addison l'insegnante, Cody l'astronomo, Woody il venditore di hot dog, Zack l'operatore ecologico e London la donna di casa.\nPoi la Tutweiller fa girare la ruota ad alcuni ragazzi per far cambiare qualcosa nella loro vita: a Cody si rompono due gambe, e Zack diventa un clown al circo. Cody, per\u00f2, si comporta male con Bailey, chiedendole di aiutarlo per qualunque cosa, a causa del suo infortunio. La Tutweiller organizza una sfida tra le coppie, per vedere come se la stanno cavando. La sfida finisce in una rissa tra tutti i ragazzi. Infine Cody si scusa con Bailey per il suo comportamento, e si riconciliano, mentre London chiede il divorzio, avendo sempre creduto che il matrimonio era vero.\nModelle e monelli.\nTrama.\nApprofittando dell'assenza di Mosbey impegnato in una riunione, Zack e Marcus cercano di organizzare una festa sullo Sky Deck con delle modelle. A bordo salgono anche Jessica e Janice dal Tipton. Quest'ultima cerca di ottenere l'attenzione di Cody che pensa che Bailey sia gelosa di Janice. Frattanto Woody si finge un modello di nome Woodlander cercando di non far scoprire il segreto del party.\nIl genio della lampada.\nTrama.\nCody vuole comprare a tutti i costi un paio di orecchini a Bailey, ma a causa di Zack vengono venduti e non pu\u00f2 pi\u00f9 comprarli. Intanto London compra una lampada che crede sia dotata di poteri. Woody e Marcus esprimo un desiderio come \"test\" e il terzo viene affidato a Bailey che per\u00f2 non crede che possieda poteri. Tuttavia Bailey vede il genio ma \u00e8 solo un sogno e la lampada finisce nelle mani di Cody, che chiede di avere gli orecchini per Bailey e questi gli vengono consegnati da Zack, che per farsi perdonare era riuscito a comprarli dal venditore.\nMoseby Dick.\nTrama.\nCody e Bailey vogliono salvare le loro balene adottive che passeranno proprio accanto alla nave e che potrebbero morire a causa dello scontro con la nave. Nonostante le pressioni verso il signor Moseby e il capitano della nave non riescono a convincerli a fermare la nave fino al passaggio delle balene e per questo decidono di rinchiudersi nella cabina di comando, spegnere il motore e aspettare finch\u00e9 le balene non saranno salve. Quando Kirby entra nella stanza dai condotti di aerazione per fermare i ragazzi rimane commosso da un video sulle balene e non agisce, ma all'arrivo del signor Moseby sono costretti a rinunciare. In realt\u00e0 il signor Moseby continua l'opera dei ragazzi e tutti si godono il passaggio delle balene.\nIl notiziario.\nTrama.\nLa professoressa Tutweiller assegna ai ragazzi il compito di dirigere il notiziario sulla rete televisiva della nave: Bailey e Zack sono i conduttori, London la meteorologa, Cody il reporter e Woody il cameraman. Cody scopre che sulla nave \u00e8 scomparso un passeggero e, con l'aiuto di Kirby, scopre che in realt\u00e0 il passeggero non \u00e8 mai esistito e che \u00e8 stata London ad inventarlo per poter avere una stanza come armadio per i suoi vestiti.\nIntanto Zack continua a trattare male Bailey prima e durante il notiziario, credendo di essere lui la vera star del notiziario.\nAvventura nello spazio.\nTrama.\nUn robot Moseby \u00e8 stato inviato dal futuro per eliminare Zack, perch\u00e9 nel futuro un suo discendente ha condannato l'umanit\u00e0 inviando l'astronave Tipton verso il nemico dell'umanit\u00e0. Tuttavia convincono il robot a portarli nel futuro in modo che Cody possa riparare l'astronave e salvare l'umanit\u00e0. Non riesce nell'intento, ma i ragazzi scoprono che i nemici sono minuscoli e riescono a sconfiggerli. In realt\u00e0 questa \u00e8 una storia inventata dallo stesso Zack come scusa per non aver fatto i compiti.\nIl metodo Blanket.\nTrama.\nBailey e London fanno una scommessa: se London riuscir\u00e0 a non insultare Bailey per una settimana questa dovr\u00e0 essere al suo servizio, mentre se fallir\u00e0 dovr\u00e0 darle 1.000.000 di dollari. Per riuscire a non insultarla London chiede aiuto allo psicologo della nave, il signor Blanket, gi\u00e0 impegnato a far passare al signor Moseby la paura delle api. Il suo metodo per aiutare London era che ogni volta che insulta qualcuno la fa soffrire con il solletico.\nNello stesso tempo Cody, aiutato da Marcus e Zack, cerca in tutti i modi di affrontare un uccello che lo opprime in continuazione.\nIntanto London sta vincendo la scommessa, ma Bailey riesce a convincerla di cambiare la posta in gioco e vincendo potr\u00e0 di nuovo insultarla, 1.000.000 di volte.\nIl signor Moseby supera la sua paura, Cody affronta l'uccello e London vince la scommessa.\nLitigi a Parigi.\nTrama.\n\u00c8 il primo anniversario di Cody e Bailey e la nave sbarca a Parigi. L\u00e0 Zack e Woody vengono scambiati per dei ladri di quadri e fuggono per tutta Parigi, poi vengono rapiti e fatti svenire dai veri ladri di quadri. Dopo un paio d'ore si risvegliano nell'aereo dei ladri e per fuggire da loro si lanciano con il paracadute sopra la Tour Eiffel.\nIntanto Bailey vuole regalare a Cody un ritratto di loro due, cos\u00ec incontra per strada un pittore, che per\u00f2 si innamora di lei.\nAllo stesso tempo, Cody vuole che il suo appuntamento con Bailey sia perfetto, cos\u00ec decide di provarlo prima con London, che accetta di aiutarlo. Quando, sulla Tour Eiffel, Cody fa finta di baciare London, Bailey li intravede e, credendo che Cody le stia compiendo un vero atto di infedelt\u00e0 e, delusa da questo, torna dal pittore per essere consolata. Cody, per\u00f2, si sta preoccupando per il motivo per cui Bailey non arriva all'appuntamento. Ma dopo un po' guarda in un cannocchiale e li vede abbracciati. London riesce a chiarire il malinteso, ma quando Bailey arriva per l'appuntamento la cosa non si risolve, dato che Cody non riesce a tollerare che Bailey lo avesse veramente ritenuto capace di un simile tradimento. Cos\u00ec cominciano a discutere di quanto \u00e8 successo e di quanto poco si fidavano l'uno dell'altra e decidono di lasciarsi."}
{"id": "2486782", "revid": "466539", "url": "https://it.wikipedia.org/wiki?curid=2486782", "title": "Geneva", "text": ""}
{"id": "2486785", "revid": "287204", "url": "https://it.wikipedia.org/wiki?curid=2486785", "title": "Campionati mondiali di nuoto 2009 - 100 metri farfalla femminili", "text": "Le qualifiche per la semifinale si sono svolte la mattina del 27 luglio 2009, mentre la semifinale si \u00e8 svolta la sera dello stesso giorno. La finale si \u00e8 svolta la sera del 28 luglio 2009.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2486787", "revid": "287204", "url": "https://it.wikipedia.org/wiki?curid=2486787", "title": "Campionati mondiali di nuoto 2009 - 50 metri rana maschili", "text": "Le qualifiche per la semifinale si sono svolte la mattina del 28 luglio 2009 e vi hanno partecipato 148 atleti. La semifinale si \u00e8 svolta la sera dello stesso giorno. La finale si \u00e8 svolta il 29 luglio 2009.\nRecord.\nPrima di questa competizione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2486789", "revid": "1573940", "url": "https://it.wikipedia.org/wiki?curid=2486789", "title": "Chea Sim", "text": "Era di discendenza cinese.\nBiografia.\nChea cominci\u00f2 la sua carriera politica nella Repubblica Popolare della Kampuchea, occupata dal Vietnam, divenendo presidente dell'Assemblea Nazionale nel 1981. Man mano che il governo si disgregava, frutto della riconciliazione fra la Repubblica e la guerriglia dell'ex sovrano Norodom Sihanouk, i comunisti pro-vietnamiti, allora al potere, persero influenza. Heng Samrin, che governava il Paese dal 1979, fu costretto nel 1991 a lasciare a Chea il controllo del Partito Popolare Cambogiano \u2014 che, ripudiando il marxismo, divenne Partito Popolare Cambogiano \u2014; il 6 aprile 1992, per favorire la transizione, Heng dovette lasciare a Chea anche la presidenza del Consiglio di Stato \u2014 anche se fondamentalmente non aveva pi\u00f9 alcun potere visto che era stato istituito un Consiglio Nazionale Supremo diretto da Norodom Sihanouk \u2014 fino al 14 luglio 1993, quando venne sciolto.\nDa giugno 1993 Chea divenne vicepresidente dell'Assemblea Nazionale, tornandone presidente in ottobre. Nel 1993, 1994 e 1995 fu scelto da Norodom, tornato re, suo reggente per brevi periodi. Nel 1999 assunse la presidenza del Senato, che ha detenuto fino alla morte, avvenuta nel 2015 all'et\u00e0 di 82 anni. Dal 7 al 14 ottobre 2004, dopo l'abdicazione di Norodom, fu capo di Stato del Paese, finch\u00e9 Norodom Sihamoni non fu eletto nuovo sovrano.\nChea \u00e8 stato uno dei maggiori sostenitori del governo di Hun Sen."}
{"id": "2486794", "revid": "1305772", "url": "https://it.wikipedia.org/wiki?curid=2486794", "title": "Discografia di Bruce Springsteen", "text": "Questa voce contiene la discografia di Bruce Springsteen, cantautore statunitense.\nSpringsteen ha realizzato il suo primo lavoro nel 1973 e da allora ha pubblicato 18 album di inediti registrati in studio oltre a un gran numero di raccolte e dischi dal vivo.\nHa ottenuto un grande successo commerciale tra gli anni settanta e gli anni ottanta con album come \"Born to Run\" del 1975, \"The River\" del 1980 e soprattutto con l'affermazione mondiale di \"Born in the U.S.A.\" del 1984 che risulta uno dei dischi pi\u00f9 venduti di tutti i tempi con circa 30 milioni di copie. Negli anni duemila \u00e8 nuovamente tornato in testa alle classifiche di vendita di molti paesi con l'album \"The Rising\" e con i dischi prodotti negli anni seguenti.\n\"High Hopes\" \u00e8 stato il suo 11\u00ba album a raggiungere la testa della classifica di \"Billboard\" ponendo Springsteen al terzo posto della speciale graduatoria degli artisti con pi\u00f9 dischi al primo posto, al pari di Elvis Presley e dopo i Beatles (con 19 album) e Jay-Z (con 13). Analogamente Springsteen ha raggiunto la prima posizione della classifica britannica per 10 volte dietro solo ai Beatles (con 15), Madonna (con 12) e Elvis Presley e Robbie Williams (entrambi con 11).\nIn pi\u00f9 di quarant'anni di carriera ha venduto circa 65 milioni di dischi nel suo paese e, secondo alcune stime, circa 120 milioni nel mondo.\n\"Bruce Springsteen Archive Series\".\nNella primavera del 2014 Bruce Springsteen inizi\u00f2 a rendere disponibili sul suo sito web le registrazioni dei concerti del \"High Hopes Tour\" in corso di svolgimento in quel periodo. Terminata la tourn\u00e9e, con l'apertura del suo negozio on-line sul sito web http://live.brucespringsteen.net, nel novembre dello stesso anno il cantautore inizi\u00f2 a distribuire le registrazioni restaurate e digitalizzate di alcuni vecchi e storici concerti, noti ai suoi fan solo tramite \"bootleg\" o registrazioni pirata di bassa qualit\u00e0. L'iniziativa, denominata \"Bruce Springsteen Archive Series\", permette con uscite a cadenza pressoch\u00e9 mensile, di acquistare i concerti come download digitale in vari formati (MP3, \"lossless\" con qualit\u00e0 CD-Audio e in alta definizione a 24 bit/192\u00a0kHz) oppure come tradizionali album in formato CD. Le registrazioni di tutti i concerti realizzati a partire dal 2014 sono stati resi disponibili sul negozio on-line.\nDiscografia non ufficiale.\nBruce Springsteen \u00e8 stato uno degli artisti rock pi\u00f9 interessato dal fenomeno dei dischi pirata (o \"bootleg\") sin dalla fine degli anni settanta. Il successo ottenuto dalla sua tourn\u00e9e del 1978, la grande fama che ottennero i suoi concerti, il fatto che alcuni di questi furono all'epoca registrati professionalmente, favorirono la pubblicazione e la diffusione di dischi non ufficiali contenenti registrazioni delle sue esibizioni \"live\". Inoltre, proprio nei concerti del 1978, Springsteen inser\u00ec pi\u00f9 o meno stabilmente nella sua scaletta un certo numero di canzoni scartate dal lunghissimo elenco di quelle che avrebbero dovuto far parte dell'album \"Darkness on the Edge of Town\". Alcune di queste vennero poi recuperate nel successivo album, ma altre, tra le quali le famose \"Because the Night\", \"Fire\" e \"The Promise\", rimasero inedite per anni pur diventando punti fissi dei suoi concerti. Ci\u00f2 rese molto ricercate le registrazioni dal vivo che le contenevano, insieme al gran numero di cover di classici del rock 'n' roll e del rhythm 'n' blues che Springsteen e la sua band offrivano al pubblico negli interminabili \"encore\" dei concerti.\nAltro elemento che favor\u00ec una larga diffusione di dischi pirata di Springteen fu la gran quantit\u00e0 di canzoni che il cantautore e la sua band registravano, magari solo abbozzate, durante la produzione degli album in studio. Il caso pi\u00f9 noto \u00e8 ancora quello di \"Darkness on the Edge of Town\", disco pubblicato nel 1978 per il quale si contano una settantina di canzoni tra le quali fu poi scelta la scaletta finale. La pi\u00f9 nota \u00e8 probabilmente \"The Promise\", canzone che inizialmente doveva dare il titolo all'album, ma che poi fu scartata. Una gran quantit\u00e0 di materiale registrato durante le registrazioni di \"Darkness\" comparve su dischi non ufficiali nel corso degli anni. Altrettanto ricercate erano le versioni in studio di canzoni come \"Because the Night\" e \"Fire\" o la pi\u00f9 vecchia \"The Fever\", risalente alla met\u00e0 degli anni settanta, tutte note per essere state registrate da altri artisti e suonate stabilmente da Springsteen dal vivo.\nLa quasi totalit\u00e0 dei suoi concerti del \"Darkness Tour\" del 1978 fu negli anni resa disponibile in forma di \"bootleg\" e ben cinque di questi furono registrati in modo professionale per essere trasmessi alla radio.\nUno dei pi\u00f9 celebri \u00e8 quello registrato il 7 luglio al Roxy Theatre di West Hollywood. Per l'occasione il concerto fu trasmesso in diretta dalla stazione radio KMET e le registrazioni furono poi distribuite su dischi illegali (uno dei titoli pi\u00f9 comuni utilizzato per tali dischi fu \"Roxy Night\"). Consapevole del fatto che il concerto sarebbe stato trasmesso alla radio, prima di iniziare la seconda parte del concerto, Springsteen introdusse l'inedita \"Paradise by the C\" con una frase divenuta celebre:\nLe registrazioni del concerto al Roxy furono poi in parte utilizzate nel 1986 per \"Live/1975-85\", il primo disco dal vivo ufficiale di Springsteen per la Columbia Records.\nAncora pi\u00f9 celebre divenne il disco contenente parte del concerto tenuto al Winterland di San Francisco la sera del 15 dicembre. \"Live in the Promised Land\" \u00e8 considerato il disco pirata \"per eccellenza\" e, dopo innumerevoli ristampe su vinile e su CD, avrebbe venduto circa 100.000 copie.\nNon meno noti sono i concerti tenuti a Passaic nel New Jersey in tre serate tra il 19 e il 21 settembre 1978. Il concerto della prima sera fu distribuito in un disco pirata intitolato \"Pi\u00e8ce de r\u00e9sistance\" (o in altre versioni \"Passaic Night\") che contende, secondo alcuni, la palma di \"bootleg\" pi\u00f9 famoso della storia a \"Live in the Promised Land\". Le registrazioni audio erano tecnicamente di gran qualit\u00e0 e inoltre i concerti furono ripresi con il sistema di telecamere in bianco e nero della sala, riprese di qualit\u00e0 non eccelsa, ma che divennero ricercatissime per essere una delle poche testimonianze filmate di quella celebre tourn\u00e9e (divennero ampiamente disponibili con l'avvento di internet e dei siti di video sharing).\nSpringsteen si dimostr\u00f2 all'inizio abbastanza accondiscendente con la pratica di realizzare \"bootleg\" dei suoi concerti, tanto che si trov\u00f2 in disaccordo con la sua casa discografica e la RIAA quando queste fecero causa a due presunti pirati discografici che finiro anche in carcere. Anche durante il concerto del 15 dicembre al Winterland il cantautore sembr\u00f2 incoraggiare i \"bootlegers\" presentando \"Racing in the Street\" e sembr\u00f2 quasi voler immortalare il momento approfittando della loro presenza.\nCambi\u00f2 idea in seguito quando la quantit\u00e0 e la qualit\u00e0 dei dischi pirata inizi\u00f2 a diventare un fenomeno non trascurabile e travalic\u00f2 i confini della ristretta cerchia dei suoi fan pi\u00f9 incalliti. Ma soprattutto quando iniziarono a circolare \"bootleg\" contenenti materiale registrato in studio. Non tanto per i risvolti economici, ma soprattutto per quelli artistici. Il fenomeno per\u00f2 si intensific\u00f2 soprattutto negli anni ottanta con l'introduzione del formato CD.\nLa pratica di distribuire dischi non ufficiali delle esibizioni dal vivo di Springsteen non accenn\u00f2 a diminuire nemmeno con la pubblicazione del gigantesco quintuplo dal vivo \"Live/1975-85\" nel 1986 e con i dischi ufficiali successivi. Negli anni novanta Springsteen pubblic\u00f2 le raccolte di materiale inedito \"Tracks\" e \"18 Tracks\", contenenti una gran mole di registrazioni, \"B side\" e scarti, in precedenza disponibili solo tramite \"bootleg\". Si dovette per\u00f2 attendere l'uscita del doppio \"The Promise\" nel 2010 per veder pubblicate gran parte delle canzoni scartate da \"Darkness on the Edge of Town\" che avevano contribuito alla realizzazione di innumerevoli album non ufficiali che si autoproclamavano \"il vero \"Darkness\"\". Nella versione in cofanetto di \"The Promise\" \u00e8 presente anche un DVD con il film di un intero concerto della celebre tourn\u00e9e del 1978, atteso da molti anni dai fan pi\u00f9 incalliti di Springsteen."}
{"id": "2486796", "revid": "125740768", "url": "https://it.wikipedia.org/wiki?curid=2486796", "title": "Giorgio Nebbia", "text": "Biografia.\nLaureatosi in chimica nel 1949, fu assistente del prof. Walter Ciusa all'Universit\u00e0 di Bologna fino al 1959, anno in cui divenne professore ordinario di merceologia presso Facolt\u00e0 di Economia dell'Universit\u00e0 di Bari, incarico mantenuto fino al 1995 per poi divenire professore emerito. Ottenne le lauree \"honoris causa\" in scienze economiche e sociali dall'Universit\u00e0 del Molise e in economia e commercio dagli atenei di Bari e Foggia.\nGiorgio Nebbia svolse attivit\u00e0 di ricerca nell'ambito della merceologia, con particolare riferimento all'analisi del ciclo delle merci. Si occup\u00f2 di ambientalismo e risorse naturali, studiando l'energia solare e la dissalazione delle acque, temi sui quali pubblic\u00f2 numerosi contributi scientifici.\nInsieme ad altri appassionati, tra cui Antonio Rini, fond\u00f2 nel 1969 l'Associazione Barese Astrofili che per anni form\u00f2 giovani e adulti al rigore metodologico scientifico.\nIn campo politico fu sempre su posizioni ambientalistiche e di Sinistra, battendosi in particolare contro l'idea, risorgente anche dopo il Disastro di \u010cernobyl' e i Referendum (8-9 novembre 1987 e 12-13 giugno 2011) che bandirono le centrali nucleari in Italia, di rilanciare il nucleare considerandolo come energia pulita e sicura. Venne eletto nelle liste del Partito Comunista Italiano, come indipendente di sinistra, alla Camera dei deputati per la IX Legislatura (1983 al 1987) e, poi, al Senato per la X legislatura della Repubblica Italiana (dal 1987 al 1992).\nL'archivio \"Giorgio e Gabriella Nebbia\" \u00e8 ospitato presso il centro di storia dell'Ambiente della Fondazione Luigi Micheletti."}
{"id": "2486802", "revid": "287204", "url": "https://it.wikipedia.org/wiki?curid=2486802", "title": "Elisabeth Jordan", "text": ""}
{"id": "2486805", "revid": "785863", "url": "https://it.wikipedia.org/wiki?curid=2486805", "title": "Kath Soucie", "text": "\u00c8 famosa per aver doppiato Shinnosuke Nohara nell'adattamento britannico di \"Shin Chan\" e Phil e Lil DeVille ne \"I Rugrats\"."}
{"id": "2486807", "revid": "80598", "url": "https://it.wikipedia.org/wiki?curid=2486807", "title": "Flora Fauna &amp; Cemento", "text": ""}
{"id": "2486810", "revid": "834", "url": "https://it.wikipedia.org/wiki?curid=2486810", "title": "Reach for the Sky (Allman Brothers Band)", "text": ""}
{"id": "2486811", "revid": "200568", "url": "https://it.wikipedia.org/wiki?curid=2486811", "title": "Jessica", "text": ""}
{"id": "2486816", "revid": "767487", "url": "https://it.wikipedia.org/wiki?curid=2486816", "title": "Flora Fauna Cemento", "text": "Flora Fauna Cemento (in alcune incisioni indicati come Flora Fauna &amp; Cemento) \u00e8 stato un complesso di musica leggera italiano attivo negli anni settanta.\nStoria della band.\nNasce su iniziativa di Mario Lavezzi, ex chitarrista dei Camaleonti, e di Damiano Dattoli, bassista che aveva lavorato negli anni precedenti con Lucio Battisti, nel 1970; ed \u00e8 appunto con l'etichetta fondata da Battisti con Mogol, Alessandro Colombini e altri che debutta nello stesso anno, con una cover di \"Bridge over Troubled Water\" di Simon &amp; Garfunkel, tradotta da Alessandro Colombini come \"Il ponte\"; anche la canzone sul retro, \"Superstar\", \u00e8 una cover della canzone principale del musical \"Jesus Christ Superstar\", con il testo di Herbert Pagani.\nNello stesso anno Ciro Dammicco lascia la formazione (in seguito fonder\u00e0 i Daniel Sentacruz Ensemble).\nL'anno successivo anche Dattoli lascia la band (in seguito fonder\u00e0 i Data con Umberto Tozzi e si dedicher\u00e0 alla carriera di autore scrivendo, tra le altre, \"Io vagabondo\" per i Nomadi), sostituito da Bruno Longhi.\nIl 1972 \u00e8 l'anno del maggior successo della band, \"Mondo blu\", scritta da Mogol e Battisti, mentre l'anno successivo \u00e8 la volta del primo album \"omonimo\" (da alcuni ritenuto intitolato \"Rock\" a causa della piccola scritta in copertina, peraltro assente sull'etichetta del disco), con in copertina l'attrice Dina Castigliego fotografata da Cesare Montalbetti.\nNel 1974 il complesso partecipa a Un disco per l'estate con \"Congresso di filosofia\", scritto dall'ex bassista Dattoli e inciso nello stesso anno anche dai Data; in questo periodo entra nella formazione Gianna Nannini, che incider\u00e0 solo questo 45 giri.\nContinuano anche i cambiamenti nella formazione e nel 1975 entra nella band Sergio Conte, ex tastierista dei Jumbo.\nLavezzi lascia la formazione per entrare nel complesso Il Volo (continua per\u00f2 a fare il produttore per i Flora Fauna e Cemento per qualche anno ancora), sostituito da Alberto Valli (proveniente dagli Spaventapasseri), e il complesso cambia etichetta; l'album Disamore, del 1975, \u00e8 pubblicato dalla CBS e contiene molti brani scritti da Ermanno Capelli, Bruno Longhi, Sergio Conte, Alberto Valli.\nNel 1976 la band passa alla Fonit Cetra, che pubblica una versione di \"Visionario no,\" scritta da Ermanno Capelli, cantata precedentemente da Sergio Conte e Mara Cubeddu.\nDopo la pubblicazione nel 1977 di un altro 45 giri, il complesso si scioglie."}
{"id": "2486817", "revid": "729019", "url": "https://it.wikipedia.org/wiki?curid=2486817", "title": "F\u00e1tima Noya", "text": "\u00c8 famosa per aver doppiato Gohan e Goten da piccoli in \"Dragon Ball Z\" e nei \"relativi film\", Shinnosuke Nohara in \"Shin Chan\" e Ranma Saotome (ragazza) in \"Ranma \u00bd\"."}
{"id": "2486821", "revid": "1592097", "url": "https://it.wikipedia.org/wiki?curid=2486821", "title": "Kouta Hirano", "text": ""}
{"id": "2486826", "revid": "682976", "url": "https://it.wikipedia.org/wiki?curid=2486826", "title": "Afareo (figlio di Caletore)", "text": "Afareo (in greco , in latino \"\u0102ph\u0103reus, -i\") \u00e8 un personaggio della mitologia greca, figlio di Caletore. Partecip\u00f2 alla guerra di Troia ed \u00e8 menzionato come guerriero acheo nell'\"Iliade\" di Omero.\nIl mito.\nDi possibili origini cretensi, Afareo \u00e8 citato una sola volta nell'\"Iliade\" col patronimico di \"Caletoride\". Omero lo affianca sempre ai compagni Deipiro e Merione, con i quali svolge a pi\u00f9 riprese il ruolo di sentinella o di combattente. Nel libro IX, insieme a Trasimede, Ascalafo, Ialmeno, Merione, Deipiro e Licomede, riceve da Nestore l'incarico di comandare le sentinelle lungo l'accampamento greco.\nIl giorno successivo, Afareo giunge insieme ad un drappello di uomini valorosi in soccorso al re Idomeneo, minacciato da Enea, e col suo scudo si prepara a difendere il suo signore. Nella confusa battaglia che segue, Afareo, che pavidamente si era gettato su Enea sperando di colpirlo, viene da lui trafitto alla gola con un abile colpo di lancia che gli taglia di netto il capo. Il suo corpo, barbaramente ferito, non venne per\u00f2 privato dello scudo e dell'elmo piumato."}
{"id": "2486828", "revid": "317499", "url": "https://it.wikipedia.org/wiki?curid=2486828", "title": "Dombey e figlio", "text": ""}
{"id": "2486841", "revid": "1776051", "url": "https://it.wikipedia.org/wiki?curid=2486841", "title": "Cento (Budrio)", "text": "Cento \u00e8 una frazione del comune di Budrio, in provincia di Bologna.\nIl toponimo deriva dal sistema romano della centuriazione, in cui \"centum\" era una misura relativa all'opera agraria.\nNel duecento vi erano zone boscose e coltivate ed erano presenti due chiese: Santa Maria e San Biagio, di cui solo la prima era officiata nel trecento ed \u00e8 l'attuale parrocchia. Tuttavia l'odierna chiesa \u00e8 stata costruita nel 1902 da Edoardo Collamarini, in sede presso l'antico luogo di culto, gi\u00e0 restaurato nel settecento e negli anni novanta del novecento.\nNel territorio si stabilirono varie famiglie di bolognesi a partire dal XV secolo, quali i Magnani, i Guidotti e i Bolognetti, di cui ne rimane ancora oggi qualche traccia in abitazioni sparse nella zona. La vita agricola nel luogo fu segnata quando, all'inizio dell'Ottocento, si stabil\u00ec la famiglia svizzera Loup, che impiant\u00f2 una azienda agricola con innovazioni d'avanguardia e ad oggi sono rimasti alcuni silos all'inglese che sono parte di un residence."}
{"id": "2486842", "revid": "729019", "url": "https://it.wikipedia.org/wiki?curid=2486842", "title": "Colonial C-1 Skimmer", "text": "Il Colonial C-1 Skimmer era un monomotore anfibio leggero da turismo prodotto dall'azienda statunitense Colonial Aircraft Corporation negli anni quaranta.\nProgettato da David Thurston, lo Skimmer \u00e8 il capostipite di una serie di progetti sostanzialmente simili caratterizzati dalla configurazione a scafo centrale e dalla collocazione dorsale dell'impianto motore, in configurazione spingente, collegato ad un robusto pilone centrale.\nStoria.\nSviluppo.\nNel 1946 David Thurston fond\u00f2 una propria azienda, la Colonial Aircraft Corporation, per realizzare il proprio progetto di un compatto aereo anfibio destinato all'uso civile, lo Skimmer. Lo sviluppo continu\u00f2 per due anni fino al 17 luglio 1948, data in cui venne portato in volo per la prima volta, ed ottenuta la certificazione avviato alla produzione in piccola serie.\nDescrizione tecnica.\nLo Skimmer era caratterizzato da un aspetto inusuale; anfibio a scafo centrale di costruzione metallica, monoplano, monomotore in configurazione spingente collocato sopra lo scafo.\nLo scafo, realizzato in lega di alluminio, incorporava la cabina di pilotaggio chiusa a due posti affiancati pi\u00f9 un piccolo scompartimento posteriore per un passeggero. Posteriormente terminava in una sottile trave di coda collegata ad un impennaggio cruciforme monoderiva.\nL'ala a sbalzo era posizionata sulla line mediana appena dopo la cabina di pilotaggio ed integrava i due galleggianti equilibratori collegati alla parte inferiore delle semiali.\nEra inoltre dotato di un carrello d'atterraggio triciclo anteriore, completamente retrattile all'interno dello scafo, che ne consentiva le operazioni di decollo ed atterraggio anche da una pista aeroportuale.\nLa propulsione era affidata ad un motore Avco Lycoming O-320, un 4 cilindri a cilindri contrapposti raffreddato ad aria capace di erogare una potenza di 150 hp (112 kW); questo era collocato in una gondola dorsale in posizione spingente e collegato alla parte superiore dello scafo\ntramite un singolo pilone verticale."}
{"id": "2486845", "revid": "767487", "url": "https://it.wikipedia.org/wiki?curid=2486845", "title": "Cordigliera Patagonica", "text": "La Cordigliera Patagonica (in spagnolo \"Andes Patag\u00f3nicos\") \u00e8 quel settore delle Ande compreso entro i 39\u00b0 di latitudine sud, in prossimit\u00e0 del Lago Alumin\u00e9, nella Provincia di Neuqu\u00e9n, ed i 54\u00b0 di latitudine sud. Ad est confina con la meseta patagonica.\nOrigine ed evoluzione.\nLa formazione inizi\u00f2 nel cenozoico e fu seguita da modificazioni durante le glaciazioni. In questo settore le vette sono meno elevate rispetto alle Ande centrali e le altezze raramente superano i 2.500 metri. La cima pi\u00f9 elevata \u00e8 il Vulcano Lan\u00edn (con 3.776 metri), nella provincia di Neuqu\u00e9n. La catena \u00e8 attraversata trasversalmente da numerose valli di origine tettonica e glaciale, alcune delle quali sono occupate da laghi. Nelle Ande patagoniche si trova la pi\u00f9 importante conca lacustre dell'Argentina: i laghi di maggiori dimensioni sono il Buenos Aires, San Mart\u00edn, il Lago Viedma, il Lago Argentino ed il Nahuel Huapi.\nLa Cordigliera pu\u00f2 rappresentare una barriera che costringe i venti occidentali a risalire lungo le sue pendici, sulle quali si registrano abbondanti precipitazioni, anche a carattere nevoso, che contribuisco ad alimentare i campi glaciali ed i fiumi. Le cime si presentano innevate e, nel sud-est dell'Argentina, al confine con il Cile, si trova il \"Hielo Continental Patag\u00f3nico\", residuo dell'ultima glaciazione. Oltre i laghi il paesaggio si presenta variegato e caratterizzato dalle forme tipiche dei ghiacciai: lingue di ghiaccio che si diramano dal \"Hielo Continental\", circhi glaciali e morene.\nLa rete idrografica \u00e8 molto ramificata e si unifica, lungo le pendici orientali, in uno dei pochi collettori che provengono dalla Patagonia extra andina. Le pendici delle montagne sono coperte da un'abbondante vegetazione arborea, specialmente conifere. Il paesaggio \u00e8 di tipo alpino e rappresenta una forte attrazione turistica. Il nucleo pi\u00f9 importante di quest'attivit\u00e0 \u00e8 San Carlos de Bariloche.\nPopolazione.\nPer via delle condizioni dei rilievi, delle caratteristiche dei suoli e del clima sfavorevole, l'insediamento delle popolazioni si concentra in pochi centri, distanti tra loro. La maggior parte della popolazione vive lungo le sponde dei fiumi pi\u00f9 importanti, dove si sono sviluppate anche le zone coltivabili.\nNonostante la bassa densit\u00e0 di popolazione la zona \u00e8 economicamente sviluppata, grazie alle ricchezze naturali presenti nella regione, tra le quali i minerali.\nPrime popolazioni.\nI primi abitanti di queste regioni furono i Patagoni o Tehuelche (nome derivato dalla lingua mapuche \"Chewel\", bravo e \"che\", gente). Erano suddivisi in tre gruppi: settentrionali, centrali e meridionali, ognuno con la propria lingua ma di cultura praticamente identica.\nSi trattava di cacciatori nomadi, la cui prede preferite erano rappresentate dal guanaco e dal nand\u00f9. La divisione delle funzioni nell'ambito della trib\u00f9 era legata al sesso: gli uomini erano dediti alla fabbricazione delle armi, alla caccia ed alla guerra mentre le donne si occupavano della concia delle pelli, della raccolta della legna e dell'acqua.\nGli indumenti venivano realizzati interamente con le pelli del guanaco, talvolta dipinte. Raramente potevano essere usate le pelli della volpe o della lepre. Gli uomini calzavano una specie di sandali realizzati con la pelle del guanaco e muniti di lacci o, per cavalcare, un tipo di stivali. Le relazioni con i coloni europei hanno portato all'abbandono di questo tipo di abbigliamento, che \u00e8 stato sostituito con quello dei coloni. Oggi, i discendenti dei Tehuelche, vivono nella provincia di Chubut.\nEconomia.\nTurismo.\nIn questa regione l'attivit\u00e0 economica pi\u00f9 importante \u00e8 rappresentata dal turismo. La citt\u00e0 di San Carlos de Bariloche si \u00e8 affermata come centro turistico di fama internazionale, accogliendo annualmente una grande quantit\u00e0 di visitatori. \u00c8 il centro per gli sport invernali pi\u00f9 importante del paese.\nNella provincia di Santa Cruz l'attivit\u00e0 turistica si concentra nel lago Argentino, nel ghiacciaio Perito Moreno e nella localit\u00e0 di El Calafate. Vi sono anche parecchi parchi nazionali.\nAgricoltura e allevamento.\nL'alta valle del R\u00edo Negro \u00e8 l'area di maggiore importanza dal punto di vista dell'agricoltura. I corsi d'acqua che vi scorrono sono utilizzati sia per il consumo da parte dell'uomo sia per fini irrigui, oltre che per la generazione di energia elettrica. Nelle valli si \u00e8 sviluppata una buona produzione ortofrutticola. Pi\u00f9 del 90% della superficie \u00e8 destinata alla produzione di mele, pesche, pere, uva e pomodori. Le mele e le pere sono destinate al consumo o alla produzione di conserve e marmellate.\nL'allevamento principale \u00e8 quello bovino ed ovino. \nSi pratica anche la pesca sportiva, principalmente di trota e salmone."}
{"id": "2486856", "revid": "2197178", "url": "https://it.wikipedia.org/wiki?curid=2486856", "title": "Capo Figari", "text": "Capo Figari \u00e8 un promontorio calcareo situato nella fascia costiera della Gallura, nel nord-est della Sardegna, in comune di Golfo Aranci, che si protende sul mar Tirreno. Chiude la parte pi\u00f9 settentrionale del golfo di Olbia e l'altezza della cima pi\u00f9 elevata raggiunge i 344 metri; nella parte sudorientale presenta una scogliera alta 200 metri a picco sul mare. Sono presenti due rilievi carbonatici: Sa Rocca Ruja ad ovest (269 m s.l.m.) e punta Semaforo ad est (342 m s.l.m.).\nSito di importanza comunitaria (SIC) di capo Figari e isola di Figarolo, istituito ai sensi della direttiva Habitat 92/43/CE per i tesori naturalistici che custodisce in terreni di biodiversit\u00e0. La riserva si estende per ben 850,876 ettari lungo la costa nord-orientale della Sardegna.\nIl territorio \u00e8 un rilievo asimmetrico con ripide pareti biancastre a picco sul mare, che presenta numerose falesie alte fino a 200 m costituite da banchi di dolomie e calcari del giurese appartenenti alla stessa formazione dell'isola di Tavolara, del golfo di Orosei e dei \"tacchi\u201d\" dell'Ogliastra. Capo Figari \u00e8 collegato al retroterra da un istmo basso e sottile che, con molta probabilit\u00e0, rimase interamente circondato dalle acque per un breve periodo in epoche passate, come dimostrano i depositi marini dell'istmo e la presenza di specie come il \"Conus Mediterraneus\". La struttura e la morfologia di questa area si ripete in piccolo nell'isolotto di Figarolo, che raggiunge i 139 m di quota ed \u00e8 costituito da un'impalcatura di strati calcari alternati a dolomie, sbandata anch'essa di 45\u00b0 circa a sud-est su un basamento gneissico. La costituzione dell'area SIC di Capo Figari e Isola di Figarolo nasce con l'intento di tutelare questo insieme di falesie e bastioni calcarei che rappresentano un habitat ideale per molte specie faunistiche.\nIl promontorio si pu\u00f2 visitare sia dal mare passando attraverso la costa di Cala Greca, sia da terra passando per la spiaggia di cala Moresca; ai suoi piedi sul lato non esposto al mare aperto si trova il porto di Golfo Aranci, da cui partono collegamenti per Civitavecchia e altri porti italiani, nonch\u00e9 la stazione ferroviaria, con la linea proveniente da Olbia.\nIn prossimit\u00e0 del capo \u00e8 presente l'osservatorio di capo Figari, conosciuto per essere stato il luogo in cui Guglielmo Marconi fece installare, l'11 agosto 1932, il collegamento in microonde di 269 km fra Capo Figari e Rocca di Papa.\nIl Semaforo di Capo Figari \u00e8 una storica installazione posta in cima al promontorio di Capo Figari ad un'altezza di circa 340 metri. La sua importanza \u00e8 legata non solo alla storia della navigazione in Sardegna, ma soprattutto per essere stata la sede degli esperimenti di Guglielmo Marconi, sviluppatore della telegrafia senza fili. Il Semaforo di Capo Figari \u00e8 oggi un complesso in muratura e cemento costituito da tre costruzioni principali: la stazione semaforica, la postazione telegrafica e il refettorio. Tutte queste strutture sono attualmente in stato di decadenza; finiti gli studi di Marconi, infatti, l'area \u00e8 stata presa di mira dai vandali. "}
{"id": "2486865", "revid": "339392", "url": "https://it.wikipedia.org/wiki?curid=2486865", "title": "Vescovado d'Ivrea", "text": ""}
{"id": "2486871", "revid": "1652635", "url": "https://it.wikipedia.org/wiki?curid=2486871", "title": "Vairano Patenora", "text": "Vairano Patenora \u00e8 un comune italiano di abitanti della provincia di Caserta in Campania.\nGeografia fisica.\nIl territorio comunale si estende nella valle del fiume Volturno, tra il massiccio del Matese e il parco regionale di Roccamonfina-Foce Garigliano. Dalla fertile pianura emergono i due rilievi montuosi del Catreola (587 m) e del Montauro o\nS. Angelo (465 m), dove domina la tipica macchia mediterranea, e, al confine con il comune di Presenzano, il lago vulcanico di Vairano che ha per emissario un torrente che sfocia nel Volturno.\nOrigini del nome.\n a cui si aggiunge il suffisso \"-anus\", indicante possesso. Quindi Vairano significa: \"terra di Vario\". .\nStoria.\nPeriodo romano e medievale.\n. In et\u00e0 storica il territorio era occupato dai Sanniti. .\nDopo la conquista romana (290 a.C., alla fine della terza guerra sannitica) dipese dal municipio di \"Teanum Sidicinum\" e in epoca alto-medievale pass\u00f2 ai Longobardi.\nNell'XI secolo i normanni vi eressero un castello, che fece probabilmente parte del demanio regio e che . Il castello fu quindi coinvolto nelle lotte tra l'imperatore, sposo di Costanza d'Altavilla, e il re di Sicilia Tancredi: il conte Ruggero di Chieti, che appoggiava il re Tancredi, respinse l'assedio del castello condotto dalle truppe imperiali e dell'abate Roffredo nel 1193.\nIn seguito furono brevemente ospiti del castello Federico II di Svevia, Carlo II d'Angi\u00f2 e il papa Gregorio X.\nDal Quattrocento all'Ottocento.\nNel 1437 la citt\u00e0 fu saccheggiata dal patriarca Vitellesco. Nel 1460 resistette nuovamente ad un secondo assedio da parte degli angioini, durante la guerra tra il re di Napoli, Ferrante I d'Aragona e il suo rivale Giovanni d'Angi\u00f2, ma l'anno successivo il castello fu quasi totalmente distrutto da Marino Marzano, oppositore degli aragonesi e la citt\u00e0 rimase \"depopulata et dehabitata\". Il castello attuale venne ricostruito tra il 1491 e il 1503 dal barone Innico II d'Avalos, che ricostru\u00ec anche le mura cittadine. Nel 1500 viene eretto il borgo di Marzanello come avamposto.\nNel 1590 Vairano fu acquistata dal barone Antonio Mormile di Frignano Cacciapuoti. I Cacciapuoti ottennero il titolo ducale di Vairano nel 1628 e nel 1660 restaurarono nuovamente il castello, che rest\u00f2 in possesso della famiglia fino all'abolizione del feudalesimo nel 1806.\nUnit\u00e0 d'Italia e Novecento.\nLa localizzazione dello storico incontro tra Giuseppe Garibaldi e Vittorio Emanuele II avvenuto il 26 ottobre 1860, che suggell\u00f2 l'Unit\u00e0 italiana dopo le imprese garibaldine, passato alla storia come \"incontro di Teano\", secondo alcune fonti si sarebbe invece svolto a Vairano Scalo, presso la localit\u00e0 di Taverna della Catena..Il dubbio sul luogo dell'incontro e le avversit\u00e0 della vicina Teano \u00e8 stato poi risolto definitivamente dal Decreto del Presidente del Consiglio dei Ministri, del 1967, che ha legalmente decretato Taverna della Catena come immobile dello scenario dove avvenne l'incontro del 1860,dichiarando il medesimo immobile come patrimonio nazionale vincolato. Copia originale del Decreto \u00e8 infissa su lastra marmorea nel monumento eretto in piazza Unit\u00e0 d'Italia nel quadrivio di Vairano Scalo.\nDurante il periodo fascista nella Taverna della Catena venne rinchiuso il pensatore e filosofo comunista Antonio Gramsci..\nIl legame tra Gramsci e Vairano \u00e8 particolare. In primo luogo perch\u00e9 \u00e8 il figlio di una famiglia di Terra di Lavoro (ex provincia di Caserta); il pap\u00e0 era impiegato dello Stato e svolgeva la sua attivit\u00e0 nell'isola di Ponza, allora provincia di Caserta; fu trasferito per punizione, poich\u00e9 legato ai comunisti, in Sardegna, dove nacque Antonio.\nDopo l\u2019arresto Gramsci fu trasferito da Campobasso al tribunale fascista e nel tragitto lo fecero pernottare per due giorni nella casermetta legata a Taverna Catena, al freddo e con pochissimo cibo, come descrive lui stesso nei suoi scritti elaborati durante il carcere. Una vicenda e un fatto emblematico per tutta l\u2019Italia, poich\u00e9 quella Taverna Catena \u00e8 il simbolo di una Unit\u00e0 d\u2019Italia che, purtroppo,segn\u00f2 la fine del Risorgimento del Sud, facendo nascere la Questione Meridionale, centro dell'impostazione e delle idee di Gramsci. La Taverna, appena dopo l'incontro tra Garibaldi e Vittorio Emanuele, divent\u00f2 sede del comando militare dei Savoia contro la protesta del brigantaggio e i protagonisti della Repubblica Anarchica di Cafiero a Letino,sul Matese.\nSimboli.\nLo stemma di Vairano Patenora \u00e8 stato concesso con decreto del presidente della Repubblica del 2 dicembre 1988.\nLa traduzione del motto \u00e8: \"Assediando Vairano non ottenne nulla\". Si tratta delle parole con cui \u00e8 descritto l'assedio del castello del 1193 nella \"Chronica\" di Riccardo da San Germano.\nMonumenti e luoghi d'interesse.\nCastello aragonese.\nIl castello aragonese di Vairano, fu realizzato sui resti di quello normanno e svevo, tra il 1491 e il 1503 da Innico II d'Avalos. Presenta quattro torri di cui la pi\u00f9 grande, posta a sud-est, \u00e8 detta \"Torre mastra\" ed \u00e8 dotata di un ingresso ad atrio scoperto . L'interno \u00e8 distrutto, ma sono ancora visibili la suddivisione dei piani, le cucine, le carceri e la vecchia cisterna.\nMura cittadine.\nLa cinta fortificata del borgo medioevale era intervallata da 14 torri cilindriche su base a scarpata e si apriva con tre porte (porta Oliva, porta di Mezzo, o di Mezzogiorno, e porta Castello, o di Sant'Andrea).\nGeografia antropica.\nFrazioni.\nVairano Scalo.\nVairano Scalo \u00e8 stazione ferroviaria sulla Roma-Napoli, via Cassino. Nel centro del paese si trova l'edificio della Taverna della Catena, vincolato e recentemente restaurato e un monumento dedicato allo storico incontro tra Garibaldi e Vittorio Emanuele II che alcuni ritengono che qui sia avvenuto il 26 ottobre 1860.\nVi si trova la chiesa dei santi Cosma e Damiano, luogo di culto cattolico consacrato nell'anno 2000 da Francesco Tommasiello, allora vescovo della diocesi di Teano-Calvi. La chiesa \u00e8 in stile moderno e fa parte del complesso parrocchiale, comprendente anche un alto campanile che ospita sette campane. All'interno, la chiesa \u00e8 costituita da un'unica aula illuminata dal grande finestrone in facciata e terminante con l'area presbiterale, rialzata di alcuni gradini, ove trova luogo l'altare.\nSulla cantoria in controfacciata si trova l'organo a canne Mascioni \"opus 1189\", costruito nel 2011 ed inaugurato il 17 dicembre dello stesso anno. A trasmissione mista, ha tre tastiere di 61 note ciascuna ed una pedaliera di 32 note.\nDi grande fascino \u00e8 anche la Chiesa Madre di Vairano Scalo intitolata alla Madonna del Carmine, recentemente ristrutturata, e voluta dal Duca di Caianello Pasquale Del Pezzo che la fece costruire, come conferma l'epigrafe in latino scolpita ai piedi dell'altare, nell'anno 1880 cos\u00ec da dare ai primi abitanti di Vairano Scalo un luogo di preghiera.\nVa ricordata, infine, la Cappella di San Gennaro, situata sulla via Casilina, che \u00e8 in avanzato stato di abbandono.\nMarzanello.\nIl borgo di Marzanello fu creato nel Cinquecento come avamposto. \u00c8 formato da poche case e dalla chiesa di San Nicola, da poco ristrutturata. Verso la met\u00e0 del XVIII secolo la popolazione inizi\u00f2 a spostarsi verso l'attuale agglomerato urbano. Nei pressi si trova la chiesa di Santa Maria del Monte, a due navate, con affreschi e un quadro raffigurante la Vergine, e il \"Palazzone\", villa romana del I secolo a.C., successivamente fortificata nel Medioevo. Non bisogna dimenticare la Fontana del Vallo, di discreto interesse storico.\nEconomia.\nIl tessuto economico di Vairano Patenora \u00e8 basato essenzialmente sul commercio, sull'agricoltura e sull'artigianato.\nLa frazione di Vairano Scalo \u00e8 ricca di bar, esercizi commerciali e di servizi di ristorazione, grazie alla sua favorevole collocazione all'uscita dell'autostrada del Sole di Caianello, come tappa per i turisti che viaggiano verso le mete invernali (Roccaraso) o estive (Vasto, Termoli). L'altra frazione, Marzanello, rimane ancora, prevalentemente, legata al settore primario.\nInfrastrutture e trasporti.\nIl territorio comunale \u00e8 attraversato dalla strada statale 6 Casilina (verso Roma o verso Capua), dalla quale si pu\u00f2 inoltre raggiungere il casello di Caianello sull'autostrada A1 Milano-Napoli. Alla frazione di Vairano Scalo arriva la strada statale 85 Venafrana, da Venafro e Isernia e vi passa, con un'uscita dedicata, la superstrada telesina, tra Benevento e Caianello.\nLa stazione ferroviaria di Vairano-Caianello \u00e8 servita dalla linea Roma-Napoli via Cassino e da una linea per Isernia-Carpinone, con successive diramazioni per Campobasso e per Sulmona-Pescara.\nAmministrazione.\nVice sindaco: Stanislao Supino.\nSport.\nIl principale club calcistico del paese era il \"Comprensorio Vairanese\", che vinse il campionato di Eccellenza Molise 2019-2020. La societ\u00e0 verde-oro a fine stagione si fuse con la \"Tre Pini Matese\", squadra della vicina Piedimonte, dando vita all'FC Matese, la squadra milita in Serie D.\nAttualmente \u00e8 attiva in citt\u00e0 la Boys Vairano, militante nel campionato di Prima Categoria.\nLa squadra di pallavolo \u00e8 la societ\u00e0 Folgore Vairano Volley che vanta oltre 40 anni di attivit\u00e0 con trascorsi in serie C e B nazionali, e quella di pallacanestro \u00e8 rappresentata dai Vairos Basket."}
{"id": "2486872", "revid": "292162", "url": "https://it.wikipedia.org/wiki?curid=2486872", "title": "Palazzo Ducale (Bivona)", "text": "Il Palazzo Ducale \u00e8 un edificio storico di Bivona, comune italiano della provincia di Agrigento in Sicilia.\nStoria.\nEdificato intorno alla met\u00e0 del XVI secolo (per volere di Giovanni Vincenzo de Luna o del nipote Pietro), \u00e8 sito tra piazza Ducale, via Lorenzo Panepinto e via Telegrafo, nella parte centrale del paese. Nel 1554 prese il nome di \"palazzo ducale\" in quanto venne abitato da Isabella de Vega e Pietro de Luna, che aveva acquisito il titolo di Duca. La coppia trasfer\u00ec la propria residenza in Bivona dopo aver trascorso un periodo a Palermo.\nRaggiunse la struttura definitiva sotto durante la signoria di Pietro de Luna, che al nucleo primitivo della costruzione incorpor\u00f2 \"un gran \u00abtenimento\u00bb di case cedutegli da Giovanni Francesco Raineri per un censo annuo di 15 onze\".\nFu sede delle famiglie ducali che succedettero ai de Luna stanziatesi in Bivona, fino a quando, nel XIX secolo, venne utilizzato prima come sede di Sottintendenza, poi come sede di Sottoprefettura al primo piano, mentre il piano terra costituiva le carceri distrettuali e circondariali. Nel 1927 divenne sede del municipio di Bivona, con gli uffici allocati sempre al primo piano, il \"piano nobile\".\nNella seconda met\u00e0 del Novecento la parte meridionale del palazzo, prospiciente la piazza Ducale, venne demolita perch\u00e9 ridotta in pessime condizioni, e venne costruito un nuovo edificio a pi\u00f9 piani che fungesse da Municipio e da albergo. Del palazzo originario oggi rimane solamente una piccola parte, quella settentrionale, divenuta abitazione privata."}
{"id": "2486874", "revid": "2064477", "url": "https://it.wikipedia.org/wiki?curid=2486874", "title": "Severo Pozzati", "text": "Attivo sia in Francia sia in Italia, \u00e8 stato uno dei pi\u00f9 importanti cartellonisti pubblicitari della prima met\u00e0 del Novecento. In particolare \u00e8 stato uno degli artisti che ha determinato il passaggio dalla funzione tendenzialmente decorativa del manifesto, tipica del caposcuola Cappiello, a quella pi\u00f9 attenta alla comunicazione.\nHa contribuito a fissare i moduli caratteristici del cartellone pubblicitario Art d\u00e9co.\nBiografia.\nIl periodo bolognese.\nSevero Pozzati nasce a Comacchio nel 1895. Due anni pi\u00f9 tardi la famiglia si trasferisce a Bologna. Quarto di sette tra fratelli e sorelle, Severo studia scultura all'Accademia di Belle Arti di Bologna, dove il fratello maggiore Mario frequentava gi\u00e0 il corso di pittura. Qui stringe amicizia con Osvaldo Licini, Giacomo Vespignani e Giorgio Morandi. Si diploma nel 1913 e vince il \"Premio di Scultura del Ministero della Pubblica Istruzione\" che gli permette di visitare varie citt\u00e0 d'arte italiane. In questi viaggi rimane impressionato dall'opera di Giotto, Paolo Uccello, Piero della Francesca e Masaccio.\nNel 1914 espone un paio di sculture all'Hotel Baglioni di Bologna insieme a opere di Giorgio Morandi, Osvaldo Licini, Giacomo Vespignani e Riccardo Bacchelli. Presiedono all'inaugurazione Marinetti, Carr\u00e0 e Boccioni. Per quanto la mostra sia piuttosto effimera (durer\u00e0 un solo giorno), riesce ad ottenere una certa risonanza sulla stampa locale, soprattutto grazie alla presenza dei futuristi. La critica paragona Pozzati a Medardo Rosso. Egli prosegue quindi con discreto successo l'attivit\u00e0 di scultore, realizzando varie opere.\nNel 1915 \u00e8 di ritorno a Comacchio per restaurare una cappella privata.\nIn questi anni, dedicati primariamente alla scultura, va progressivamente accostando anche la pittura, dove ripropone in linea di massima lo stile delle proprie opere plastiche: volumi fortemente definiti, paesaggi essenziali, pochi colori. Il rimando \u00e8 alla tradizione pittorica italiana trecentesca e quattrocentesca, in particolare Giotto. Ma sono ravvisabili anche influenze di artisti pi\u00f9 moderni quali C\u00e9zanne e il Picasso pre-cubista.\nSempre in questi anni inizia a frequentare gli artisti e gli intellettuali della Bologna d'inizio secolo che si ritrovano nei caff\u00e8 del centro. Stringe amicizia con Giuseppe Raimondi, Filippo de Pisis, Mario Tozzi, Dino Campana, Bino Binazzi e Corrado Govoni. Fa inoltre la conoscenza di Giovanni Papini, Alfredo Oriani, Mario Missiroli, Ardengo Soffici, Vincenzo Cardarelli e molti altri.\nAllo scoppio della prima guerra mondiale viene riformato dal servizio militare per via di un incidente accadutogli mentre trasportava una scultura. Pu\u00f2 proseguire quindi con il proprio lavoro. Le condizioni economiche dovute al conflitto, per\u00f2, lo costringono di l\u00ec a poco a cercare un mestiere pi\u00f9 redditizio che non quello dello scultore o del pittore.\nNel 1917 decide di iniziare l'attivit\u00e0 di grafico a fianco del fratello Mario che lavorava per l'agenzia pubblicitaria Maga, una delle pi\u00f9 importanti dell'epoca. Al contempo diventa anche insegnante di \"comportamento espressivo\" presso la scuola per attori cinematografici di Sebastiano Sani, critico d'arte de \"L'Avvenire d'Italia\" e \"mecenate\" di Pozzati fin dai tempi dell'esordio all'albergo Baglioni.\nNel 1919 \u00e8 regista e scenografo del film d'avanguardia \"Fantasia bianca\", con musiche composte da Vittorio Gui. Nel gennaio dello stesso anno sua sorella Maria d\u00e0 alla luce il futuro psicologo Luigi Meschieri.\nIl periodo parigino.\nNel gennaio 1920 decide di trasferirsi a Parigi, pur non avendo nessun contatto nella capitale francese. Nella primavera dello stesso anno lo raggiunge l'amico e pittore Alessandro Cervellati e insieme si arrangiano con piccoli lavoretti di artigianato che gli permettono a stento di affittare uno studio a Montmartre. Col trascorrere dei mesi Pozzati inizia a frequentare gli \"italiani di Parigi\", in particolare Mario Tozzi che diverr\u00e0 un suo amico stretto.\nRiceve dalla Galleria Bernheim-Jeune, interessata alle sue opere di pittura e scultura, una proposta di contratto che per\u00f2 non accetta (l'impegno prevedeva una collaborazione di quindici anni, in assoluta esclusiva, e con una retribuzione minima).\nPozzati si rende conto ben presto di non riuscire a vivere della propria arte, e gi\u00e0 nell'estate del 1920 si vede costretto a ritornare nel mondo della pubblicit\u00e0. Riprende quindi la collaborazione con l'agenzia Maga, che proprio quell'anno aveva aperto anche a Parigi.\nL'attivit\u00e0 di pubblicitario diventa cos\u00ec progressivamente pi\u00f9 rilevante rispetto a quella di scultore e pittore. In ogni caso Pozzati tenter\u00e0 ciclicamente di cogliere le occasioni che gli si presentano:\nnel 1922 partecipa con l'architetto Aldo Pini ad un concorso per la realizzazione di un monumento ai caduti della Grande Guerra, ma non vince.\nNell'ottobre dello stesso anno ottiene invece, dall'Italia, una commissione: realizzare un busto commemorativo per Antonio Bonora, industriale agricolo di Galliera. Sar\u00e0 l'ultima opera plastica dell'artista, salvo rare eccezioni e salvo tornare alla scultura negli ultimissimi anni della propria vita.\nPur essendo nel campo della grafica pubblicitaria dal 1917, e sempre con la stessa agenzia, \u00e8 solo nel 1923 che riesce a firmare il suo primo manifesto (tutti i precedenti erano anonimi, come spesso accadeva). Per il suo \"Le clos de postillon\", affiche per una ditta di vini, Severo Pozzati adotta lo pseudonimo di Sepo (acronimo del proprio nome) che i francesi pronunceranno \"\u00abSep\u00f3\u00bb\" e che egli conserver\u00e0 per il resto della propria carriera. Carriera che a partire da questo momento si evolver\u00e0 brillantemente e lo porter\u00e0 a divenire nel ventennio successivo uno dei pi\u00f9 quotati cartellonisti pubblicitari di Francia e Italia.\nI primi manifesti risentono palesemente dell'influenza di Leonetto Cappiello, che all'epoca era il punto di riferimento per molti cartellonisti: colori piatti, grafica essenziale, punto prospettico dal basso verso l'alto. Tuttavia \u00e8 sempre in questi anni che lo stesso Cappiello, per tenere il passo coi tempi, inizia a lasciarsi influenzare dalle nuove avanguardie nel campo della grafica e pi\u00f9 in generale dell'arte. E tra i primi in ambito pubblicitario a proporre le innovazioni delle pi\u00f9 recenti correnti artistiche, in particolare il cubismo, c'\u00e8 proprio Sepo, assieme al grafico Cassandre.\nAlla fine del 1924, anno della morte del padre, Pozzati lascia definitivamente Maga. Inizia a lavorare per alcune importanti agenzie parigine, come ad esempio Star, ma anche per la Publivox di Ginevra, per la Ricordi di Milano, per la Chappuis di Bologna e per altre ancora. Nel 1925 riceve la \"Medaglia d'oro per la grafica pubblicitaria\" alla \"Mostra Universale delle Arti Decorative\" di Parigi. Nel 1926 viene assunto in qualit\u00e0 di direttore artistico dalla Dorland. Tra i manifesti pi\u00f9 celebri di questo periodo c'\u00e8 quello per il colletto inamidato \"Noveltex\" (1928) che viene premiato all'\"Esposizione Internazionale\" di New York e selezionato tra quelli che dovranno rappresentare l'arte pubblicitaria francese all'\"Esposizione Universale\" di Monaco, oppure quello per le sardine \"Ameieux\" (1929). Sepo viene paragonato a Cappiello e ritenuto il secondo miglior cartellonista italiano in terra di Francia.\nNel 1928 espone alcuni suoi dipinti alla prima mostra de \"Les Italiens de Paris\", aperta al Salon de l'Escalier, all'interno del Th\u00e9atre Louis Juvet agli Champs-\u00c9lys\u00e9es. Nell'autunno dello stesso anno espone invece alcuni suoi manifesti ad una mostra che si tiene in Italia, \"La Settimana Ferrarese\", al Palazzo di Sant'Anna a Ferrara.\nDopo neanche un decennio dal suo arrivo nella capitale francese in cerca di fortuna nel campo della pittura o della scultura, Pozzati si ritrova una celebrit\u00e0 nel campo della r\u00e9clame. Frequenta i pi\u00f9 importanti artisti e intellettuali che all'epoca risiedevano a Parigi: Pablo Picasso, Georges Braque, Suzanne Valadon, Jean Cocteau, e altri esponenti dell'avanguardia internazionale. Ma soprattutto mantiene stretti legami con Filippo de Pisis e il gruppo de \"Les Italiens de Paris\".\nNel 1932, allo scadere del suo contratto con la Dorland, Pozzati decide di aprire un'agenzia pubblicitaria per conto proprio. Nasce cos\u00ec l'Idea, aperta al numero civico 63 di Boulevard Victor Hugo di Parigi, e che avr\u00e0 sia committenti francesi sia italiani. Con la nuova agenzia crea alcuni di quelli che resteranno tra i manifesti pi\u00f9 celebri della sua intera carriera, in particolare sono da citare il manifesto per le camicie da sera \"Noveltex\" (1933), per le confezioni \"Tortonese\" (1934), per il panettone \"Motta\" (1934) e per le sigarette \"Anic\" (1938).\nA partire dal 1933 \u00e8 attivo presso il Sindacato Italiano degli Artisti residenti all'estero - sezione di Parigi - fondato lo stesso anno da Antonio Maraini, segretario generale dei Sindacati Fascisti di Belle Arti e segretario della Biennale di Venezia. Grazie a tale sindacato avr\u00e0 poi la possibilit\u00e0 di partecipare a varie mostre in qualit\u00e0 di pittore, in particolare \u00e8 da menzionare la \"Prima esposizione degli Artisti Italiani di Parigi\" che si tiene nell'autunno del 1933, con la presidenza onoraria di Luigi Pirandello, e alla quale partecipano artisti come Amedeo Modigliani, Giorgio de Chirico, Massimo Campigli, Filippo de Pisis, Felice Casorati, Mario Tozzi, Umberto Brunelleschi, Renato Paresce, Gino Severini, Enrico Prampolini, Alberto Martini e altri.\nPer l'autunno del 1933, in occasione della commemorazione della Marcia su Roma, gli viene commissionata un'enorme tela di 120 metri quadrati raffigurante il dittatore italiano Benito Mussolini. Tale dipinto viene posizionato nella sala Wagram di Parigi, luogo dove si tiene la manifestazione in presenza delle autorit\u00e0 italiane giunte in Francia per l'evento.\nNella primavera del 1936 partecipa alla \"Prima Mostra del Cartellone e della Grafica pubblicitaria\" al Palazzo delle Esposizioni di Roma, la prima manifestazione di questo tipo mai tenutasi in Italia.\nNel 1937 riceve il \"Gran Premio d'Onore\" all'\"Esposizione Universale delle Arti e delle Tecniche\" di Parigi.\nNell'autunno del 1938 gli viene commissionato l'allestimento del padiglione della moda alla mostra \"Torino e l'Autarchia\" che si tiene nel capoluogo piemontese.\nL'anno successivo scoppia la seconda guerra mondiale. Tuttavia, almeno per i primi tempi, Pozzati riesce a vivere nella capitale francese in relativa tranquillit\u00e0. I problemi veri e propri iniziano il 10 giugno del 1940, quando viene rotto il patto di non belligeranza tra Italia e Francia, e Mussolini entra in guerra a fianco di Hitler: a Parigi vengono arrestati e internati in campi di concentramento tutti quegli italiani che ricoprono cariche di rilievo. Pozzati, che non aveva mai rinunciato alla cittadinanza italiana e che era una figura di spicco del Sindacato Italiano degli Artisti residenti all'estero viene arrestato e deportato al Campo d'internamento di Le Vernet. Verr\u00e0 rilasciato 40 giorni dopo. Ritorna quindi in Italia per passare l'estate, ma in autunno \u00e8 di nuovo a Parigi.\nNel 1941 sposa la francese Alphonsine Debruil, che diverr\u00e0 sua collaboratrice.&lt;br&gt;\nGli anni della guerra sono molto difficili, soprattutto perch\u00e9 sotto l'occupazione nazista Pozzati decide di non lavorare per committenze tedesche, nonostante le pressioni. Cerca quindi di trovare lavoro, di nascosto, presso i vecchi clienti e stampare clandestinamente i propri manifesti.\nGli anni dell'immediato dopoguerra contraddistinguono la vita di Pozzati con eventi in forte contrasto: in particolare il 1948 che, se da un lato vede la Biennale di Venezia dedicargli uno spazio, dall'altro \u00e8 anche l'anno della prematura morte della moglie.\nIn generale, comunque, con la ripresa economica del dopoguerra anche la pubblicit\u00e0 riconquista il proprio mercato. Pozzati riesce a riprendere a pieno ritmo il proprio lavoro e alla fine degli anni quaranta realizza ancora alcuni di quelli che resteranno tra i suoi manifesti pi\u00f9 celebri, in particolare quello per la mostarda \"Vert-Pr\u00e9\" (1949) raffigurante un bue macellato. I cartelloni pubblicitari di questo periodo sono caratterizzati da un abbandono delle stilizzazioni rigide e dei fondi scuri, a favore del progressivo impiego di figure pi\u00f9 fantasiose e colori primari accesi.\nIl ritorno in Italia.\nNel 1957 Pozzati decide di fare ritorno in Italia, a Bologna, dopo 38 anni passati in Francia. Nel 1959 viene incaricato di istituire una Scuola d'Arte Pubblicitaria, che egli riesce a dedicare alla memoria del fratello Mario, morto nel 1947. Tuttavia, da un lato a causa di una certa difficolt\u00e0 nell'inserirsi in un ambiente da lui ritenuto estraneo, dall'altro per la volont\u00e0 di ritornare ad occuparsi finalmente di pittura, Pozzati preferisce lasciare definitivamente il mondo della pubblicit\u00e0, a tutti i livelli. \u00c8 per\u00f2 tra i membri del comitato per le onoranze a Leonetto Cappiello, morto nel 1942. Tiene quindi numerose conferenze dedicate al grande maestro e nel 1961 presenzia all'inaugurazione del monumento a questi dedicato nell'omonimo piazzale di Livorno.\nNell'ultima fase della propria vita, a partire dal 1960, si dedica quindi alla pittura. Nei propri quadri Pozzati riproporr\u00e0 sostanzialmente temi a lui cari (nature morte, paesaggi, elementi di vita contadina), ma con lo stile acquisito degli anni della grafica pubblicitaria (precisione del segno, ricerca costante dell'effetto prodotto dall'opera, costruttivismo, estrema razionalit\u00e0).\nNel 1980, ormai ottantatreenne, si riavvicina anche alla scultura, realizzando lavori sia a partire da bozzetti disegnati in et\u00e0 giovanile, sia a partire da bozzetti nuovi.\nSevero Pozzati muore a Bologna il 30 settembre del 1983, all'et\u00e0 di 86 anni.\nMolte delle opere di Severo Pozzati sono oggi esposte presso la Pinacoteca Civica di Pieve di Cento, grazie alla donazione della nipote Amelia Pozzati. \nPrincipali manifesti.\nTra i principali cartelloni pubblicitari creati da Severo Pozzati (a firma \"Sepo\") durante la propria carriera \u00e8 possibile citare:\nEsposizioni.\nOpere di Severo Pozzati sono state esposte nelle seguenti mostre e rassegne:\nTra le principali esposizioni postume:\nPremi.\nSevero Pozzati ha ricevuto i seguenti premi e riconoscimenti:\nPoesie.\nSevero Pozzati ha scritto anche poesie. Un'antologia dei suoi versi, risalenti ad un periodo che va dal 1910 al 1955, \u00e8 stata raccolta nel seguente volume:"}
{"id": "2486878", "revid": "252548", "url": "https://it.wikipedia.org/wiki?curid=2486878", "title": "Sepo", "text": ""}
{"id": "2486881", "revid": "2206120", "url": "https://it.wikipedia.org/wiki?curid=2486881", "title": "William Henry Smyth", "text": "Biografia.\nSmyth \u00e8 nato a Westminster, Londra, unico figlio di Joseph Smyth e Georgina Caroline Pitt Pilkington, nipote della scrittrice irlandese Laetitia Pilkington. Il padre di Smyth era un colono americano che viveva nella colonia britannica dell'New Jersey. Joseph Smyth era un lealista della Corona britannica e durante la rivoluzione americana \u00e8 emigrato in Inghilterra, dove \u00e8 nato il figlio.\nSmyth si \u00e8 arruolato nella Royal Navy fino ad ottenere il titolo di ammiraglio, durante le guerre napoleoniche ha prestato servizio nel Mediterraneo. Nel 1815 ha sposato Eliza Anne \"Annarella\" Warington.\nWilliam Henry \u00e8 stato il padre dell'astronomo Charles Piazzi Smyth, del geologo Warington Wilkinson Smyth e del generale Henry Augustus Smyth. Una sua figlia, Henrietta Grace Smyth, ha sposato il matematico Baden Powell, con cui ha concepito Robert Baden-Powell, fondatore dello scautismo. Un'altra figlia di Smyth, Georgiana Rosetta Smyth, ha sposato lo zoologo William Henry Flower.\nNel settembre del 1865 Smyth ha avuto un attacco di cuore, sembrava essersi ripreso ma il 9 settembre dello stesso anno \u00e8 morto. \u00c8 stato sepolto nel cimitero di Stone nel Buckinghamshire.\nAttivit\u00e0 scientifica.\nNel 1817, durante un'analisi idrografica, Smyth ha incontrato l'astronomo italiano Giuseppe Piazzi. Visitando il suo osservatorio astronomico a Palermo si \u00e8 acceso in Smyth l'interesse per l'astronomia.\nNel 1825 si \u00e8 ritirato dalla marina britannica per fondare un osservatorio privato a Bedford, equipaggiandolo con un telescopio rifrattore da 15\u00a0cm. Con tale strumentazione ha osservato per tutti gli anni '30 molti oggetti astronomici, compreso stelle doppie, ammassi stellari e nebulose.\nNel 1844 ha pubblicato le sue osservazioni in un'opera in due volumi: \"Cycle of Celestial Objects\", grazie al quale ha conseguito la medaglia d'Oro della Royal Astronomical Society nel 1845 e anche la presidenza della stessa Societ\u00e0 Astronomica. Il primo volume dell'opera era di carattere generale sull'astronomia, mentre il secondo volume \u00e8 diventato famoso come \"Catalogo Bedford\" e contiene le osservazioni di Smyth su 1604 oggetti, tra stelle doppie e nebulose. Tale catalogo \u00e8 stato usato come riferimento standard per molti anni a venire, nessun altro astronomo aveva mai fatto un cos\u00ec vasto catalogo di oggetti deboli.\nNel 1839, al termine delle sue osservazioni, Smyth si \u00e8 ritirato a Cardiff. Il suo osservatorio \u00e8 stato smantellato e il telescopio venduto all'astronomo e filantropo John Lee che lo ha installato in un suo osservatorio di Hartwell House. Smyth poteva comunque usare il telescopio, dato che abitava piuttosto vicino, e ha continuato ad osservare il cielo dal 1839 al 1859. Il telescopio di Smyth \u00e8 oggi esposto al Museo della Scienza di Londra.\nIn suo onore \u00e8 stato battezzato il Mare Smythii sulla Luna.\nCollegamenti esterni.\nMedaglia d'Oro della Royal Astronomical Society"}
{"id": "2486884", "revid": "1833487", "url": "https://it.wikipedia.org/wiki?curid=2486884", "title": "Prunaro", "text": "Prunaro (\"Prun\u00e8r\" in dialetto bolognese orientale) \u00e8 una frazione del comune di Budrio, in provincia di Bologna.\nIl toponimo deriva dal latino \"prunarium\", ricco di pruni, e lo stemma riporta questa particolarit\u00e0 della zona, che, come attestano i ritrovamenti archeologici, era abitata fin dai tempi preistorici.\nIn epoca romana era un \"vicus\" strategico, compare anche in documenti del 946 e innumerevoli volte dopo il 1000.\nLa famiglia bolognese Gozzadini si stabil\u00ec in questa frazione fin dal trecento, possedevano un mulino del 1311 sito presso il Canale Fossano. Si stabil\u00ec a Prunaro anche un'altra famiglia famosa: i Malvezzi, che avevano terre e abitazioni in cui rimane oggi un monumentale palazzo in via dei Mori.\nCome accadde nella vicina frazione di Cento di Budrio, la famiglia Loup impiant\u00f2 anche qui un caseificio e fece costruire una fontana a uso pubblico presso via San Vitale, che esiste ancora, pur non dando acqua.\nNel 2001 \u00e8 stato inaugurato il \"Museo Valle dell'Idice\" (Fondazione Cervellati), nell'edificio delle precedenti scuole elementari, realizzato 1922 in stile neorinascimentale; dedicato alla fabbrica Ducati dall'origine al 1973: principalmente moto originali e poster pubblicitari, ma anche rasoi, videocamere, fotocamere, apparecchi radiofonici e altri piccoli elettrodomestici. L'esposizione comprende una sezione dedicata a Guglielmo Marconi.\nDalla borgata di Fabbreria del Trebbo, sita presso via San Vitale, nel 1867 partirono le truppe garibaldine di Bologna, Budrio, Medicina e Minerbio verso il Lazio, ove si trovava Giuseppe Garibaldi, intento a liberare Roma."}
{"id": "2486887", "revid": "729019", "url": "https://it.wikipedia.org/wiki?curid=2486887", "title": "Lake LA-4-200 Buccaneer", "text": "Il Lake LA-4-200 Buccaneer \u00e8 un aereo anfibio leggero da turismo quadriposto prodotto dall'azienda statunitense Lake Aircraft Company dagli anni cinquanta.\nProgettato da David Thurston ed originariamente designato \"Colonial C-2 Skimmer\", il Buccaner \u00e8 il secondo di una serie di progetti sostanzialmente simili caratterizzati dalla configurazione a scafo centrale e dalla collocazione dorsale dell'impianto motore, in configurazione spingente, collegato ad un robusto pilone centrale.\nStoria del progetto.\nDopo l'interesse suscitato dal suo primo velivolo, il C-1 Skimmer, David Thurston decise alla fine degli anni quaranta di svilupparne una variante a quattro posti. Nel progetto mantenne inalterata l'impostazione generale del velivolo aumentandone leggermente le dimensioni per consentire la maggior capacit\u00e0 necessaria al quarto posto disponibile. Il prototipo venne portato in volo per la prima volta nel 1950.\nI diritti di costruzione vennero in seguito acquistati dalla Lake Aircraft Corporation nell'ottobre 1959 ed il modello assunse la nuova e definitiva designazione Lake LA-4-200 Buccaner.\nDal Buccaner verr\u00e0 successivamente sviluppata una nuova variante a sei posti caratterizzata dallo scafo allungato, il Lake LA-250 Renegade, che \u00e8 ancor oggi in produzione nelle sue versioni pi\u00f9 recenti.\nTecnica.\nIl Buccaner era caratterizzato dal particolare aspetto comune al suo predecessore, il Colonial C-1 Skimmer; anfibio a scafo centrale di costruzione metallica, monoplano, monomotore in configurazione spingente collocato sopra lo scafo.\nLo scafo, realizzato in lega di alluminio, incorporava la cabina di pilotaggio chiusa a due posti affiancati pi\u00f9 un piccolo scompartimento posteriore per un passeggero. Posteriormente terminava in una sottile trave di coda collegata ad un impennaggio cruciforme monoderiva dall'elemento verticale particolarmente esteso in altezza.\nL'ala a sbalzo era posizionata sulla linea mediana appena dopo la cabina di pilotaggio ed integrava i due galleggianti equilibratori collegati alla parte inferiore delle semiali.\nEra inoltre dotato di un carrello d'atterraggio triciclo anteriore, completamente retrattile all'interno dello scafo, che ne consentiva le operazioni di decollo ed atterraggio anche da una pista aeroportuale.\nLa propulsione era affidata ad un motore Avco Lycoming IO-360-B1A, un 4 cilindri a cilindri contrapposti raffreddato ad aria e dotato di iniezione elettronica, capace di erogare una potenza di 200 hp (149 kW); questo era collocato in una gondola dorsale in posizione spingente e collegato alla parte superiore dello scafo tramite un singolo pilone verticale."}
{"id": "2486889", "revid": "339392", "url": "https://it.wikipedia.org/wiki?curid=2486889", "title": "Beltsy", "text": ""}
{"id": "2486890", "revid": "838137", "url": "https://it.wikipedia.org/wiki?curid=2486890", "title": "Palazzo Marchese Greco", "text": "Il Palazzo Marchese Greco \u00e8 un edificio storico di Bivona, comune italiano della provincia di Agrigento in Sicilia.\nDescrizione.\nSituato in via Marchese Greco, risale al XVIII secolo e fu realizzato in stile tardo barocco. \u00c8 l'unico palazzo nobiliare di Bivona che ha mantenuto le proprie caratteristiche architettoniche. Il palazzo riproduce, in modo del tutto originale, i rispettivi modelli spagnoli, distaccandosi da essi in modo autoctono ed autonomo. Presenta in modo sontuoso ed elegante le principali caratteristiche della propria corrente artistica: bizzarria ed esagerazione esasperata, inclini al senso del fantastico.\nIl palazzo, in pietra arenaria e di un solo piano, si sviluppa in lunghezza e presenta otto balconi sulla facciata principale. Il balcone angolare occidentale presenta grottesche figure di pietra, simili a delle cariatidi, che ricordano i mostri che decorano Villa Palagonia a Bagheria (PA). Le sculture esterne rappresentano forme vegetali e frutti, simboli di abbondanza materiale e prosperit\u00e0 economica, condizioni tipiche della Bivona seicentesca e della prima met\u00e0 del Settecento. Nella parte orientale \u00e8 presente lo stemma del Marchesato della famiglia Greco.\nIl palazzo, come si evince dal fregio del balcone centrale, \u00e8 stato ultimato nel 1707, e successivamente \u00e8 stato sede della Sottintendenza di Bivona. \u00c8 prevista la sua conversione in sede museale.\nDal 1732 al 1752 \u00e8 attestata la presenza di un oratorio urbano privato della famiglia Greco in una delle stanze del palazzo; nella seconda met\u00e0 del XVIII secolo il marchese Ignazio Greco trasfer\u00ec la propria residenza nella citt\u00e0 di Palermo."}
{"id": "2486898", "revid": "716642", "url": "https://it.wikipedia.org/wiki?curid=2486898", "title": "Chester City Football Club", "text": "Il Chester City Football Club era una societ\u00e0 calcistica con sede a Chester, in Inghilterra. Giocava le partite casalinghe al Deva Stadium.\nStoria.\nIl Chester City Football Club era un club alquanto importante nel panorama calcistico inglese: fondato nel 1885, partecip\u00f2 dal 1931 al 2000 in Football League, che fino al 1992, anno dell'avvento della FA Premier League, era il campionato pi\u00f9 importante tra Inghilterra e Galles. A partire dal 1998 cominciarono i problemi finanziari, che, nonostante i diversi cambiamenti di propriet\u00e0 e manangement, non si scoll\u00f2 pi\u00f9 di dosso. Relegata dal 2000 in Football Conference, riusc\u00ec ad essere promossa nella minore delle serie della Football League, la Football League Two, dove stette fino al 2009. Dall'estate 2009 il club fu messo in amministrazione controllata per 7 milioni di sterline (comprendenti i 5,5 milioni di investimenti di Vaughan divenuto proprietario nel settembre del 2001) di debiti. In grave crisi, riusc\u00ec ad iscriversi al quinto campionato inglese, ma con 24 punti di penalit\u00e0. Il Chester City F.C. fu dichiarato ufficialmente fallito il 10 marzo 2010.\nDopo il fallimento e la scomparsa del Chester City Football Club, i tifosi hanno deciso di fondare, per mezzo del loro sito, un nuovo club di calcio, dal momento che a Chester non ve n'era pi\u00f9 alcuno. Oltre 1000 tifosi hanno partecipato al sondaggio per decidere il nome della nuova squadra, che con il 70% dei voti \u00e8 stato chiamato Chester F.C.\nColori.\nLa divisa di casa era a righe verticali blu e bianche con pantaloncini neri e calzettoni bianchi, mentre la seconda era giallo chiaro.\nStadio.\nLo stadio in cui giocava il Chester City F.C. \u00e8 il Deva Stadium, tuttora usato dal Chester F.C. Ha la capacit\u00e0 di 5.376 posti, di cui 4.170 a sedere.\nCostruito a partire dal gennaio del 1992, \u00e8 operativo dalla stagione 1992-1993. Il primo match giocato qui fu la sconfitta dei padroni di casa per 2-1 in un match di Coppa di Lega contro lo Stockport County, mentre nell'esordio in campionato dell'anno stesso ci fu qui una vittoria, per 2-0 contro il Manchester United XI.\nNel decimo anniversario dello stadio, agosto 2002, ci fu una festosa amichevole speciale contro il Liverpool XI vinta per 1-0 dalla squadra di casa.\nDal 2004 al 2007 si chiam\u00f2 Saunders Honda Stadium per motivi di sponsorizzazione, nella stagione 2008-2009 The Cestrian Trading Stadium.\n\u00c8 curioso notare che, nonostante ospiti una squadra inglese, in un campionato inglese, la locazione del campo da gioco sia in Galles. Chester \u00e8 una citt\u00e0 sul confine tra il territorio gallese e quello inglese, e il Deva si situa nella Sealand Road Industrial Estate, una delle aree industriali attorno alla citt\u00e0: gli spettatori e i calciatori entrano nello stadio da cancelli in Inghilterra, ma, quando giocano o assistono alla partita sono in locazione gallese."}
{"id": "2486899", "revid": "355597", "url": "https://it.wikipedia.org/wiki?curid=2486899", "title": "Chester City F.C.", "text": ""}
{"id": "2486900", "revid": "287204", "url": "https://it.wikipedia.org/wiki?curid=2486900", "title": "Pi Tauri", "text": "Pi Tauri (\u03c0 Tau / \u03c0 Tauri) \u00e8 una stella gigante gialla, di classe spettrale G7IIIa, visibile nella costellazione del Toro. Anche se simile ad altre giganti come Capella A (), e , emette molta pi\u00f9 luce ed \u00e8 quattro volte pi\u00f9 luminosa di Capella A e e ben 324 volte pi\u00f9 luminosa del Sole.\n\u00c8 stata misurata una temperatura superficiale pari a 5011 K. Il suo raggio corrisponde a 30 raggi solari, valore ottenuto dalla misurazione diretta del suo diametro angolare, pari a 1,55 millisecondi d'arco. Come altre giganti, ruota lentamente su s\u00e9 stessa, con una velocit\u00e0 di rotazione di proiezione di 4,96 km/s.\nLa sua metallicit\u00e0 \u00e8 paragonabile a quella solare ([Fe/H] = - 0,08). Ha una massa pari a circa 4 masse solari e la sua et\u00e0 \u00e8 stata stimata di 170 milioni di anni.\nSebbene appaia prospetticamente nell'ammasso aperto delle Iadi, non ne fa parte. Come conferma, il valore della sua distanza dal Sole, pari a 455 anni luce, \u00e8 circa tre volte quello del centro dell'ammasso, che dista circa 151 anni luce dal Sole.\nAppare come un oggetto con magnitudine di +4,69."}
{"id": "2486903", "revid": "1745361", "url": "https://it.wikipedia.org/wiki?curid=2486903", "title": "Pronoo", "text": "Pronoo (in greco antico \u03a0\u03c1\u03cc\u03bd\u03bf\u03bf\u03c2), o Temeno \u00e8 un personaggio della mitologia greca, figlio di Fegeo, re di Psofi (o Psofide) in Arcadia.\nSecondo Pausania i nomi dei tre figli di Fegeo erano Alfesibea, Assione e Temeno, mentre secondo Apollodoro i nomi dei figli (sempre tre) furono Arsinoe, Pronoo ed Agenore. \nSeppur vissute con nomi diversi, le vicende dei tre figli sono comunque simli ed il mito e la morte dei due fratelli \u00e8 molto simile in entrambe le versioni.\nMitologia.\nIl padre Fegeo, ordin\u00f2 ai due figli maschi (Pronoo ed Agenore) di tendere un'imboscata all'ex cognato Alcmeone per ucciderlo e cos\u00ec fecero. \nCalliroe per\u00f2, la nuova sposa di Alcemone chiese vendetta e mand\u00f2 i suoi due figli (Acarnano e Anfotero) a vendicarlo e questi li attesero sulla via di Delfi incontrando Pronoo ed Agenore che furono uccisi.\nSecondo Pausania, i figli di Fegeo regnavano su Psofi al tempo della guerra di Troia."}
{"id": "2486907", "revid": "355597", "url": "https://it.wikipedia.org/wiki?curid=2486907", "title": "Kettering Town F.C.", "text": ""}
{"id": "2486908", "revid": "810736", "url": "https://it.wikipedia.org/wiki?curid=2486908", "title": "Baccaglio", "text": "Negli ambienti della malavita siciliana e nelle rappresentazioni dell'Opera dei Pupi, il baccaglio (in siciliano \"baccagghiu\") era un gergo usato da malavitosi e cantastorie che volevano trasmettere contenuti eversivi (o comunque invisi alla \"\u00e9lite\" al potere). Questa \"lingua inesistente\" comunque sconosciuta alla polizia, li metteva al riparo da eventuali punizioni."}
{"id": "2486910", "revid": "1313191", "url": "https://it.wikipedia.org/wiki?curid=2486910", "title": "Geranium sanguineum", "text": "Il geranio sanguigno (nome scientifico Geranium sanguineum ) \u00e8 una pianta erbacea perenne appartenente alla famiglia delle Geraniaceae, originaria di Europa e Caucaso. \nSistematica.\nLa famiglia di appartenenza del \u201cgeranio sanguigno\u201d (Geraniaceae) \u00e8 un gruppo vegetale di medie proporzioni organizzato in 12 generi per un totale di circa 700 specie.&lt;br&gt; Il genere di appartenenza (\"Geranium\") \u00e8 abbastanza numeroso e comprende circa 420 specie, diffuse soprattutto nelle regioni temperate di tutto il mondo. Una trentina di queste specie sono proprie della flora italiana.&lt;br&gt;\nQueste sono raggruppate dal botanico toscano Adriano Fiori (1865 \u2013 1950) in sei sezioni; la specie di questa scheda appartiene alla sezione \"BATRACHIA\" .\nVariabilit\u00e0.\nNell'elenco che segue sono indicate alcune variet\u00e0 e sottospecie (l'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie):\nSinonimi.\nLa specie di questa scheda ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nEtimologia.\nL'etimologia del nome generico (\"Geranium\") si riferisce alla parola greca \"\u201dgh\u00e9ranos\u201d\" che significa \u201cgru\u201d. Questa associazione probabilmente \u00e8 nata molto anticamente ed \u00e8 dovuta alla particolare forma (a becco) dell'ovario e del frutto delle piante di questo genere. In effetti gi\u00e0 Plinio (Como, 23 \u2013 Stabia) conosceva questo nome se lo cita nel suo \u201cLibro XXVI\u201d, anche se \u00e8 opportuno precisare che il Geranio citato dallo scrittore latino era probabilmente un \"Erodium\", in quanto il \u201cgeranio\u201d (\"Pelargonium\") come lo conosciamo noi oggi venne importato dall'Africa nel XVII secolo.&lt;br&gt;\nL'epiteto specifico \"sanguineum\" (e anche quello comune) deriva con tutta probabilit\u00e0 dal particolare colore dei suoi petali e dal colore rosso \u201cforte\u201d delle sue foglie a fine stagione.&lt;br&gt;\nIl binomio scientifico attualmente accettato (\"Geranium sanguineum\") \u00e8 stato proposto da Carl von Linn\u00e9 (Rashult, 23 maggio 1707 \u2013Uppsala, 10 gennaio 1778), biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" del 1753. &lt;br&gt;\nIn lingua tedesca questa pianta si chiama \"Blut-Storchschnabel\"; in francese si chiama \"G\u00e9ranium sanguin\"; in inglese si chiama \"Bloody Crane's-bill\".\nMorfologia.\nL'altezza media di questa pianta \u00e8 di circa 3\u20135 dm. La forma biologica \u00e8 emicriptofita scaposa (H scap), ossia \u00e8 una pianta erbacea, perenne con gemme svernanti al livello del suolo e protette dalla lettiera o dalla neve, dotata di un asse fiorale pi\u00f9 o meno eretto e con poche foglie. In parte la pianta \u00e8 ghiandolosa (sui peduncoli e sui sepali).\nRadici.\nLe radici sono secondarie da rizoma.\nFoglie.\nLa forma delle foglie in generale \u00e8 palmatosetta (a nervatura pure palmata) con cinque lobi (o segmenti); ogni segmento a sua volta \u00e8 tripartito in tre grossi denti o lacinie. L'apice delle lacinie \u00e8 acuto (angolo tra i 30\u00b0 - 80\u00b0). La lamina delle foglie \u00e8 larga quanto \u00e8 lunga (contorno pi\u00f9 o meno circolare) ed \u00e8 tomentosa. Le foglie sono inoltre picciolate (1 \u2013 2\u00a0cm); la superficie dei piccioli \u00e8 pelosa. A fine stagione si arrossano alquanto.\nInfiorescenza.\nIl \u201cGeranio sanguigno\u201d ha un solo fiore per peduncolo (infiorescenza uniflora). I peduncoli sono lunghi 6 \u2013 7\u00a0cm. A met\u00e0 peduncolo sono presenti due brattee.\nFiore.\nI fiori sono ermafroditi, attinomorfi (con lieve tendenza al zigomorfismo: i petali superiori possono essere appena un po' diversi da quelli inferiori), proterandri (infatti gli stimmi maturano dopo le antere del verticillo pi\u00f9 esterno), pentaciclici (a cinque verticilli: calice \u2013 corolla \u2013 androceo su 2 verticilli - gineceo), pentameri (calice e corolla a cinque elementi), dialisepali e dialipetali (sia i sepali che i petali sono liberi \u2013 non saldati tra di loro). Diametro del fiore : 25 \u2013 40\u00a0mm.\nFrutti.\nIl frutto \u00e8 una capsula (di tipo schizocarpo) composta da 5 acheni (o mericarpi). Ogni achenio contiene un solo seme (achenio monosperma). La parte inferiore del frutto \u00e8 avvolta nel calice accrescente, mentre la parte superiore consiste in un becco allungato di 2 \u2013 3\u00a0mm sormontato dallo stilo persistente. Il frutto \u00e8 deiscente con elasticit\u00e0 per cui il seme viene proiettato lontano con il rispettivo carpello; eventuali animali poi hanno il compito inconscio di portarli lontano. Tutto il frutto \u00e8 molto pubescente con peli patenti. Lunghezza del frutto : 3 \u2013 4\u00a0cm.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:"}
{"id": "2486911", "revid": "599013", "url": "https://it.wikipedia.org/wiki?curid=2486911", "title": "Valerie Adams", "text": "Ha un primato personale all'aperto di 21,24 m e di 20,98 m al coperto, misure che corrispondono anche ai record continentali oceaniani.\nBiografia.\nNata a Rotorua da padre inglese e madre tongana, \u00e8 sorella del cestista NBA Steven Adams e cugina dell'ex cestista italiano Riccardo Morandotti, da parte di padre (la sorella di suo padre \u00e8 la madre di Morandotti). Fu allenata per pi\u00f9 di 11 anni, dal 1998 al 2010, dalla ex giavellottista Kirsten Hellier, poi da Didier Poppe e, dal 2013, dall'ex olimpionico e gi\u00e0 allenatore di Werner G\u00fcnth\u00f6r, Jean-Pierre Egger.\nIl 6 agosto 2012 si aggiudic\u00f2 la medaglia d'argento ai Giochi della XXX Olimpiade di Londra con la misura di 20,70 metri preceduta solamente dalla bielorussa Nadzeja Astap\u010duk ma, a causa della positivit\u00e0 di quest'ultima in due test antidoping consecutivi a distanza di 24 ore, la medaglia d'oro le fu revocata e assegnata proprio alla Adams, il che ne fa la seconda donna della storia a laurearsi campionessa olimpica per due edizioni consecutive dei Giochi dopo la sovietica Tamara Press.\nOltre alla lunga serie di record continentali, ha sempre avuto una grande regolarit\u00e0 di risultati; dal 2006 al 2014, per ben otto anni pot\u00e9 vantare prestazioni ben oltre i 20 metri, che la collocarono al vertice delle graduatorie mondiali. In carriera, dal 22 agosto 2010, \u00e8 riuscita a totalizzare una serie di 5 vittorie consecutive in concorsi di livello internazionale, serie attualmente ancora aperta.\nA lei appartiene anche la serie pi\u00f9 lunga di titoli mondiali: quattro, dai Mondiali di Osaka 2007 ai Mondiali di Mosca 2013. Anche a livello olimpico, con le sue vittorie a e a , \u00e8 la pesista pi\u00f9 titolata a pari merito con Tamara Press. Infine, \u00e8 una dei nove atleti al mondo (con Usain Bolt, Veronica Campbell-Brown, Jacques Freitag, Elena Isinbaeva, Kirani James, Jana Pittman, Dani Samuels e David Storl) che sono riusciti a vincere un titolo mondiale in tutte le categorie (allievi, juniores e assoluti).\nVita privata.\nGi\u00e0 sposata con il discobolo francese Bertrand Vili, \u00e8 da questi divorziata dal 2010. Diventata membro della Chiesa di Ges\u00f9 Cristo dei santi degli ultimi giorni, attualmente risiede e si allena in Svizzera."}
{"id": "2486916", "revid": "80598", "url": "https://it.wikipedia.org/wiki?curid=2486916", "title": "Flora, Fauna e Cemento", "text": ""}
{"id": "2486923", "revid": "339392", "url": "https://it.wikipedia.org/wiki?curid=2486923", "title": "Re longobardo", "text": ""}
{"id": "2486924", "revid": "80598", "url": "https://it.wikipedia.org/wiki?curid=2486924", "title": "Flora, fauna e cemento", "text": ""}
{"id": "2486925", "revid": "729019", "url": "https://it.wikipedia.org/wiki?curid=2486925", "title": "De Havilland DH.77", "text": "Il de Havilland DH.77 fu un prototipo di caccia intercettore britannico realizzato negli anni venti dalla de Havilland. Fu pensato come un intercettore a salita rapida destinato alla Royal Air Force, pertanto fu un leggero monoplano equipaggiato con un propulsore dalla potenza relativamente bassa. Nonostante le sue ottime prestazioni, non raggiunse mai la produzione in serie perch\u00e9 gli fu preferito il biplano Hawker Fury.\nStoria.\nNel 1927, l'Air Ministry si trov\u00f2 dinanzi alla necessit\u00e0 di dover contrastare la sempre maggiore potenza che i bombardieri andavano acquisendo, pertanto rilasci\u00f2 le specifiche F.20/27, che richiedevano la realizzazione di un intercettore monoposto. Diversamente dalle specifiche emesse in precedenza per i caccia, ora si richiedeva un aereo con una limitata autonomia, non inteso per prendere parte a lunghi pattugliamenti aerei, veloce nel salire di quota e che fosse equipaggiato il minimo indispensabile. Per andare incontro a queste richieste la de Havilland costru\u00ec, come impresa privata, il DH.77, progettato da George Carter, della Gloster Aircraft Company in stretta collaborazione con l'ingegnere esperto di motori Frank Halford.\nIl DH.77 fu un monoplano piccolo, leggero e ad ala bassa, di costruzione mista tra legno e metallo, equipaggiato con il motore ad H Napier Rapier da 300\u00a0hp (224\u00a0kW), il quale offriva un'area frontale molto piccola in modo da ridurre la resistenza all'aria. Le ali erano assicurate alla fusoliera da strutture poste sul lato superiore delle ali e che si congiungevano con la parte alta della fusoliera stessa. L'aereo possedeva grandi alettoni e una timone di coda molto mobile che offriva un buon controllo sull'assetto del mezzo. Come armamento disponeva di una coppia di Vickers sincronizzate poste ai due lati della cabina del pilota.\nIl prototipo vol\u00f2 la prima volta l'11 luglio 1929. Nonostante la bassa potenza del motore Rapier (che offriva solo il 60% della potenza del Rolls-Royce Kestrel che era montato sul concorrente Hawker Hornet), il DH.77 ebbe prestazioni eccellenti raggiungendo i 328\u00a0km/h (204\u00a0mph) (anche se i risultati ottenuti trasportando un carico militare completo furono inferiori, toccando i 298\u00a0km/h (185\u00a0mph)). Fu consegnato alla base di Martlesham Heath per essere sottoposto ai test per l'idoneit\u00e0 al volo il 12 dicembre 1929. Il prototipo fu acquistato dall'Air Ministry, ma non furono mai emessi ordini per la produzione in quanto si decise di commissionare i pi\u00f9 pesanti e pi\u00f9 potenti Hawker Fury. Il DH.77 fu utilizzato alla base di Martlesham fino al 1934."}
{"id": "2486927", "revid": "199745", "url": "https://it.wikipedia.org/wiki?curid=2486927", "title": "Geranio sanguigno", "text": ""}
{"id": "2486932", "revid": "1480390", "url": "https://it.wikipedia.org/wiki?curid=2486932", "title": "Lago Cayuga", "text": "Il lago Cayuga \u00e8 il pi\u00f9 lungo tra i Finger Lakes dello stato di New York, negli Stati Uniti, e il secondo per estensione dopo il lago Seneca; di origine glaciale come gli altri, \u00e8 lungo 64\u00a0km. Porta il nome dei Cayuga, una delle sei nazioni irochesi.\nAttraverso il fiume Seneca, che nasce dal lago Seneca scorrendo verso est, il Cayuga \u00e8 connesso al lago Oneida e al canale Erie e, attraverso questo, al lago Ontario. Il livello dell'acqua \u00e8 regolato dal Mud Lock, e d'inverno \u00e8 tenuto pi\u00f9 basso per minimizzare i danni prodotti dalla formazione del ghiaccio. L'acqua \u00e8 usata sia per l'uso idrico che per lo smaltimento dei rifiuti.\nLa citt\u00e0 di Ithaca si affaccia sulla sua sponda meridionale.\nAll'estremit\u00e0 settentrionale si trova l'area protetta della palude di Montezuma.\nNel lago \u00e8 praticata la pesca; vi sono presenti eperlani, trote di lago e \"Micropterus dolomieui\". La parte settentrionale \u00e8 anche una tappa di diversi uccelli migratori."}
{"id": "2486937", "revid": "28592", "url": "https://it.wikipedia.org/wiki?curid=2486937", "title": "Re ostrogoto", "text": ""}
{"id": "2486939", "revid": "173617", "url": "https://it.wikipedia.org/wiki?curid=2486939", "title": "Jack Sharkey", "text": "Biografia.\nNato nello stato di New York da una famiglia di origine lituana, Sharkey si trasfer\u00ec a Boston ancora ragazzo. Professionista dal 29 gennaio 1924, nemmeno due anni dopo batt\u00e9 ai punti in 10 riprese il fortissimo George Godfrey. Il 21 luglio 1927 fu messo KO al settimo round dall'ex campione del mondo Jack Dempsey, nell'unico match di rodaggio da questi combattuto in vista della rivincita mondiale contro Gene Tunney. \nIl 27 febbraio 1929, Sharkey batt\u00e9 ai punti il forte Young Stribling a Miami Beach. Sette mesi dopo fu designato per contendere il titolo nordamericano dei pesi massimi a Tommy Loughran che aveva appena rinunciato a difendere la cintura mondiale dei pesi mediomassimi. Si aggiudic\u00f2 il prestigioso titolo battendo il suo avversario per knock-out tecnico al terzo round. Grazie a questo successo, Sharkey pot\u00e9 contendere a Max Schmeling, il 12 febbraio 1930 allo Yankee Stadium di New York, il titolo mondiale dei massimi lasciato vacante da Tunney. Fu squalificato per aver colpito irregolarmente il tedesco alla quarta ripresa. \nIn attesa di combattere la rivincita con Schmeling, il 22 luglio 1931 incontr\u00f2 l'ex campione mondiale dei welter e dei pesi medi, Mickey Walker. Il risultato del match, conclusosi in parit\u00e0, fu dichiarato Ring Magazine upsets of the year (sorpresa dell'anno) 1931.\nSharkey mise in palio il titolo nordamericano, il 12 ottobre 1931, all'Ebbet's Field di New York, contro l'astro nascente Primo Carnera. Il detentore martell\u00f2 l'avversario per tutte le quindici riprese e lo sped\u00ec anche al tappeto sino al conto di otto. L'italiano, per\u00f2, seppe rialzarsi e rimanere in piedi per il resto dell'incontro, finendo sconfitto solamente ai punti.\nConquist\u00f2 finalmente il titolo dei massimi battendo il 21 giugno 1932 battendo Max Schmeling al Madison Square Garden di New York, per decisione non unanime ai punti. Grazie a tale vittoria fu riconosciuto Fighter of the year (pugile dell'anno) del 1932 dalla rivista statunitense \"Ring Magazine\".\nSuccessivamente mise in palio la corona mondiale contro Primo Carnera, che aveva messo KO Ernie Schaaf - di cui Sharkey era il procuratore - in una semifinale per la designazione dello sfidante. Trasportato privo di conoscenza all'ospedale, Schaaf sarebbe poi morto per emorragia cerebrale.\nIl 29 giugno 1933, i due pugili si sfidarono al Madison Square Garden Bowl di New York, a Long Island, di fronte a spettatori. Al peso, Primo Carnera accus\u00f2 ; il campione in carica 91. Gi\u00e0 nel primo round, il friuliano atterr\u00f2 l'avversario, che si rialz\u00f2 immediatamente, evitando il conteggio. L'incontro prosegu\u00ec abbastanza equilibrato per altre cinque riprese. Al sesto round Carnera atterr\u00f2 una seconda volta il detentore, che si rialz\u00f2 e fu contato dall'arbitro. Subito dopo il pugile italiano colp\u00ec in pieno volto Jack Sharkey con un montante destro, mandandolo KO e strappandogli la cintura di Campione del mondo dei pesi massimi.\nNel prosieguo della sua carriera Sharkey incontr\u00f2 nuovamente Tommy Loughran e poi il grandissimo Joe Louis, subendo due sconfitte. Quello con Louis fu il suo ultimo match.\n\u00c8 morto ultranovantenne a Beverly, Massachusetts, nel 1994 e fu sepolto nel \"Prospect Cemetery\" di Epping, New Hampshire. La International Boxing Hall of Fame lo ha ammesso fra i pi\u00f9 grandi pugili di ogni tempo. Nel 1998 la rivista The Ring lo ha collocato al 28\u00ba posto in una propria classifica dei migliori pesi massimi della storia del pugilato."}
{"id": "2486943", "revid": "287204", "url": "https://it.wikipedia.org/wiki?curid=2486943", "title": "Al\u00ed Nakhjavani", "text": "Fu membro della Casa Universale di Giustizia, il supremo organo direttivo della fede bahai, la religione fondata da Bahaullah, per il periodo 1963-2003\nBiografia.\nNacque da Ali-Akbar Nakhjavani e da Fatimih Khanum, entrambi Bahai\nDopo la morte del padre, nel 1921, 'Abdu'l-Bah\u00e1 consigli\u00f2 alla sua famiglia di trasferirsi a Haifa.\nNel 1939 ottenne il diploma di \"Bachelor of Arts\" dalla Universit\u00e0 americana di Beirut e nei primi anni 40 ritorn\u00f2 in Iran, risiedendo prima a Tehran, quindi a Tabriz e successivamente a Shiraz.\nNel 1950 fu eletto membro dell'Assemblea Spirituale Nazionale iraniana, l'organo di governo bahai del paese.\nIn Africa.\nIn 1951 Al\u00ed Nakhjav\u00e1n\u00ed e la sua famiglia si trasferirono in Uganda per aiutare la comunit\u00e0 locale a promuovervi lo sviluppo della religione bahai.\nIn Uganda Al\u00ed Nakhjav\u00e1n\u00ed lavor\u00f2 come insegnante: \u00e8 di quel periodo il suo incontro con Enoch Olinga, che si convert\u00ec alla fede bahai. Nel 1953 con la moglie, con Olinga e con due altri Bahai and\u00f2 in Camerun per promuovervi la fede bahai\nDal 1954 al 1961 fu membro del Consiglio per lo sviluppo della fede in Africa e, dal 1956 al 1961, fu membro eletto dell'Assemblea Spirituale Nazionale per l'Africa centro-orientale, l'organo amministrativo bahai della regione.\nNel Consiglio internazionale Bahai.\nNel 1961 Nakhjav\u00e1n\u00ed fu eletto membro del Consiglio internazionale bahai, l'istituzione precorritrice della Casa Universale di Giustizia, il supremo organo di governo mondiale della religione bahai, e per questo si trasfer\u00ec a Haifa.\nNella Casa Universale di Giustizia.\nNel 1963 fu eletto membro della Casa Universale di Giustizia nella sua prima inaugurazione e vi svolse la sua funzione fino al 2003.\nVita personale.\nAl\u00ed Nakhjav\u00e1n\u00ed spos\u00f2 Violette Banani, dalla loro unione nacquero due figli, Bahiyyih e Mehran.\nIl 16 luglio 1999 Al\u00ed Nakhjav\u00e1n\u00ed e la moglie Violette Banani divennero naturalizzati cittadini del Granducato del Lussemburgo.\n\u00c8 scomparso nell'ottobre 2019, a 100 anni e un mese.\nOpere.\nAl\u00ed Nakhjav\u00e1n\u00ed pubblic\u00f2 molti scritti su riviste bahai e tre libri:\nBibliografia.\nISBN 193184707X.\nISBN 0877430209."}
{"id": "2486944", "revid": "287204", "url": "https://it.wikipedia.org/wiki?curid=2486944", "title": "Pozzati", "text": ""}
{"id": "2486946", "revid": "713168", "url": "https://it.wikipedia.org/wiki?curid=2486946", "title": "Bentumersiel", "text": "L\u2019accampamento romano di Bentumersiel si trova vicino alla foce del fiume Ems, sulla sua riva sinistra, nel territorio della bassa Sassonia nel circondario di Leer. Il fiume Ems, segn\u00f2 per un certo periodo attorno agli inizi del I secolo il confine tra le popolazioni dei Frisoni e dei Cauci. Si trovava, inoltre, non molto distante dai forti militari di Hedem\u00fcnden e dal sito della disfatta di Varo nei pressi di Kalkriese.\nStoria.\nGli anni della conquista fino alla \"Clades Variana\": 12 a.C. \u2013 9 d.C..\nIl momento della fondazione del campo \u00e8 molto dubbio. Potrebbe essere stato utilizzato per la prima volta come base d'appoggio della flotta romana durante la prima delle campagne militari per l'occupazione della Germania dell'anno 12 a.C. da parte di Druso, quando quest'ultimo raggiunse la foce del fiume Ems via mare dalla Gallia.\nIl campo fu probabilmente utilizzato negli anni successivi, quando furono governatori Senzio Saturnino (dal 6 al 3 a.C.), Lucio Domizio Enobarbo (dal 3 all'1 a.C.) e Marco Vinicio (dall'1 al 3), quale forte a protezione del nuovo limes, spostato ad est del fiume Reno, ora lungo il fiume Weser. Ed ancora potrebbe essere stato utilizzato dallo stesso Tiberio durante le campagne del 5, quando la flotta romana, segu\u00ec l'esercito di terra, via mare navigando fino al promontorio cimbrico (l'attuale punta nord della Danimarca) e poi fino alla foce dell'Elba (venendo a contatto con Cauci e Longobardi).\nLa rivincita romana: 14-16 d.C..\nIl campo fu quasi certamente utilizzato anche nel corso delle campagne di Germanico del 14-16, quando il generale romano a capo di otto legioni, fu inviato in Germania Magna dall'Imperatore Tiberio, per vendicare l'onore di Roma in seguito alla disfatta Variana del 9. Questo campo (seppure ad oggi siano ancora scarsi i rinvenimenti archeologici dell'area) potrebbe essere stato utilizzato nel corso della campagna del 15, quale magazzino. Era un luogo di grande importanza strategica sia militare, poich\u00e9 rappresentava il naturale approdo della flotta romana proveniente dal Mare del Nord, al confine tra gli alleati Frisoni ed i Cauci, sia commerciale in relazione agli scambi di merci tra Impero romano e mondo germanico. Secondo lo storico Tacito, la flotta romana rimase per tutta la durata della campagna di quest'anno e dell'anno successivo (15 e 16), lungo il basso corso dell'Ems, quale retroguardia dell'esercito di terra che avanzava ad oriente verso le terre dei Cherusci di Arminio.\nSito archeologico.\n\u00c8 nel 1928 che furono trovati alcuni mattoni di argilla di tipo romano nell'area, tra cui alcuni reperti in ceramica di importazione databili tutte all'epoca augustea. Nel 1929 vi fu una prima esplorazione del sito da parte di un gruppo di archeologi. Una nuova ed importante campagna di scavi cominci\u00f2 poi nel dopoguerra tra il 1971 ed il 1973 grazie all'Istituto per la Bassa Sassonia e l'Istituto Storico per la ricarica costiera della Bassa Sassonia. Recenti scavi condotti nel 2006 hanno portato con il recupero non solo di materiali tipici nativo-germanici, ma anche ceramiche di origine romana (come anfore), oltre a materiali militari in metallo tipici del legionario romano."}
{"id": "2486948", "revid": "110157", "url": "https://it.wikipedia.org/wiki?curid=2486948", "title": "Chiesa di San Rocco (Recco)", "text": "La chiesa di San Rocco \u00e8 un luogo di culto cattolico situato nel quartiere di Verzemma, in via Sommavilla, nel comune di Recco nella citt\u00e0 metropolitana di Genova. La chiesa \u00e8 sede della parrocchia omonima del vicariato di Recco-Uscio-Camogli dell'arcidiocesi di Genova.\nStoria.\nSecondo alcune fonti, non documentabili storicamente, si ritiene che originariamente sul luogo dell'attuale chiesa vi fosse gi\u00e0 presente una cappella dedicata a san Terenziano. Fu la violenta epidemia della peste che tra il XV e il XVI secolo mut\u00f2 nell'odierna intitolazione verso san Rocco, santo patrono dei pellegrini e invocato dai credenti contro le pestilenze.\nNel corso del XIX secolo fu iniziato un accurato restauro quali la tinteggiatura della volta della chiesa e l'edificazione del campanile. Nel 1936 fu elevata al titolo di vicariato autonomo e dal 15 agosto 1946 la nomina parrocchiale.\nDescrizione.\nArte e architettura.\nLa facciata della chiesa \u00e8 bipartita da un cornicione decorato con un bassorilievo in stucco raffigurante una serie di festoni. La parte inferiore \u00e8 caratterizzata da quattro lesene composite lisce che la suddividono in tre sezioni verticali. In quella centrale si aprono in basso il portale e in alto una finestra a lunetta; in ciascuna delle due laterali, invece, in basso c'\u00e8 una porta, sormontata da una nicchia semicircolare. La parte superiore della facciata \u00e8 costituita dal coronamento piano, pi\u00f9 alto al centro. Alla sinistra della facciata vi \u00e8 il piccolo campanile a torre, che sulla facciata anteriore presenta un bassorilievo e il quadrante dell'orologio.\nL'interno della chiesa \u00e8 costituito da un'unica navata rettangolare coperta con volta a botte lunettata ribassata, quest'ultima affrescata con motivi monocromi e con Santi. Lungo la parete sinistra della navata, vi \u00e8 un quadro raffigurante la \"Madonna in trono col Bambino tra Santi\", mentre su quello della parete destra raffigura i \"Santi Giacomo e Filippo\". La navata termina con l'abside, anch'essa con volta a affrescata, all'interno della quale si trova il pregevole altare barocco in marmo, all'interno della cui ancona vi \u00e8 un crocifisso ligneo scolpito.\nOrgano a canne.\nSulla cantoria in controfacciata, si trova l'organo a canne, costruito nel 1970 dalla ditta organaria Inzoli-Bonizzi.\nLo strumento, a trasmissione elettrica con sistema multiplo, \u00e8 interamente racchiuso in cassa espressiva. La consolle, collocata a pavimento nella navata, ha due tastiere di 61 note ciascuna e pedaliera concavo-radiale di 32 note.\nMostra dei presepi.\nNei locali attigui alla Chiesa parrocchiale, \u00e8 stata allestita la mostra permanente di presepi in miniatura. La mostra contiene oltre 2400 esemplari di presepi e nativit\u00e0 provenienti da tutte le parti del mondo."}
{"id": "2486956", "revid": "599013", "url": "https://it.wikipedia.org/wiki?curid=2486956", "title": "Bo\u0159et\u00edn", "text": ""}
{"id": "2486957", "revid": "66045793", "url": "https://it.wikipedia.org/wiki?curid=2486957", "title": "Olive di Gaeta", "text": ""}
{"id": "2486958", "revid": "838137", "url": "https://it.wikipedia.org/wiki?curid=2486958", "title": "The Boatlift", "text": "The Boatlift \u00e8 il terzo album del rapper di Miami Pitbull. Contiene le hit \"Sticky Icky\", \"Secret Admirer\", \"Go Girl\" e \"The Anthem\". La canzone \"Fuego Remix\" \u00e8 stata inoltre inclusa nel videogioco \"Madden NFL 2008\".\nIl disco ha venduto 22.203 copie nella prima settimana di pubblicazione, cifra al di sotto delle aspettative. Nella seconda settimana sono state acquistate 9.686 copie, per un totale di 32.084 dischi venduti nelle prime 2 settimane."}
{"id": "2486964", "revid": "25653524", "url": "https://it.wikipedia.org/wiki?curid=2486964", "title": "Classe Caio Duilio (incrociatore)", "text": ""}
{"id": "2486969", "revid": "112051264", "url": "https://it.wikipedia.org/wiki?curid=2486969", "title": "First Miles", "text": "First Miles \u00e8 un album antologico del trombettista jazz statunitense Miles Davis, pubblicato dalla Savoy Jazz giapponese nel 1988 e contenente alcune tra le sue prime registrazioni discografiche.\nI brani del disco provengono dalla prima seduta di registrazione in assoluto a cui partecip\u00f2 Davis nel 1945 e dalla prima da lui effettuata come leader nel 1947 per la Savoy Records al tempo in cui militava nel gruppo di Charlie Parker."}
{"id": "2486973", "revid": "339392", "url": "https://it.wikipedia.org/wiki?curid=2486973", "title": "Citt\u00e0 Libera", "text": ""}
{"id": "2486974", "revid": "339392", "url": "https://it.wikipedia.org/wiki?curid=2486974", "title": "Citt\u00e0 Imperiale", "text": ""}
{"id": "2486977", "revid": "1305772", "url": "https://it.wikipedia.org/wiki?curid=2486977", "title": "City to City", "text": "City to City \u00e8 il secondo album in studio del cantautore scozzese Gerry Rafferty pubblicato nel 1978, nel quale \u00e8 incluso il singolo \"Baker Street\", brano che raggiunse la terza posizione nelle classifiche inglesi e la seconda in quelle statunitensi.\nMusicisti.\nThe Ark\nBaker Street\nRight Down the Line\nCity to City\nStealin' Time\nMattie's Rag\nWhatever's Written in Your Heart\nHome and Dry\nIsland\nWaiting for the Day\nClassifica.\nAlbum\nSingoli"}
{"id": "2486978", "revid": "80598", "url": "https://it.wikipedia.org/wiki?curid=2486978", "title": "Flora Fauna e Cemento", "text": ""}
{"id": "2486979", "revid": "3358", "url": "https://it.wikipedia.org/wiki?curid=2486979", "title": "Controllo adattivo", "text": ""}
{"id": "2486980", "revid": "173617", "url": "https://it.wikipedia.org/wiki?curid=2486980", "title": "Henry Armstrong", "text": "Campione del mondo dei pesi piuma dal 1937 al 1938, dei pesi leggeri dal 1938 al 1939 e dei pesi welter dal 1938 al 1940, \u00e8 uno dei pochissimi pugili ad aver detenuto tre titoli in tre diverse categorie di peso contemporaneamente.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nFu eletto Fighter of the year (pugile dell'anno) dalla rivista statunitense \"Ring Magazine\" nel 1937.\nNel 2002 \"Ring Magazine\" pubblic\u00f2 una classifica degli 80 migliori pugili \"pound for pound\" degli ultimi 80 anni: Armstrong \u00e8 terzo dietro a Muhammad Ali e davanti a Joe Louis .\nGli inizi.\nFiglio di un afroamericano con discendenze irlandesi e di una irochese. La nonna era una ex-schiava nera attraente, orgogliosa e forte che lavor\u00f2 nei campi di cotone del padrone (da cui ebbe 15 figli). La Famiglia di Henry si trasfer\u00ec presto a St. Louis, dove il futuro campione inizi\u00f2 a praticare il pugilato.\nCarriera da professionista.\nSuoi avversari furono Benny Bass, Chalky Wright, Barney Ross, Tippy Larkin, Lou Ambers, Ceferino Garcia, Fritzie Zivic, Sugar Ray Robinson."}
{"id": "2486982", "revid": "729019", "url": "https://it.wikipedia.org/wiki?curid=2486982", "title": "Interstate 80", "text": "La Interstate 80 (abbreviata spesso con I-80) \u00e8 una Interstate Highway che attraversa gli Stati Uniti d'America da costa a costa, collegando San Francisco in California con Teaneck nel New Jersey, nell'area metropolitana di New York.\nDescrizione.\nInaugurata nel 1956, ha una lunghezza di ed \u00e8 la seconda pi\u00f9 lunga Interstate degli Stati Uniti dopo la I-90 ( da Seattle a Boston). Ha caratteristiche simili ad una autostrada, ma come per le altre \"Interstates\" \u00e8 per la maggior parte di libero accesso ed attraversa in diversi casi il centro delle citt\u00e0.\nLa I-80 segue per lunghi tratti il percorso della storica Lincoln Highway, inaugurata nel 1913 e prima strada ad attraversare gli Stati Uniti dalla costa atlantica alla costa del Pacifico. Negli Stati Uniti occidentali segue spesso il tracciato di altre strade storiche: la Oregon Trail, attraverso il Wyoming e il Nebraska, e la California Trail attraverso il Nevada e la California. Da San Francisco a Chicago la I-80 fiancheggia per lunghi tratti la First Transcontinental Railroad, la prima ferrovia dell'Ovest degli Stati Uniti. Dalla citt\u00e0 di Lake Station (Indiana) a Elyria (Ohio) coincide, per una lunghezza di , con la Interstate 90.\nLa maggior parte della I-80 \u00e8 di libero accesso (\"Freeway\"), ma dall'uscita di Chicago-Est a Youngstown nell'Ohio (circa ) \u00e8 a pagamento (\"Toll Highway\"). Vi sono anche alcuni ponti soggetti a pedaggio, tra cui quello sul fiume Delaware, che collega il New Jersey con la Pennsylvania.\nLa Interstate 80 \u00e8 amministrata dalla Federal Highway Administration, una sezione del Dipartimento dei trasporti degli Stati Uniti."}
{"id": "2486985", "revid": "1745361", "url": "https://it.wikipedia.org/wiki?curid=2486985", "title": "Costa Verde (disambigua)", "text": ""}
{"id": "2486986", "revid": "339392", "url": "https://it.wikipedia.org/wiki?curid=2486986", "title": "Comune spagnolo", "text": ""}
{"id": "2486990", "revid": "287204", "url": "https://it.wikipedia.org/wiki?curid=2486990", "title": "Lago Conesus", "text": "Il lago Conesus \u00e8 uno tra i pi\u00f9 piccoli e il pi\u00f9 occidentale tra i Finger Lakes dello stato di New York, negli Stati Uniti. Come gli altri laghi di questo gruppo, \u00e8 di origine glaciale e di forma allungata.\nOriginariamente circondato, come il resto dei Finger Lakes, da foreste, il lago \u00e8 stato in seguito colonizzato, inizialmente attraverso seconde case estive; in seguito \u00e8 diventato luogo di residenza permanente, soprattutto per pendolari in citt\u00e0 vicine. I centri abitati principali sulle sue sponde sono Conesus, Geneseo, Groveland e Livonia.\nNei pressi del lago il clima \u00e8 caratterizzato da inverni nevosi ed estati secche; il lago, durante l'inverno, ghiaccia regolarmente. La fauna del lago era formata principalmente da lucci, \"Micropterus dolomieui\", persici trota, \"Sander vitreus\", \"perche\", \"Lepomis macrochirus\" e persici sole, fino all'arrivo dei \"Alosa pseudoharengus\", che ha grandemente diminuito la quantit\u00e0 di pesci persici. Il lago \u00e8 ancora luogo di pesca. La fauna del lago \u00e8 stata, inoltre, la prima fuori dai Grandi Laghi a subire il VHS, un'infezione che ha causato la morte di molti pesci."}
{"id": "2486993", "revid": "339392", "url": "https://it.wikipedia.org/wiki?curid=2486993", "title": "Original video animation", "text": ""}
{"id": "2486995", "revid": "123986274", "url": "https://it.wikipedia.org/wiki?curid=2486995", "title": "Bovisasca", "text": "La Bovisasca (\"La Bovisasca\" in dialetto milanese, : ) \u00e8 un quartiere della zona nord di Milano, appartenente al Municipio 9.\nPrende il nome da \"via Bovisasca\", che a sua volta prende il nome dall'antica localit\u00e0 della Bovisa. Presso la Bovisasca sorgono l'antica chiesa di San Mamete (di cui alcune parti, tuttora esistenti, risalgono all'XI secolo) e l'.\nCultura.\nScuole.\nAll'interno del quartiere hanno sede una scuola primaria e una secondaria, comprese in un unico comprensorio di cui fanno parte anche alcuni plessi dei quartieri limitrofi.\nA queste si aggiunge una scuola secondaria di secondo grado, comprendente svariati indirizzi.\nInfrastrutture e trasporti.\nIl quartiere Bovisasca \u00e8 servito da alcune linee di autobus gestite da ATM, che lo collegano ai quartieri limitrofi e al centro.\nSport.\nIl quartiere milanese \u00e8 ben fornito di attivit\u00e0 sportiva, in primis ha sede in Via Assietta il Quanta Sport Village. Sulla medesima via ha sede anche l'impianto sportivo della G.S.D. Afforese, che avendo diversi campi da calcio, ospita, oltre che le partite casalinghe della societ\u00e0 stessa, anche le partite casalinghe della Bovisasca Calcio, un club gareggiante nella Lega Galasport. Nella parrocchia San Filippo Neri \u00e8 presente la medesima polisportiva (P.S.F.N.) che, con il suo unico campo a 7, ospita le partite casalinghe di calcio della propria squadra e delle proprie giovanili. In questa stessa polisportiva \u00e8 presente un impianto di pallavolo e di arti marziali. Lungo Via Bovisasca, vicino al Metropoli, \u00e8 presente l'Accademia del Tennis, che affitta campi da calcio e da tennis all'aperto e al coperto."}
{"id": "2486996", "revid": "1149807", "url": "https://it.wikipedia.org/wiki?curid=2486996", "title": "B\u014dken! Iczer 3", "text": ", anche conosciuto come Iczer Reborn \u00e8 una serie di sei OAV fantascientifici prodotti fra il 1990 ed il 1991 dalla Anime International Company, sequel di \"Tatakae! Iczer-1\".\nTrama.\nNagisa (una discendente del personaggio omonimo protagonista di \"Tatakae! Iczer-1\") lavora come ragazza delle consegne, ed un giorno mentre si trova a svolgere il proprio lavoro insieme ad una ragazza di nome Kawai, viene attaccata da una misteriosa razza aliena chiamata Fiber. Le due vengono salvate da Iczer-3, inviato sulla Terra in sostituzione di Iczer-1 ormai inservibile. Iczer-3 \u00e8 l'unica e l'ultima speranza per l'umanit\u00e0 minacciata dagli alieni Fiber."}
{"id": "2486997", "revid": "339392", "url": "https://it.wikipedia.org/wiki?curid=2486997", "title": "Iczer Reborn", "text": ""}
{"id": "2486998", "revid": "599013", "url": "https://it.wikipedia.org/wiki?curid=2486998", "title": "Abbazia di Santa Maria al Porale", "text": "L'abbazia di Santa Maria al Porale \u00e8 un luogo di culto cattolico situato nella frazione del Porale nel comune di Ronco Scrivia, nella citt\u00e0 metropolitana di Genova.\nStoria e descrizione.\nSita nell'omonima frazione, l'abbazia fu fondata dai monaci cistercensi il 13 giugno del 1208 come zona di sosta e preghiera per i pellegrini lungo la \"Via Postumia\". L'area fu abitata dall'ordine monastico per oltre due secoli fino al 1481 quando, con bolla pontificia di papa Sisto IV del 27 ottobre, ne decretava la soppressione.\nIn seguito abbandonato dai cistercensi, il monastero fu incorporato al priorato di San Teodoro di Genova dei Canonici Regolari Lateranensi, propriet\u00e0 ecclesiastica che perdur\u00f2 fino al 1750 con la vendita dell'intero complesso al conte di Ronco Scrivia Napoleone Spinola.\nL'odierna struttura \u00e8 costituita da una cappella e del precedente monastero sono conservate alcune tracce nell'attuale edificio. Sopra l'altare maggiore \u00e8 conservato l'affresco del 1446 raffigurante la \"Madonna tra san Giacomo e san Filippo\" ridipinto, secondo alcuni studi, nel corso del XVIII secolo."}
{"id": "2487004", "revid": "124911886", "url": "https://it.wikipedia.org/wiki?curid=2487004", "title": "Stazione di Fiumicino Aeroporto", "text": "La stazione di Fiumicino Aeroporto \u00e8 la stazione ferroviaria a servizio dell'aeroporto Leonardo da Vinci nel comune di Fiumicino. La stazione \u00e8 ubicata lungo la ferrovia Roma-Fiumicino.\nStoria.\nLa stazione venne attivata nel maggio 1990, in occasione dei mondiali di calcio Italia 90, assieme al tronco ferroviario costruito in diramazione della linea Roma-Fiumicino.\nStrutture e impianti.\nLa stazione \u00e8 stata progettata nel 1982 dell'architetto Paolo Cercato ed \u00e8 ubicata su un viadotto, alto 6 metri da terra e lungo 1,5 km per evitare le interferenze a raso delle fitta viabilit\u00e0 aeroportuale, a soli 70 metri dall'aerostazione a cui si pu\u00f2 accedere tramite tapis-roulant. Il corpo principale ha l'aspetto di un tunnel delle dimensioni in pianta di 25 x 320 metri con arconi metallici di colore giallo a cui \u00e8 attaccata la catenaria.\nLa stazione dispone di un fabbricato viaggiatori a due livelli: il primo ospita le banchine, la biglietteria Trenitalia e servizi vari (bar, tabaccheria, giornali ufficio informazioni, ecc..) mentre al piano terreno sono presenti i parcheggi.\n\u00c8 dotata di tre binari di testa per il servizio viaggiatori.\nMovimento.\nDalla stazione partono tutti i treni regionali per Fara Sabina, Orte, Poggio Mirteto () e per Roma Termini ().\nLa tipica offerta della nelle ore di punta dei giorni lavorativi \u00e8 di un treno ogni 15 minuti per Fara Sabina, uno ogni 30 minuti per Poggio Mirteto e uno ogni ora per Orte mentre la frequenza dei \u00e8 di un treno ogni 15 minuti per Roma Termini. La stazione \u00e8 servita ogni giorno anche da 2 Frecciarossa Venezia-Roma e da 2 Frecciargento Genova-Roma che terminano la corsa proprio in questa stazione.\nServizi.\nLa stazione dispone di:"}
{"id": "2487011", "revid": "795477", "url": "https://it.wikipedia.org/wiki?curid=2487011", "title": "MacGruber", "text": ""}
{"id": "2487013", "revid": "767487", "url": "https://it.wikipedia.org/wiki?curid=2487013", "title": "Go Girl (Pitbull)", "text": "Go Girl \u00e8 un brano musicale del cantante statunitense Hip Hop Pitbull."}
{"id": "2487019", "revid": "122871057", "url": "https://it.wikipedia.org/wiki?curid=2487019", "title": "Beta Motor", "text": "Betamotor \u00e8 una casa motociclistica italiana con sede a Rignano sull'Arno in provincia di Firenze a circa 20\u00a0km dal capoluogo, particolarmente rinomata per le moto da trial, specialit\u00e0 nella quale vanta la conquista di 13 titoli mondiali.\nStoria.\nNel 1904 il meccanico Giuseppe Bianchi apr\u00ec a Firenze una piccola officina-negozio per la riparazione e la vendita di velocipedi, in seguito divenuta la \"Societ\u00e0 Giuseppe Bianchi\" che si dedic\u00f2 alla produzione di biciclette fino al secondo dopoguerra. Nella seconda met\u00e0 degli anni 1940, l'azienda assume una connotazione industriale e adotta, nel 1951, il marchio \"Beta\", acronimo formato dalle iniziali dei soci, \"B\"ianchi \"E\"nzo e \"T\"osi \"A\"rrigo.\nFrattanto la prima esperienza motoristica della \"Giuseppe Bianchi\" fu il velomotore del 1948, ovvero un motore ausiliario montato su un telaio da bicicletta che trasmetteva il moto per mezzo di un rullo di gomma. Nel 1950 venne decisa la produzione di una motoleggera, con il marchio \"Ital\", spinta da un monocilindrico due tempi 125\u00a0cm\u00b3 costruito dalla britannica JAP. L'anno successivo, adottato il marchio \"Beta\", il motore fu sostituito (a causa della sua scarsa affidabilit\u00e0) con il tedesco JLO.\nDal 1952 l'azienda comincia a costruire motori in proprio: il primo modello equipaggiato da un propulsore sviluppato internamente a Beta \u00e8 la Vulcano 160, cui seguiranno la MT 175 (destinata alle granfondo come la Milano-Taranto), la quattro tempi Titano 175 e la due tempi Urano 125, cui si affiancheranno diversi ciclomotori. Ripresasi dall'alluvione che colp\u00ec Firenze nel 1966, e nella quale lo stabilimento venne danneggiato e l'archivio distrutto, la Beta concentrer\u00e0 la propria produzione sui ciclomotori.\nDal 1970 l'azienda intraprende sempre di pi\u00f9 la strada della specializzazione fuoristradistica con le moto da cross, da regolarit\u00e0 e da trial che ancora oggi caratterizzano quasi totalmente la sua produzione. Da quel momento si rinforza la presenza di Beta nelle competizioni mondiali, da sempre utilizzata come veicolo promozionale prevalente: tredici titoli mondiali campeggiano nell'albo d'oro della casa fiorentina, nelle specialit\u00e0 \"outdoor\" e \"indoor\", tutti nel trial. Per essa hanno corso e vinto campioni del calibro di Jordi Tarr\u00e9s e Dougie Lampkin, i quali fin da giovani hanno legato la loro esperienza sportiva alla casa italiana.\nNel 1972 avviene lo spostamento della produzione da Firenze a Rignano sull'Arno; in questa sede la casa dispone ora di una propria pista fuoristrada di prova per il collaudo delle moto. \nA partire dagli anni 1970 e 1980 la Beta sviluppa la costruzione delle sue moto nel settore del cross e della regolarit\u00e0, diventando cos\u00ec la prima casa italiana a impegnarsi ufficialmente, ottenendo risultati importanti, nella classe 500 del mondiale di motocross. Verr\u00e0 poi sviluppato il settore del trial, e in seguito create versioni da enduro, supermotard, motoalpinismo e scooter come l'Ark.\nLa Beta entra anche nel settore dei ciclomotori a fine anni settanta lanciando sul mercato i modelli Mio e M5 Special.\nTra il 1997 e il 1999 la Beta riusc\u00ec a conquistare il primo titolo nei campionati trial. Dal 2010 l'azienda inizia a produrre un proprio motore per modelli a quattro tempi, che invece prima era fornito dall'austriaca KTM. Nel 2016 vince il suo primo titolo mondiale enduro con la 300RR nella categoria E3, portata al successo dall'inglese Steve Holcombe.\nModelli.\nModelli RR.\nIl gruppo Beta RR \u00e8 per enduro e supermotard e comprende:\nOltre a questi vi \u00e8 anche un modello RE\nModelli Urban.\nQuesti modelli comprendono veicoli simili a supermotard, adatti per la citt\u00e0, con sella bassa e grande maneggevolezza, e sono:\nOltre a questi vi \u00e8 anche un modello M4\nModelli Minicross.\nR 10 2t\nR 12 2t\nR 150 4t\nRR 50 2t\nRR 125 MINI 4t\nRR 125 RACING 4t\nModelli ALP.\nLa linea ALP comprende delle moto ibride omologate che possono essere utilizzate come enduro e/o enduro stradale, poi smontando la sella e la plastica di rialzo sul serbatoio diventa una trial. Esistono:\nModelli EVO.\nI passati modelli Beta REV, dal 2008 vengono rimpiazzati con i Beta EVO, anch'essi esclusivamente da Trial, con predisposizione da gara, e includono:\nModelli ARK.\nI modelli ARK sono scooter:"}
{"id": "2487020", "revid": "14691", "url": "https://it.wikipedia.org/wiki?curid=2487020", "title": "Toro (regno)", "text": ""}
{"id": "2487026", "revid": "287204", "url": "https://it.wikipedia.org/wiki?curid=2487026", "title": "Matlatzinca", "text": "Matlatzinca \u00e8 il nome usato per riferirsi a diversi gruppi etnici precolombiani della valle di Toluca, nello stato di Messico, situato nella parte centrale del Messico. Il termine \u00e8 associato ai gruppi che abitavano la valle ed alla loro lingua, la lingua matlatzinca.\nEtnonimo.\nQuando viene usato come etnonimo, Matlatzinca si riferisce al popolo di Matlatzinco. \"Matlatzinco\" era il termine azteco (nahuatl) per la valle di Toluca. Anche la capitale politica della vallata si chiamava \"Matlatzinco\", ed era una grande citt\u00e0 le cui rovine sono oggi note come il sito archeologico di Calixtlahuaca. In epoca preistorica la valle di Toluca ospitava popoli che parlavano almeno quattro diverse lingue: otomi, matlatzinca, mazahua e nahuatl. Questi quattro popoli, complessivamente, potevano essere chiamati \"Matlatzinca\" se abitavano la valle di Toluca. Quando le antiche fonti scritte azteche e spagnole parlano dei Matlatzinca, spesso non \u00e8 chiaro se si riferiscano a coloro che parlavano il matlatzinca, a coloro che abitavano la valle di Toluca o agli abitanti di Calixtlahuaca.\nLingua.\nLa lingua matlatzinca fa parte del sottogruppo otopame della famiglia delle lingue oto-mangue, che comprende anche l'otomi, il mazahua, il pame e la lingua chichimeca jonaz. Linguisticamente il termine \"Matlatzinca\" fa riferimento a coloro che parlavano il matlatzinca. La lingua matlatzinca aveva due sottogruppi o dialetti mutuamente inintelligibili: uno chiamato ocuiltec o tlahuica, l'altro matlatzinca. Il matlatzinca \u00e8 seriamente in pericolo, ed \u00e8 attualmente parlato da circa 100 persone, soprattutto anziani di San Francisco Oxtotilpa, mentre l'ocuiltec/tlahuica viene parlato da 50-100 persone di Ocuilan, nei villaggio di San Juan Atzingo e Santa Luc\u00eda del Progreso."}
{"id": "2487030", "revid": "25655340", "url": "https://it.wikipedia.org/wiki?curid=2487030", "title": "Amisia", "text": ""}
{"id": "2487031", "revid": "1718925", "url": "https://it.wikipedia.org/wiki?curid=2487031", "title": "Barney Ross", "text": "Campione del mondo dei leggeri, dei welter junior e dei welter in varie fasi dal 1933 al 1938, Ross fu, con i suoi contemporanei Tony Canzoneri e Henry Armstrong, tra i pochissimi pugili della storia ad avere detenuto contemporaneamente i titoli mondiali di tre diverse categorie.\nNon fu mai messo fuori combattimento in 81 incontri e sconfisse leggendari campioni come Jimmy McLarnin e Tony Canzoneri in epiche battaglie che attirarono folle di oltre 50.000 spettatori.\nFu eletto Fighter of the year (pugile dell'anno) dalla rivista statunitense \"Ring Magazine\" nel 1934 e nel 1935.\nNel 2002 \"Ring Magazine\" inser\u00ec Barney Ross al 21\u00ba posto in una propria classifica degli 80 migliori pugili degli ultimi 80 anni.\nLa International Boxing Hall of Fame lo ha ammesso fra i pi\u00f9 grandi pugili di ogni tempo.\nPer le azioni eroiche compiute durante la seconda guerra mondiale, Ross fu considerato un eroe nazionale degli Stati Uniti d'America.\nLa famiglia.\nDov-Ber (o David Beryl) Rasofsky nacque a New York City da Isidore \"Itchik\" Rasofsky e Sarah Epstein Rasofsky.\nSuo padre era uno studioso di Talmud emigrato negli Stati Uniti dalla natia Brest-Litovsk dopo essere sopravvissuto a stento ad un pogrom. La sua famiglia si era spostata da New York a Chicago, dove Isidore divenne rabbino. Era proprietario di una piccola drogheria nei pressi di Maxwell Street, un vibrante ghetto ebraico simile alla Lower East Side di New York degli anni venti e trenta.\nIl giovane Rasofsky crebbe nelle ostili strade della Chicago popolare di quegli anni, ignorando l'ammonimento di suo padre: un Ebreo non reagisce mai ad un attacco.\n\"Lascia che siano gli atei a combattere,\" gli diceva suo padre, \"gli infedeli, gli assassini \u2013 noi siamo gli studiosi.\"\nL'ambizione di Ross nella vita era di diventare un insegnante di ebraico e un erudito di Talmud, ma la sua vita cambi\u00f2 per sempre quando suo padre venne ucciso nel proprio negozio a colpi di pistola per aver resistito ad una rapina, morendogli tra le braccia.\nStraziata dal dolore, la madre Sarah fu colpita da un esaurimento nervoso, e i suoi fratelli pi\u00f9 giovani \u2013 Ida, Sam e George \u2013 furono sistemati in un orfanotrofio o cresciuti da altri membri della famiglia.\nDov e i fratelli maggiori Ben e Morrie furono lasciati a se stessi.\nSulla scia della tragedia, Dov divenne vendicativo nei confronti di chiunque e volt\u00f2 le spalle alla religione ortodossa del padre.\nInizi\u00f2 a circolare con i violenti della zona, compreso Jacob Rubinstein, un altro ragazzino ribelle del ghetto ebraico \u2013 il futuro Jack Ruby \u2013 divenendo un rissoso, ladro e delinquente da strada, e venendo utilizzato perfino da Al Capone.\nLo scopo della vita di Dov divenne quello di guadagnare a sufficienza per comperare una casa, in modo da potervi riunificare la propria famiglia.\nConsider\u00f2 la boxe come uno strumento per farlo e inizi\u00f2 ad allenarsi con il suo amico Ruby.\nGli inizi.\nDopo aver vinto vari incontri da dilettante, Dov avrebbe dato in pegno i riconoscimenti \u2013 orologi o altro \u2013 per mettere da parte del denaro per la propria famiglia. La sua leggenda comprende congetture che sostengono che Al Capone comprasse dei biglietti per i suoi primi incontri, sapendo che parte del denaro sarebbe finito a Dov.\nTormentato dalla morte di suo padre e sentendosi obbligato a non macchiare il suo nome, Dov Rasofsky si attribu\u00ec il nuovo nome di \"Barney Ross\".\nIl cambio di nome faceva parte anche di una vasta tendenza tra gli Ebrei ad assumere nomi che suonavano meglio per un americano, che aveva lo scopo di favorire la loro integrazione nella societ\u00e0 degli Stati Uniti.\nForte, veloce e posseduto da una volont\u00e0 possente, Ross divenne presto un campione dei Golden Gloves, apprestandosi a dominare la categoria dei leggeri anche da professionista.\nIn quei tempi\u00a0\u2013 la fine degli anni venti e gli anni trenta\u00a0\u2013 quando il leader del Nazismo nascente, Adolf Hitler, usava la propaganda per spargere la propria virulenta dottrina antiebraica, Ross venne visto dagli ebrei americani come uno dei loro pi\u00f9 grandi difensori.\nIdolatrato e rispettato indistintamente da tutti gli Americani, Ross dimostr\u00f2 che gli Ebrei potevano prosperare, nel loro nuovo Paese.\nContribu\u00ec a fare diventare la propria opposizione a Hitler e alla Germania Nazista un'opposizione pubblica. Sapeva che vincendo match di pugilato stava manifestando una nuova forma di forza per gli Ebrei.\nCap\u00ec anche che gli Americani amavano i propri eroi dello sport, e che se gli Ebrei volevano essere adottati dagli Stati Uniti, dovevano assumere anche quei ruoli nella societ\u00e0.\nCos\u00ec, anche se Ross aveva perso la fede nella religione, abbracci\u00f2 apertamente il suo ruolo di leader del proprio popolo oppresso.\nI titoli mondiali.\nIl suo primo incontro pagato si svolse il 1\u00ba settembre 1929, quando batt\u00e9 Ramon Lugo ai punti in 6 round. Dopo dieci vittorie consecutive, perse per la prima volta contro Carlos Garcia, ai punti in 10 riprese.\nDei seguenti 35 incontri ne vinse 32, con 1 sconfitta e 2 pari.\nTra le vittorie, Ross fece registrare quelle con gli ex campioni mondiali Battling Battalino e Cameron Welter.\nIl 26 marzo 1933 gli venne data la prima possibilit\u00e0 di combattere per un titolo mondiale, quando affront\u00f2 a Chicago il campione dei pesi leggeri e dei welter junior, gi\u00e0 detentore contemporaneamente di tre titoli mondiali: il leggendario Tony Canzoneri.\nIn un'unica serata, battendo Canzoneri ai punti in 10 riprese, Ross divenne campione mondiale di due categorie contemporaneamente.\nDopo due incontri vinti, Ross incontr\u00f2 ancora Canzoneri per la rivincita, battendo nuovamente il campione italoamericano ai punti, in 15 riprese.\nDifese il proprio titolo ai punti contro Sammy Fuller sul finire del 1933, e contro Peter Nebo all'inizio del 1934. Poi lo difese contro il precedente campione del mondo Frankie Klick, contro cui pareggi\u00f2 in 10 round.\nQuindi arriv\u00f2 il primo dei tre match contro Jimmy McLarnin.\nRoss lasci\u00f2 vacante il titolo dei welter junior per conquistare quello dei welter, che apparteneva a McLarnin, e lo batt\u00e9 ai punti in 15 riprese, conquistando cos\u00ec il terzo campionato mondiale.\nTuttavia, nella rivincita che fu disputata poche settimane pi\u00f9 tardi, McLarnin batt\u00e9 Ross ai punti recuperando il proprio titolo.\nDopo di ci\u00f2, Ross scese di peso per tornare nei welter junior e batt\u00e9, per recuperare il titolo che lui stesso aveva lasciato vacante, Bobby Pacho, ai punti in 12 riprese.\nDopo due difese vittoriose del titolo dei welter junior, Ross risal\u00ec con il peso per concludere la trilogia con McLarnin, riprendendosi il titolo dei welter con una nuova vittoria ai punti sulle 15 riprese.\nDopo di ci\u00f2 vinse 16 incontri consecutivi, compresi i tre contro il futuro campione mondiale dei pesi medi Ceferino Garcia, e uno contro Al Manfredo.\nLe sue due uniche difese in quell periodo, tuttavia, furono quelle contro Garcia e Izzy Jannazzo, che batt\u00e9 ai punti in 15 riprese.\nNel suo ultimo incontro, Ross difese il suo titolo, il 31 maggio 1938, contro un altro detentore di tre titoli mondiali contemporaneamente, il mitico Henry Armstrong, da cui fu battuto ai punti in 15 riprese.\nNonostante Armstrong colpisse Ross inesorabilmente, e i suoi secondi lo pregassero di lasciare loro chiedere l'arresto del combattimento, Ross incass\u00f2 ogni colpo e rifiut\u00f2 di interrompere il match. E rifiut\u00f2 di essere atterrato.\nBarney Ross non era mai stato messo fuori combattimento nella sua carriera ed era determinato a lasciare il ring con le proprie gambe.\nVari esperti considerano la prestazione di Ross contro Armstrong una delle pi\u00f9 coraggiose della storia del pugilato.\nSi \u00e8 pensato che Ross, a causa della consapevolezza della propria natura simbolica di Ebreo, sarebbe sopravvissuto in piedi a combattimenti di qualsiasi durezza.\nIl significato metapugilistico della boxe, secondo Ross, era che gli Ebrei non solo avrebbero reagito agli attacchi: non si sarebbero nemmeno lasciati mettere fuori combattimento.\nSi ritir\u00f2 dopo 81 incontri, di cui solo quattro persi, mai prima del limite.\nCome atleta professionista Ross mise insieme guadagni maggiori di quelli che era riuscito ad ottenere il pi\u00f9 popolare atleta americano dei suoi tempi, il mitico giocatore di baseball Babe Ruth.\nMarine degli Stati Uniti.\nRitiratosi dal pugilato prima dei trent'anni, Ross decise di prestare servizio nell'esercito degli Stati Uniti nella seconda guerra mondiale e si arruol\u00f2 nel Corpo dei Marines.\nI Marines, tuttavia, volevano trattenerlo negli Stati Uniti e utilizzare il suo status di celebrit\u00e0 per tenere su il morale alla gente.\nLa maggior parte degli atleti di quel periodo, come ad esempio l'ex campione dei massimi Jack Dempsey, ebbero un ruolo d'immagine nell'esercito, ma Ross insistette per partecipare direttamente alle operazioni militari del proprio Paese.\nFu inviato a Guadalcanal, nel sud del Pacifico, dove una notte, insieme ad altri tre compagni, rimase intrappolato sotto il fuoco nemico. Gli altri tre marine erano feriti, come lo era lo stesso Ross, che per\u00f2 era il solo ad essere in grado di combattere, e cos\u00ec fece.\nRoss radun\u00f2 i fucili e le granate dei compagni e, potendo usare una sola mano, affront\u00f2 per un'intera notte 22 militari giapponesi, uccidendoli tutti prima dell'alba in una battaglia all'ultimo sangue.\nDue dei marine che si trovavano con Ross morirono durante la battaglia, ma lui si caric\u00f2 sulle spalle l'unico sopravvissuto e lo port\u00f2 sulle proprie spalle insieme a se stesso. Il marine pesava 230 libbre (104\u00a0kg), mentre il peso di Ross era di 140 libbre (64\u00a0kg).\nPer il suo eroismo, Ross fu premiato con la terza pi\u00f9 alta onorificenza militare degli Stati Uniti, la Silver Star.\nFu probabilmente la prima personalit\u00e0 ebrea ad essere festeggiata con una \"ticker tape parade\", le parate sotto i lanci di stelle filanti con cui gli Stati Uniti festeggiano i loro eroi, e la prima personalit\u00e0 ebrea a ricevere una \"Presidential Citation\", un encomio da parte del presidente Franklin D. Roosevelt, da cui venne invitato per una cerimonia in suo onore al Rose Garden.\nDurante la sua permanenza a Guadacanal, Ross inizi\u00f2 un'amicizia che dur\u00f2 per il resto della vita con il famoso Padre Frederic Gehring, un cappellano di guerra che teneva regolarmente una rubrica nella rivista \"Reader's Digest\".\nGehring considerava Ross un monumento nazionale che, con il suo coraggio, aveva sfidato la logica per difendere i propri princ\u00ecpi.\nAlla vigilia del Natale in cui Barney Ross e i suoi marine stavano per affrontare la battaglia, Gehring gli chiese di prendere parte a quello che, per i militari statunitensi, sarebbe divenuto uno dei momenti di maggior intensit\u00e0 emotiva di tutta la guerra.\nRoss era l'unico, in quell'isola tropicale, ad essere in grado di suonare un harmonium, cos\u00ec Gehring gli chiese di imparare Silent Night e altre canzoni di Natale perch\u00e9 le suonasse alle truppe.\nBarney Ross suon\u00f2 le canzoni cantandole con i giovani soldati malati di nostalgia per il loro Paese e le loro case, dopo di che Gehring lo preg\u00f2 di suonare una canzone ebraica. Ross cant\u00f2 la struggente \"My Yiddishe Momma\", una canzone tradizionale yiddish che parla dell'amore di un figlio per la madre sacrificatasi per lui.\nMolti dei marine la conoscevano perch\u00e9 Ross l'aveva cantata ogni volta che era salito sul ring. I giornali scrissero che tutti i marine presenti erano in lacrime.\nDopo l'episodio eroico di Guadalcanal, lo status di Ross divenne quasi superumano, anche in considerazione di tutto quello che aveva dovuto superare nella sua vita tormentata.\nLa dipendenza dalla droga.\nDurante il ricovero in ospedale per le ferite subite nella battaglia di Guadalcanal, Ross contrasse una dipendenza dalla morfina che veniva somministrata ai degenti per curare il dolore.\nLa tossicodipendenza divenne cos\u00ec grave che a volte Ross spendeva $ 500 al giorno per acquistare la droga.\nDovette farsi ricoverare in un centro specializzato per combattere la propria tossicodipendenza e liberarsene.\nIn seguito, tenne lezioni agli studenti delle scuole superiori per informarli sui pericoli dell'uso delle droghe.\nGli ultimi anni.\nRoss trascorse i suoi ultimi anni utilizzando la propria celebrit\u00e0 per pubblicizzare case da gioco e altri affari.\nRimase con la seconda moglie Cathy Howlett, anche se non ebbero figli.\nFu felice di aver raggiunto i due scopi della sua vita: riunire la propria famiglia e diventare campione del mondo di pugilato.\nScrisse un'autobiografia intitolata \"No Man Stands Alone\".\nRimase fedele al proprio amico Jack Ruby e testimoni\u00f2 a suo favore nel processo che questi sub\u00ec per l'uccisione di Lee Harvey Oswald, il presumibile assassino del presidente John F. Kennedy.\nRoss mor\u00ec nella propria citt\u00e0 di Chicago all'et\u00e0 di 57 anni, esattamente 14 giorni dopo la morte di Ruby.\nBarney Ross AZA.\nIl capitolo della Aleph Zadik Aleph (organizzazione fraterna internazionale ebraica giovanile) situato nei South Suburbs di Chicago (principalmente a Flossmoor, Homewood, e Olympia Fields), \u00e8 intitolato in suo onore e alla sua memoria. Il capitolo \u00e8 parte della Great Midwest Region."}
{"id": "2487038", "revid": "16066", "url": "https://it.wikipedia.org/wiki?curid=2487038", "title": "Graziano Ernesto Milia", "text": ""}
{"id": "2487039", "revid": "1305772", "url": "https://it.wikipedia.org/wiki?curid=2487039", "title": "Kibi", "text": ""}
{"id": "2487042", "revid": "228587", "url": "https://it.wikipedia.org/wiki?curid=2487042", "title": "Blanco (Pitbull)", "text": "Blanco \u00e8 un brano musicale del cantante statunitense Hip Hop Pitbull e vede anche la collaborazione di Pharrell Williams dei Neptunes. \nIl singolo fa parte della colonna sonora di Fast &amp; Furious - Solo parti originali.\nNel videoclip compare anche Chad Hugo altro componente dei Neptunes."}
{"id": "2487046", "revid": "6923", "url": "https://it.wikipedia.org/wiki?curid=2487046", "title": "CiviCRM", "text": "CiviCRM \u00e8 una piattaforma open-source liberamente scaricabile, nata per gestire le attivit\u00e0 di gestione, comunicazione e raccolta fondi delle associazioni/ONG. La licenza dell'ultima versione \u00e8 la GNU AGPL 3.\nCiviCRM pu\u00f2 essere affiancato ai CMS Drupal, Joomla! o WordPress. Fino al 2010 era sviluppata anche una versione standalone, che per\u00f2 \u00e8 stata abbandonata dalla versione 3.2. Pu\u00f2 essere utilizzato su dispositivi mobili nativamente o con il supporto di app di terze parti, come CiviMobile.\nCiviCRM viene usato per le attivit\u00e0 di raccolta fondi da diverse ONG tra cui Amnesty International, Creative Commons, Free Software Foundation e Wikimedia Foundation."}
{"id": "2487049", "revid": "409435", "url": "https://it.wikipedia.org/wiki?curid=2487049", "title": "Paul Berlenbach", "text": "Fu eletto Fighter of the year (pugile dell'anno) dalla rivista statunitense \"Ring Magazine\" nel 1925.\nFu campione mondiale dei mediomassimi dal 30 maggio 1925, quando strapp\u00f2 la corona a Mike McTigue, fino al 16 luglio 1926, quando fu sconfitto dal suo nemico Jack Delaney. Il fondatore di Ring Magazine, Nat Fleischer, lo riteneva il numero 10 tra i mediomassimi di sempre.\nLa International Boxing Hall of Fame lo ha riconosciuto tra i migliori pugili di ogni tempo.\nGli inizi.\nProfessionista dal 1923.\nCarriera da professionista.\nAntagonista dei campioni Mike McTigue, Jack Delaney e Battling Siki."}
{"id": "2487054", "revid": "1715582", "url": "https://it.wikipedia.org/wiki?curid=2487054", "title": "Alle 8 della sera", "text": "Alle 8 della sera \u00e8 stato un programma radiofonico di divulgazione culturale, trasmesso alle 20:00 con cadenza giornaliera, dal luned\u00ec al venerd\u00ec, dalle frequenze di Radio 2; a lungo \u00e8 stato il programma culturale radiofonico che in Italia ha registrato gli ascolti pi\u00f9 alti.\nStoria del programma.\n\"Alle 8 della sera\" \u00e8 nato nella seconda met\u00e0 del 1999 da un'idea dell'allora direttore di Radio 2 Sergio Valzania, e dal novembre 1999 al settembre 2009 \u00e8 stato prodotto e trasmesso senza interruzioni. Ogni puntata dura 28 minuti con 17-18 di parlato inframmezzato da 2 o 3 brani musicali che fungono da spazio di decompressione sia per il conduttore che per gli ascoltatori.\nLa sigla del programma utilizza come sottofondo la canzone \"The Long Voyage\" di Hector Zazou, cantata da Suzanne Vega e John Cale, mentre lo speaker annuncia: \"Alle 8 della sera, il racconto delle cose e dei fatti\", aggiungendo dopo una breve pausa il titolo del ciclo e il nome dell'autore. La trasmissione \u00e8 organizzata in cicli monografici della durata di 20 puntate (sporadicamente di 15 o 10, in un unico caso di 5), cio\u00e8 4 settimane. Dal 1999 al 2009 sono stati prodotti e trasmessi pi\u00f9 di 140 diversi cicli originali. Il programma, oltre alla programmazione serale, prevedeva una replica, ogni notte dal luned\u00ec al venerd\u00ec dalle 2:00 alle 2:30, che riproponeva il ciclo messo in onda il mese precedente.\nGli argomenti trattati spaziano tra letteratura, storia, filosofia, scienza, arte, spettacolo e biografie di personaggi famosi, e di ciclo in ciclo sono affidati ad un singolo autore che conduce il programma per tutta la durata del ciclo, coadiuvato da un curatore ed un regista. Nel corso degli anni nel ruolo di conduttore si sono si alternati storici, filosofi, scienziati, giornalisti, studiosi autorevoli e specialisti esperti nei vari campi del sapere umano. La cifra stilistica della trasmissione \u00e8 la capacit\u00e0 di addentrarsi in profondit\u00e0 in un argomento, riuscendo tuttavia a mantenere un taglio divulgativo privo di orpelli accademici, grazie ad un linguaggio scorrevole che permette di trasmettere agilmente ad un vasto pubblico le conoscenze del conduttore.\nIl programma ha ripreso la programmazione nel 2014 sulla rete WR6 di Radiorai. Attualmente sono stati realizzati sei cicli di sei puntate di un'ora ciascuna (successivamente resi disponibili nel formato dodici puntate di mezz'ora ciascuna), con un minutaggio complessivo pari a quella dell'edizione classica di Radio2. I cicli realizzati sono \"I giorni della Grande Guerra\" di Roberto Raja; \"Lo specchio dell'Altro. L'Italia multietnica\" di Laura Zanfrini; \"Guglielmo II. Il Kaiser\" di Sergio Valzania; \"Alfonso il Savio\" di Franco Cardini; \"Vola colomba.Trieste parla italiano\" di Giuseppe Parlato e \"Waterloo\" di Sergio Valzania. Sono tutti disponibili in podcast sul sito WR6 della Rai.\nRidimensionamento della programmazione radiofonica.\nDal giorno 11 settembre 2009, in seguito al cambio di direzione della rete, nel bel mezzo della programmazione del ciclo \"D'Annunzio a Fiume\" la trasmissione \u00e8 praticamente scomparsa dal palinsesto di Radio 2, perdendo la sua storica cadenza giornaliera per essere ridotta ad una sola puntata alla settimana, la domenica sera, lasciando sconcertati i numerosi ascoltatori.\nAbbastanza curiosamente, una volta persa la sua usuale collocazione giornaliera, il programma ha continuato ad essere prodotto e reso disponibile giornalmente sul sito web (e in podcast su iTunes), seppure con un'audience molto inferiore; ci\u00f2 potrebbe essere un preludio alla definitiva cancellazione del programma, oppure ad un auspicato (a parole anche dall'allora direttore di rete Flavio Mucciante) spostamento su Radio 3, rete maggiormente orientata alla cultura. \nLa trasmissione torn\u00f2 in onda su Rai Web Radio 6 dal 3 novembre 2014.\nI cicli pianificati prima del ridimensionamento del settembre 2009 erano i seguenti:\nDal 19 ottobre 2009 \u00e8 iniziata la produzione e la diffusione del ciclo Pascal che dunque \u00e8 stato anticipato rispetto alla data prevista in origine, lasciando presagire la completa cancellazione dei pre-annunciati \"1989\" e \"Le guerre persiane\". La notizia della virtuale soppressione radiofonica del programma ha suscitato proteste, specie per le modalit\u00e0 con le quali tutto ci\u00f2 \u00e8 avvenuto, ed in assenza di notizie certe sul futuro del format.\nGenesi e redazione del programma.\nLa prima redazione di \"Alle 8 della sera\" si forma tra il settembre e l'ottobre del 1999, la compongono Giancarlo Simoncelli e Nella Ottolenghi. Con il ciclo \"British Invasion\" (maggio 2000) inizia a collaborare Angela Zamparelli, che successivamente entra a far parte stabilmente della redazione. Nel settembre 2000 Vittorio Attamante, regista della sede di Torino, inizia a lavorare con \"Alle 8 della sera\", il suo primo ciclo \u00e8 \"La Vita prestissimo\".\nI registi di \"Alle 8 della sera\" sono:\nNel corso degli anni hanno collaborato con regie:\nHanno collaborato saltuariamente:\nTrasposizione tipografica.\nDal programma \u00e8 nata un'omonima collana di libri, \"Alle 8 della sera\", edita da Sellerio, che di 27 cicli, pubblica il trascritto delle varie puntate, rielaborato in forma scritta a cura degli stessi autori."}
{"id": "2487060", "revid": "474175", "url": "https://it.wikipedia.org/wiki?curid=2487060", "title": "Constituci\u00f3n (Buenos Aires)", "text": " \nConstituci\u00f3n \u00e8 un \"barrio\" di Buenos Aires, capitale dell'Argentina, a circa due chilometri a sud del centro della citt\u00e0. \nIl quartiere si espande intorno a plaza Constituci\u00f3n sulla quale si affaccia l'omonima stazione ferroviaria.\nGeografia.\nConfina a nord con il barrio di Monserrat, ad est con San Telmo, a sud con Barracas e ad ovest con Parque Patricios e San Crist\u00f3bal. \u00c8 delimitata dalla Avenida Independencia, Avenida Caseros, Avenida Entre Rios e Piedras.\nStoria.\nNel 1864 fu costruita la stazione ferroviaria della linea Roca. A partire dalla seconda met\u00e0 del XX secolo il quartiere ha drasticamente cambiato fisionomia, specialmente nell'area attorno a plaza Constituci\u00f3n. Nel 1974 fu aperta l'ultima sezione dell'avenida 9 de Julio, fatto che comport\u00f2 la demolizione di diversi isolati del quartiere, compreso quello che si affacciava sul lato est della piazza. Sei anni dopo fu invece completata l'autostrada sopraelevata 25 de Mayo. All'intersezione tra quest'ultima arteria e l'avenida 9 de Julio fu costruito un enorme incrocio sopraelevato che stravolse ulteriormente l'aspetto del quartiere. Sul finire degli anni'80 fu aperta anche la sezione sud dell'avenida 9 de Julio, anch'essa sopraelevata, che comport\u00f2 cos\u00ec la demolizione di ulteriori isolati. In virt\u00f9 di tutti questi interventi la zona di plaza Constituci\u00f3n si ritrov\u00f2 al centro delle principali arterie stradali cittadine, ma risult\u00f2 completamente isolata dalle strade limitrofe favorendo cos\u00ec un rapidissimo degrado della zona.\nLa zona di plaza Constituci\u00f3n, nonostante di giorno sia assiduamente frequentata dai pendolari per via della stazione ferroviaria e della fermata della metropolitana, \u00e8 una delle zone pi\u00f9 problematiche e difficili della citt\u00e0. \u00c8 uno dei principali crocevia della prostituzione e dello spaccio di droga di Buenos Aires."}
{"id": "2487062", "revid": "407378", "url": "https://it.wikipedia.org/wiki?curid=2487062", "title": "BMW Nazca C2", "text": ""}
{"id": "2487066", "revid": "33416237", "url": "https://it.wikipedia.org/wiki?curid=2487066", "title": "Torre del Fiume di Galatena", "text": ""}
{"id": "2487067", "revid": "767487", "url": "https://it.wikipedia.org/wiki?curid=2487067", "title": "Shigella flexneri", "text": "La Shigella flexneri \u00e8 un batterio appartenente al genere Shigella ed \u00e8 classificato nel sottogruppo B, costituito da 6 sierotipi. Esso \u00e8 un temibile agente patogeno della shigellosi, e venne scoperto dal medico statunitense Simon Flexner.\nQuesto batterio si trova normalmente nelle fonti d'acqua dove sono presenti feci umane, e si trasmette usualmente tramite l'ingestione di acqua o cibo contaminati. Una volta ingerito il batterio si insinua nel tessuto epiteliale dell'intestino nel quale prolifera molto velocemente."}
{"id": "2487073", "revid": "968255", "url": "https://it.wikipedia.org/wiki?curid=2487073", "title": "Sigiprando", "text": "Biografia.\n\u00c8 ricordato da Paolo Diacono nella sua \"Historia Langobardorum\", che riferisce di un episodio risalente al 702. All'epoca suo padre Ansprando era duca di Asti e tutore, insieme al duca di Brescia Rotarit, del re minorenne Liutperto; Ansprando e la moglie Teodorada, oltre a Sigiprando, avevano gi\u00e0 generato anche Aurona e Liutprando.\nIn quel 702 Ansprando venne sconfitto in battaglia da Ariperto II, pretendente al trono in contrapposizione a Liutperto, e costretto alla fuga. La vendetta di Ariperto si abbatt\u00e9 cos\u00ec su Teodorada e sui suoi figli Sigiprando e Aurona, che furono tutti mutilati: a Sigiprando furono cavati gli occhi, a Teoderada furono mozzate naso e orecchie cos\u00ec come a Aurona. Sigiprando era certamente maggiore di Liutprando, poich\u00e9 questi fu risparmiato esclusivamente in virt\u00f9 della sua giovanissima et\u00e0. Non \u00e8 noto il destino di Sigiprando dopo il 702, n\u00e9 se fosse ancora in vita quando, nel 712, suo padre prima e suo fratello poi salirono sul trono dei Longobardi."}
{"id": "2487076", "revid": "1305772", "url": "https://it.wikipedia.org/wiki?curid=2487076", "title": "Chimes of Freedom", "text": ""}
{"id": "2487081", "revid": "599013", "url": "https://it.wikipedia.org/wiki?curid=2487081", "title": "Oratorio di San Sebastiano (Rossiglione, Rossiglione Superiore)", "text": "Loratorio di San Sebastiano \u00e8 un luogo di culto cattolico situato nella borgata di Rossiglione Superiore, in piazza Monsignor Stefano Ferrando, nel comune di Rossiglione nella citt\u00e0 metropolitana di Genova.\nStoria e descrizione.\nSito adiacente alla piazza omonima, cos\u00ec come per altri edifici di Rossiglione anche dell'oratorio di San Sebastiano non si conosce con esattezza la reale data di fondazione a causa dello smarrimento dei documenti storici. Tuttavia si ipotizza che la locale confraternita abbia seguito di pari passo l'omonimo ordine di Rossiglione Inferiore, pertanto la datazione potrebbe essere risalente al XV secolo.\nLa prima vera citazione risale per\u00f2 al XIX secolo, mentre la struttura dell'edificio \u00e8 collocabile fra la fine del XVIII secolo e gli inizi dell'Ottocento.\nAll'interno \u00e8 conservato un crocefisso processionale databile al Seicento."}
{"id": "2487084", "revid": "300067", "url": "https://it.wikipedia.org/wiki?curid=2487084", "title": "Branko Jorovi\u0107", "text": ""}
{"id": "2487086", "revid": "287204", "url": "https://it.wikipedia.org/wiki?curid=2487086", "title": "Branko Jorovic", "text": ""}
{"id": "2487087", "revid": "628767", "url": "https://it.wikipedia.org/wiki?curid=2487087", "title": "Distretto di Khatirchi", "text": "Il distretto di Khatirchi (usbeco Xatirchi) \u00e8 uno degli 8 distretti della Regione di Navoiy, in Uzbekistan. Il capoluogo \u00e8 Yangirabad."}
{"id": "2487089", "revid": "399", "url": "https://it.wikipedia.org/wiki?curid=2487089", "title": "Oh Uganda, Land of Beauty", "text": "Oh Uganda, Land of Beauty (in inglese, \"Oh Uganda, terra di bellezza\") \u00e8 l'inno nazionale dell'Uganda. Scritto da George Wilberforce Kakoma, fu adottato formalmente all'indipendenza del paese, nel 1962."}
{"id": "2487092", "revid": "599013", "url": "https://it.wikipedia.org/wiki?curid=2487092", "title": "Oratorio di San Sebastiano (Rossiglione, Rossiglione Inferiore)", "text": "L'oratorio di San Sebastiano \u00e8 un luogo di culto cattolico situato nella borgata di Rossiglione Inferiore nel comune di Rossiglione, nella citt\u00e0 metropolitana di Genova.\nStoria e descrizione.\nSito nella Contrada di San Sebastiano non si conosce ancora oggi la probabile fondazione dell'oratorio anche se alcune fonti storiche riportano la datazione intorno al XV secolo. La prima citazione ufficiale di tale edificio risale al 1585 quando vi fu la visita apostolica del vescovo di Viterbo monsignor Carlo Montigli.\nNelle diverse relazioni, alcune di esse conservate presso l'archivio arcivescovile della diocesi di Acqui sono datate al XVII e XVIII secolo, non compare per\u00f2 alcuna descrizione della struttura esterna rifatta in seguito nel 1910.\nSulle opere conservate, tra cui una statua in legno raffigurante il \"Martirio di san Sebastiano\", vi furono invece alcuni inventari del Settecento nei quali vengono descritti i vari beni materiali dell'oratorio. Tali elenchi verranno in seguito smarriti non consentendo ad oggi di stabilire quale opere o suppellettili adornarono anticamente l'edificio.\nAncora oggi sono conservati, oltre alla statua lignea settecentesca di scultore sconosciuto, i resti di un reliquiario in marmo del XVII secolo, due crocefissi processionali nonch\u00e9 alcuni quadri e croci astili del XIX secolo."}
{"id": "2487095", "revid": "729019", "url": "https://it.wikipedia.org/wiki?curid=2487095", "title": "Deicoonte", "text": "Deicoonte \u00e8 il nome di due personaggi della mitologia greca, figli rispettivamente di Eracle e di Pergaso.\nIl mito.\nDeicoonte, figlio di Eracle.\nDeicoonte fu uno dei tre figli nati dall'unione di Eracle e Megara, figlia del re Creonte; gli altri due erano Terimaco e Creontiade. Stava praticando esercizi militari insieme ai suoi fratelli e a due dei suoi cugini, quando Eracle, fatto impazzire da Era, scambiandoli per nemici, li uccise tutti a colpi di spada e gett\u00f2 i loro cadaveri nel fuoco.\nDeicoonte, figlio di Pergaso.\nDeicoonte, figlio del dardano Pergaso, fu uno dei pi\u00f9 impavidi guerrieri che difesero Troia dagli assalti degli achei. Inseparabile compagno di Enea, era onorato dai Troiani al pari dei figli di Priamo poich\u00e9 amava schierarsi sempre nelle prime file. Agamennone, dopo aver incitato i suoi guerrieri all'attacco, gli trafor\u00f2 lo scudo con la sua lancia, mentre la sua lama penetr\u00f2 facilmente nel ventre dell'avversario.\nAccecato dalla vendetta, Enea uccise due fortissimi gemelli, Cretone e Orsiloco."}
{"id": "2487108", "revid": "110157", "url": "https://it.wikipedia.org/wiki?curid=2487108", "title": "Aurona", "text": "Biografia.\n\u00c8 ricordata da Paolo Diacono nella sua \"Historia Langobardorum\", che riferisce di un episodio risalente al 702. All'epoca suo padre Ansprando era duca di Asti e tutore, insieme al duca di Brescia Rotarit, del re minorenne Liutperto; Ansprando e la moglie Teodorada, oltre ad Aurona, avevano gi\u00e0 generato anche i maschi Sigiprando e Liutprando.\nIn quel 702 Ansprando venne sconfitto in battaglia da Ariperto II, pretendente al trono in contrapposizione a Liutperto, e costretto alla fuga. La vendetta di Ariperto si abbatt\u00e9 cos\u00ec su Teodorada e sui suoi figli Sigiprando e Aurona, che furono tutti mutilati; come sua madre Teodorada, Aurona fu privata del naso e delle orecchie, mentre a Sigiprando furono cavati gli occhi.\nDalla vendetta di Ariperto scamp\u00f2 soltanto il giovanissimo Liutprando. Non \u00e8 noto il destino di Aurona dopo il 702, n\u00e9 se fosse ancora in vita quando, nel 712, suo padre prima e suo fratello poi salirono sul trono dei Longobardi.\nAl momento della vendetta di Ariperto, Aurona era gi\u00e0 sposata e madre di Gumperga, moglie di Romualdo II di Benevento, e forse di Aufuso. A lei fu intitolato il monastero di Santa Maria in Aurona a Milano, fondato intorno al 740 dall'arcivescovo di Milano Teodoro."}
{"id": "2487109", "revid": "409435", "url": "https://it.wikipedia.org/wiki?curid=2487109", "title": "Mickey Walker", "text": "Fu campione mondiale dei pesi welter e dei pesi medi.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nFu eletto Fighter of the year (pugile dell'anno) dalla rivista statunitense \"Ring Magazine\" nel 1927.\nMatch dichiarato Ring Magazine fight of the year:\nMatch dichiarati Ring Magazine upsets of the year:\nGli inizi.\nProfessionista dal 1919.\nCarriera da professionista.\nDivenne campione mondiale dei welter nel 1922 sconfiggendo Jack Britton, mantenendo poi il titolo fino al 1926, quando fu battuto da Pete Latzo.\nNel 1925 tent\u00f2 anche la conquista del titolo dei medi ma fu sconfitto ai punti in 15 riprese dal leggendario Harry Greb. Ci riusc\u00ec nel 1926 battendo Tiger Flowers.\nI due tentativi di conquistare il mondiale dei mediomassimi finirono invece con due sconfitte ai punti, anche se con due grandi campioni quali Tommy Loughran, nel 1929, e Maxie Rosenbloom, nel 1933."}
{"id": "2487111", "revid": "1442080", "url": "https://it.wikipedia.org/wiki?curid=2487111", "title": "De'", "text": "D\u00e9 (scritto anche de o, \"deh\") \u00e8 una tipica interiezione della lingua toscana e in particolare del vernacolo livornese, priva d'un significato vero e proprio.\nEtimologia.\nAll'origine il lemma \u00e8 \"decco\", da \"ed ecco\", evolutosi dapprima con l'apocope iniziale e poi col troncamento della sillaba finale. Pertanto \u00e8 impropria la trascrizione 'deh!' che, invece, si riferisce all'omografa interiezione esortativa dell'italiano, ormai desueta.\nUso.\nL'esclamazione ha diversi usi all'interno del discorso. Essa infatti pu\u00f2 esser usata:"}
{"id": "2487115", "revid": "125234791", "url": "https://it.wikipedia.org/wiki?curid=2487115", "title": "Maurizio Minghella", "text": "Biografia.\nMaurizio Minghella nasce a Genova nel 1958. Vive nel quartiere di Bolzaneto, in val Polcevera. Quando ha sei anni la madre si separa dal marito e inizia a crescere da sola cinque figli, compreso Maurizio.\nIn seguito la madre si lega ad un nuovo compagno che picchia tutta la famiglia. Minghella comincia a covare un odio profondo per il convivente della madre, definendolo in seguito, durante il primo interrogatorio, con queste parole:\nFrequenta la scuola senza riuscire a superare la seconda elementare, infatti a 12 anni frequenta ancora la prima. Dal temperamento manesco, a scuola prende i compagni per il collo e tappa loro il naso o la bocca onde impedire che gridino aiuto mentre subiscono i soprusi. Lasciata la scuola si trova a fare lavoretti tra cui il piastrellista, pur continuando sovente a rubare scooter, moto e alcune utilitarie (le uniche auto che sa guidare), come le Fiat 500 e le Fiat 850 per sfrecciare sulle strade della val Polcevera e dintorni. Donnaiolo, veniva visto sempre con ragazze diverse ed era stato soprannominato il \"Travoltino della val Polcevera\" per la sua passione per la discomusic. Si appassiona al pugilato, .\nUn episodio che avr\u00e0 poi forti ripercussioni sulla sua psiche \u00e8 la morte del fratello, schiantatosi in moto.\nDa questo episodio Minghella comincer\u00e0 a sviluppare una morbosa attrazione per i morti, specialmente di giovane et\u00e0. Riformato dal servizio di leva per disturbi psichici, sposa nel 1977 \"per scommessa, per caso\", come lui stesso dichiar\u00f2, la 15enne Rosa Manfredi, dipendente dagli psicofarmaci. Il matrimonio ha comunque vita breve: Minghella \u00e8 un assiduo frequentatore di prostitute, e la ragazza muore in seguito a un'overdose da farmaci in un momento di depressione dopo un aborto spontaneo. L'aborto spontaneo traumatizza ulteriormente il Minghella e la sua fragile personalit\u00e0. .\nI primi omicidi del 1978.\nIl 18 aprile 1978 uccide a Genova la prostituta eroinomane 20enne Anna Pagano, nascondendone poi il cadavere nei pressi di Trensasco, frazione di Sant'Olcese. Il cadavere della donna \u00e8 ritrovato da alcuni pastori: ha la testa fracassata ed \u00e8 stata seviziata con una penna a sfera conficcata nell'ano. Inoltre Minghella tenta di depistare le indagini scrivendo sul corpo \"Brigate Rose\" anzich\u00e9 \"Brigate Rosse\" commettendo un errore di ortografia, ma la polizia si accorge subito del depistaggio.\nCon le stesse modalit\u00e0, l\u20198 luglio uccide Giuseppina Jerardi a Genova, poi ne nasconde il cadavere in un'auto rubata e abbandonata.\nIl 18 luglio uccide Maria Catena \"Tina\" Alba di 14 anni, che viene trovata nuda a Valbrevenna il giorno successivo, il corpo legato con una specie di garrota ad un albero: l'assassino ha simulato il suicidio per impiccagione della Alba, orchestrando un goffo depistaggio, presto scoperto. \"Tina\" \u00e8 stata violentata, sodomizzata e strangolata. Inizialmente viene arrestato per l'omicidio il delinquente comune Gianni Lamparelli, un ex fidanzato della Alba con cui la vittima ha avuto screzi dopo la fine della loro relazione e che in precedenza aveva tentato di instradarla alla prostituzione, ma il successivo omicidio (quello di Maria Strambelli) far\u00e0 cadere definitivamente i sospetti su di lui.\nIl 22 agosto, dopo una notte in discoteca, uccide Maria Strambelli di 21 anni, commessa di origine barese, il cui corpo viene trovato a 3 giorni dalla scomparsa nella periferia di Genova.\nL'ultima vittima accertata di questa prima parentesi omicida di Minghella \u00e8 Wanda Scerra di 19 anni, e scomparsa il 28 novembre. Il cadavere viene scoperto nella scarpata che costeggia la ferrovia Genova-Milano nei pressi di Genova. La vittima \u00e8 stata violentata e strangolata.\nTutte e 5 le ragazze uccise nel 1978, nel momento della loro morte, si trovavano nel periodo mestruale. Minghella dichiarer\u00e0, una volta arrestato, di essere ossessionato dal sangue delle mestruazioni e di essere preda di un impulso omicida incontrollabile alla visione di tale flusso ematico.\nL'arresto del 1978, il processo e il carcere fino al 1995.\nMinghella viene arrestato e la notte tra il 5 e il 6 dicembre, confessa l'uccisione della Strambelli e della Scerra, ma nega le responsabilit\u00e0 degli altri omicidi. Viene richiesta una perizia calligrafica tra la calligrafia di Minghella e il tentativo di depistaggio ritrovato sul corpo di Anna Pagano. Sia la scrittura che la penna usata per sodomizzare la vittima vengono ritenute di Minghella. Per l'omicidio di Tina Alba, viene ritrovato un paio di occhiali di Minghella sulla scena del crimine.\nIl 3 aprile 1981 viene condannato dalla Corte d'Assise di Genova all'ergastolo per i 5 omicidi da scontare presso il carcere di massima sicurezza di Porto Azzurro. In carcere si \u00e8 sempre proclamato innocente e negli anni Ottanta anche don Andrea Gallo chiese la revisione del processo. Nel 1995, a 37 anni, ottiene la semilibert\u00e0 e viene trasferito al carcere delle Vallette di Torino. Entra nella comunit\u00e0 di recupero di don Ciotti, in una delle cooperative del Gruppo Abele dove lavora come falegname dalle 17 alle 22.\nCronologia degli omicidi accertati tra il marzo 1997 e il febbraio 2001.\nNel marzo 1997 uccide la prostituta Loredana Maccario di 53 anni in casa della donna in via Principe Tommaso nel quartiere torinese di San Salvario.\nA maggio strangola con il laccio di una tuta da ginnastica a Caselette la prostituta marocchina di 27 anni Fatima H'Didou dopo averla picchiata e violentata. Sulla coscia della vittima viene rinvenuto un preservativo contenente tracce spermatiche.\nIl 14 febbraio 1998 a Rivoli, nel torinese, strangola con una sciarpa la prostituta albanese Floreta Islami, di 29 anni.\nIl 30 gennaio 1999 strangola con un foulard la prostituta originaria di Taranto di 67 anni Cosima \"Gina\" Guido, nell'appartamento dove riceveva i clienti in largo IV Marzo, nel centro di Torino. La vittima viene ritrovata dal marito (che in alcune interviste si dichiarer\u00e0 ignaro, prima della morte della moglie, dell'attivit\u00e0 di prostituzione esercitata dalla stessa): \u00e8 perfettamente vestita, disposta trasversalmente sul suo letto, con le gambe penzoloni e le braccia aperte. Sulle scale del pied-\u00e0-terre della donna vengono ritrovati due pezzi di carta assorbente da cucina con tracce biologiche di Minghella (la Guido era molto conosciuta nel quartiere e riceveva soprattutto clienti abituali: rari erano i clienti occasionali, come lo stesso Minghella).\nFlorentina \"Tina\" Motoc, prostituta rumena di 20 anni, madre di una bambina di due anni di nome Nicoleta Lavinia che vive in Romania, viene uccisa nella notte tra il 16 e il 17 febbraio 2001. Percossa brutalmente al volto e al capo, Minghella ha poi cercato di sbarazzarsi dei vestiti della ragazza accendendo un piccolo fal\u00f2; sul cadavere, infatti, vengono ritrovati molti segni di bruciatura compatibili con la volont\u00e0 del killer di carbonizzare il corpo della donna.\n\u00c8 l'ultimo omicidio di Minghella: le tracce di DNA, impronte complete o parziali ritrovate nei luoghi dei delitti, la suola delle sue scarpe con abbondanti tracce di peridotite - roccia molto rara nel Torinese ma presente in grandi quantit\u00e0 nel luogo in cui era stato rinvenuto il cadavere della Motoc -, le modalit\u00e0 simili degli omicidi e la fascia oraria in cui sono avvenuti (tutti dopo le 17, quando Minghella \u00e8 fuori dal carcere in virt\u00f9 dell'ottenuta semilibert\u00e0), portano la polizia ad arrestarlo.\nIl nuovo arresto e il nuovo processo.\nMinghella viene arrestato il 7 marzo 2001 e a casa sua vengono trovati i cellulari delle vittime con il numero di matricola cancellato; in particolare, l'assassino aveva regalato alla sua compagna, per San Valentino, il cellulare sottratto a Tina Motoc il giorno del suo omicidio. Il cellulare di Minghella viene inoltre rintracciato nella zona dove si trovava la Motoc la sera del delitto. Condotto nel carcere delle Vallette, nella primavera 2001 tenta di evadere fuggendo dalla lavanderia, ma riesce ad arrivare solo al primo muro di cinta.\nRinchiuso nel carcere di Biella, la mattina del 2 gennaio 2003 si fa ricoverare per dolori al petto e al braccio sinistro nel pronto soccorso del capoluogo, riuscendo a fuggire da un bagno dello stesso. Viene arrestato alle 22 dello stesso giorno nei pressi della stazione ferroviaria.\nSospettato di dieci omicidi di prostitute, ma condannato solo per quattro di essi, il 4 aprile 2003 viene condannato dalla Corte d'Assise di Torino all'ergastolo per l'omicidio della Motoc e a 30 anni di carcere per gli omicidi di Cosima Guido e Fatima H'Didou. Al momento \u00e8 rinchiuso nel carcere di Pavia."}
{"id": "2487116", "revid": "22475", "url": "https://it.wikipedia.org/wiki?curid=2487116", "title": "Oratorio di Santa Caterina (Rossiglione)", "text": "L'oratorio di Santa Caterina \u00e8 un luogo di culto cattolico situato nella borgata di Rossiglione Superiore nel comune di Rossiglione, nella citt\u00e0 metropolitana di Genova.\nStoria e descrizione.\nNon si conosce con esattezza la storia della confraternita omonima poich\u00e9 parte della documentazione storica \u00e8 stata nei secoli smarrita o scomparsa. In base alla documentazione recentemente rinvenuta, l'edificazione dell'edificio.risale al 1611, cio\u00e8 immediatamente dopo la consacrazione della nuova chiesa parrocchiale di Santa Caterina (1609).\nAll'interno sono conservati - oltre all'altare maggiore in marmo del Seicento - quattro lanterne del Settecento usate nelle processioni, una cassa in legno raffigurante il \"Martirio di santa Caterina\", una cassa in legno raffigurante l'\"Apparizione di Ges\u00f9 Bambino a sant'Antonio da Padova\", una statua lignea raffigurante l\"'Immacolata Concezione\" e due busti reliquari di santi vescovi.\nDi provenienza dell'ex convento dell'Annunziata - ora sede del municipio - oltre al Sant'Antonio e all'Immacolata Concezione (entrambe attribuite a Giovanni Maragliano), sono due tele del XVII secolo e alcuni crocefissi in legno del XVIII e XIX secolo. Proprio a cavallo dei due secoli potrebbe essere risalente l'intervento di restauro dell'edificio."}
{"id": "2487126", "revid": "799790", "url": "https://it.wikipedia.org/wiki?curid=2487126", "title": "Shiver", "text": ""}
{"id": "2487128", "revid": "91533", "url": "https://it.wikipedia.org/wiki?curid=2487128", "title": "De'!", "text": ""}
{"id": "2487130", "revid": "326822", "url": "https://it.wikipedia.org/wiki?curid=2487130", "title": "Aubazines", "text": ""}
{"id": "2487131", "revid": "91533", "url": "https://it.wikipedia.org/wiki?curid=2487131", "title": "D\u00e9", "text": ""}
{"id": "2487132", "revid": "767487", "url": "https://it.wikipedia.org/wiki?curid=2487132", "title": "Mentalize", "text": "Mentalize \u00e8 il secondo album solista di Andre Matos, pubblicato in Brasile e Giappone il 26 agosto 2009 e disponibile in Europa dal 1\u00ba febbraio 2010. La versione giapponese contiene 12 tracce ufficiali e 2 Bonus Track tra cui \"Teo Torriatte (Let Us Cling Together)\", cover dell'omonimo brano dei Queen appartenente all'album \"A Day at the Races\" (1976).\nLa versione Brasiliana contiene invece la traccia bonus Don't Despair, riarrangiamento della demo presente nell'album Reaching Horizons(1992) degli Angra, mai inserita in un album ufficiale.\nL'album risente ancora di quelle influenze di stampo progressive, in particolare sinfoniche e tribali, che hanno caratterizzato il sound dei lavori di Andre Matos sin dalle origini; ma stavolta l'accento \u00e8 posto pi\u00f9 che sulle parti melodiche, su quelle pi\u00f9 prettamente heavy, impreziosite da suggestivi effetti vocali creati, e dal particolare dinamismo che di canzone in canzone caratterizza l'interpretazione di Matos, e dall'inserzione di voci campionate e cori. Ne risulta un sound decisamente pi\u00f9 diretto e meno cavilloso rispetto a quello del suo predecessore, grazie anche all'aggiunta di pezzi di stampo speed metal (quali \"Power Stream\" e \"Shift the Night Away\") che mancavano del tutto in \"Time to Be Free\"; senza tralasciare l'ormai tradizionale ballata sinfonica rappresentata qui da \"Back to You\", a cui si accompagna l'innovativa track piano-voce \"A Lapse in Time\"."}
{"id": "2487133", "revid": "599013", "url": "https://it.wikipedia.org/wiki?curid=2487133", "title": "Oratorio di Nostra Signora Assunta (Rossiglione)", "text": "L'oratorio di Nostra Signora Assunta \u00e8 un luogo di culto cattolico situato nella borgata di Rossiglione Inferiore nel comune di Rossiglione, nella citt\u00e0 metropolitana di Genova.\nStoria e descrizione.\nL'oratorio venne citato nella visita apostolica del vescovo di Viterbo monsignor Carlo Montigli del 1585 e la sua confraternita dei Disciplinanti fu attiva fino alla soppressione nel 1805 voluta dal Primo Impero francese.\nGli antichi arredi interni - tra i quali apparati processionali e oggetti liturgici - furono in seguito dispersi poich\u00e9 l'edificio una volta sconsacrato fu venduto a privati che lo utilizzarono come magazzino. Intorno agli anni ottanta del XX secolo l'edificio fu restaurato, in particolare la cinquecentesca facciata nella quale sono conservati alcuni cicli di affreschi del pittore Andrea Semino del 1586.\nL'affresco rappresenta la storia della Vergine e di Ges\u00f9 tra le quali la Nascita della Vergine, l'Assunzione, l'Ultima Cena, la Lavanda dei piedi, il Bacio di Giuda e l'arresto di Ges\u00f9, l'Orazione nell'Orto e Ges\u00f9 davanti a Pilato."}
{"id": "2487137", "revid": "767487", "url": "https://it.wikipedia.org/wiki?curid=2487137", "title": "Hey Joe/Radio Ethiopia", "text": "Hey Joe / Radio Ethiopia \u00e8 un EP di Patti Smith, pubblicato nel 1977 per la Arista Records.\nFormazione.\nBand\nComponenti Aggiuntivi"}
{"id": "2487144", "revid": "1533044", "url": "https://it.wikipedia.org/wiki?curid=2487144", "title": "Fobofobia", "text": "La fobofobia (dal greco \u03c6\u03cc\u03b2\u03bf\u03c2, \"phobos\", fobia o paura) \u00e8 una rara tipologia di paura che pu\u00f2 essere indicata come la fobia di avere paura, ma anche come la paura di sviluppare una fobia.\nLa fobofobia \u00e8 correlata a problemi relativi al controllo dell'ansia e attacchi di panico; entrambi collegati anche con altri tipi di fobie, come l'agorafobia."}
{"id": "2487153", "revid": "834", "url": "https://it.wikipedia.org/wiki?curid=2487153", "title": "Cannibal Corpse (album)", "text": ""}
{"id": "2487155", "revid": "729019", "url": "https://it.wikipedia.org/wiki?curid=2487155", "title": "Set Free (Patti Smith)", "text": "Set Free \u00e8 un EP di Patti Smith, pubblicato nel 1978 per la Arista Records."}
{"id": "2487164", "revid": "93556", "url": "https://it.wikipedia.org/wiki?curid=2487164", "title": "Partito Popolare Cambogiano", "text": "Il Partito Popolare Cambogiano (\"Kanakpak Pracheachon K\u00e2mpuch\u00e9a\") \u00e8 un partito politico cambogiano fondato nel 1958. Ha assunto l'odierna denominazione nel 1991: in precedenza si chiamava Partito Rivoluzionario del Popolo Kampucheano ed era il partito unico della Repubblica Popolare di Kampuchea. Nel 1991 si allontan\u00f2 dal comunismo ed assunse posizioni centriste.\nHun Sen, primo ministro cambogiano, \u00e8 attualmente il presidente del Partito.\nStoria.\nRadici storiche.\nIl primo Partito Rivoluzionario del Popolo Kampucheano fu fondato nel 1951 quando il Partito Comunista Indocinese si divise in tre partiti: uno per il Vietnam, uno per il Laos e uno per la Cambogia, appunto il PRPK. Nel 1960 esso divenne il Partito dei Lavoratori della Kampuchea, nel 1966 il Partito Comunista Kampucheano.\nLa fondazione.\nLa Repubblica Popolare venne fondata nel 1979 dopo l'invasione vietnamita e il rovesciamento della Kampuchea Democratica, ma il primo Congresso del Partito si tenne solo nel maggio 1981; la necessit\u00e0 di fondare un partito comunista unico fu dettata principalmente dalla volont\u00e0, da parte vietnamita, di far apparire la Cambogia quanto pi\u00f9 indipendente possibile, anzich\u00e9 uno Stato fantoccio. Gi\u00e0 nel 1979 venne fondata l'Associazione Nazionale delle Donne per la Salvezza della Kampuchea, che successivamente divenne l'ala femminile del Partito.\nIl primo Congresso del PRPK si tenne nel maggio del 1981, ma gi\u00e0 prima (in data sconosciuta) si tenne il \"Congresso di ricostruzione\", o \"terzo Congresso\" (la denominazione \"terzo Congresso\" stava a indicare la continuit\u00e0 del PRPK con quello fondato nel 1951, e al contempo negava i congressi del 1963, 1975 e 1978, ovvero quelli del PCK di Pol Pot). Poco si sa del Congresso di ricostruzione, se non che venne eletto un Comitato Centrale molto ristretto, con Pen Sovan primo segretario, e che il Partito aveva solo 66 membri circa.\nDal quarto Congresso.\nDal 26 al 28 maggio 1981 si tenne pubblicamente il quarto Congresso. Nel suo rapporto, Pen Sovan condann\u00f2 la \"dottrina ultranazionalista di Pol Pot\" (ovvero il dissidio con il Vietnam), defin\u00ec il PRPK un \"forte partito marxista-leninista\" ed indic\u00f2, fra gli obiettivi della Repubblica Popolare, l'implementazione della direzione collettiva, la lotta al culto della personalit\u00e0 e l'alleanza con URSS, Vietnam e Laos. Pen insistette molto sul fatto che il PCK polpottiano era un partito traditore e rinnegato. Il Partito assistette ad un notevole miglioramento organizzativo dal Congresso di ricostruzione ed elesse il suo primo Politburo.\nPen Sovan venne confermato segretario generale e fu circondato da dirigenti provenienti perlopi\u00f9 dalla lotta per l'indipendenza degli anni '50, o che avevano passato anni di studio o di esilio in Vietnam. Di fatto, per\u00f2, il potere stava nelle mani di Heng Samrin, \"l'uomo di Hanoi\", che era allora presidente del Consiglio di Stato e che sostitu\u00ec lo stesso Pen pochi mesi dopo il quarto Congresso.\nLa direzione di Heng Samrin.\nIl 4 dicembre 1981, fu dato l'annuncio che Heng Samrin avrebbe sostituito Pen Sovan alla carica di segretario generale del Partito; Pen, a quanto si disse, si trovava in \"riposo\" in Vietnam, ma sembra che sia stato in realt\u00e0 epurato per la sua scarsa propensione ad accettare l'occupazione vietnamita. Heng al contrario riconobbe ufficialmente il controllo di Hanoi, in particolare cambiando l'anniversario della fondazione del PRPK dal 19 febbraio al 28 luglio, per evitare che fosse prima di quello del Partito Comunista del Vietnam, fondato in marzo.\nQuando Heng divenne segretario, il numero dei membri del Partito andava dai 600 ai 1.000 elementi, ancora troppo pochi per il partito di massa che si voleva creare. Heng quindi diede grande impeto all'espansione del Partito in ogni ambito, arrivando nel 1985 a dargli pi\u00f9 di 7.000 membri.\nDal 13 al 16 ottobre 1985 si tenne il quinto Congresso, a seguito di un'ulteriore campagna di reclutamento che vide l'entrata in blocco di 4.000 nuovi membri. Nel suo rapporto, Heng esalt\u00f2 la riorganizzazione e ricostruzione del Partito, dichiarando trionfalmente di avere sconfitto ogni \"pericolo di autoritarismo\", ma palesando forti tendenze al burocratismo e all'arroganza; inoltre dichiar\u00f2 che, insieme ai \"volontari vietnamiti\", il governo cambogiano era riuscito ad annientare definitivamente la resistenza (quest'ultima dichiarazione era evidentemente mera propaganda). Inoltre, Heng deline\u00f2 il primo piano economico quinquennale (1985-1990), aprendo al settore privato, e indic\u00f2 nell'alleanza con l'URSS e il Vietnam la garanzia per il successo del socialismo cambogiano.\nIl Partito del Popolo.\nIl 1985 fu un anno importante anche perch\u00e9 il Vietnam cominci\u00f2 ad intavolare colloqui di pace fra la resistenza di Norodom Sihanouk ed il governo cambogiano. Il moderato Hun Sen, divenuto primo ministro, ebbe il controllo effettivo del Paese per favorire il ritorno della monarchia. Un partito comunista al potere diveniva quindi obsoleto.\nNel 1991 Heng dovette cedere la \"leadership\" del Partito, che rinneg\u00f2 il marxismo-leninismo e si rinomin\u00f2 Partito del Popolo Cambogiano, con Chea Sim presidente, Heng presidente onorario e Hun Sen vicepresidente, anche se di fatto \u00e8 lui a guidare il Partito. Hun fu peraltro candidato primo ministro del PPC in tutte le elezioni (1998, 2003, 2009), che vinse continuamente.\nIn seguito all'abbandono del marxismo-leninismo il partito ha assunto posizione conservatrici, liberiste e monarchiche, aderendo all'Internazionale Democratica Centrista.\nIl vero potere del PPC risiede nel fatto che molti funzionari governativi e membri di spicco delle forze armate sono suoi membri o comunque sostenitori.\nRisultati elettorali.\nIl PPC ha visto una costante crescita elettorale nel corso della propria storia.\nNel 1993, nelle prime elezioni dopo la rimozione della repubblica popolare, ottenne il 38%, divenendo il secondo partito. Nel 1998, in elezioni tenutesi in un grave clima di intimidazioni e violenze, ottenne il 52%, divenendo primo partito. Nel 2003 cal\u00f2 al 47,3% ma rest\u00f2 primo partito con la maggioranza relativa. Nelle elezioni per il Senato del 2006 ottenne 43 seggi su 53. Infine nel 2008 ottenne il 58,11% dei voti nell'Assemblea Nazionale; attualmente vi detiene 125 seggi su 125."}
{"id": "2487177", "revid": "228587", "url": "https://it.wikipedia.org/wiki?curid=2487177", "title": "Rodelinda", "text": ""}
{"id": "2487191", "revid": "1305772", "url": "https://it.wikipedia.org/wiki?curid=2487191", "title": "Alain Minc", "text": "Nato da una famiglia di immigrati ebrei polacchi. Il padre Joseph Minkowski era un dentista e membro del Partito Comunista, naturalizzato francese nel 1947. \n\u00c8 sposato e ha tre figli.\nBiografia.\nConsigliere politico ed economico francese, saggista, politologo, e dirigente d'impresa, Alain Minc \u00e8 stato il presidente del Consiglio di sorveglianza e della Societ\u00e0 dei lettori del quotidiano \"Le Monde\". Esperto di tecnologie dell'informazione, oggi \u00e8 il presidente di AM Conseil, importante societ\u00e0 di consulenza finanziaria per il settore industriale.\nNel 1971, ottiene una laurea in ingegneria (presso l'\u00c9cole nationale sup\u00e9rieure des mines di Parigi), e una laurea in scienze politiche all'Institut d'\u00e9tudes politiques di Parigi. Ha in seguito studiato nella prestigiosa \u00c9cole nationale d'administration (ENA) dove si laurea, primo della sua promozione, nel 1975.\nIncomincia a lavorare al Ministero delle finanze, presso l\"'Inspection g\u00e9n\u00e9rale des Finances\". Nel 1979 d\u00e0 le dimissioni e accetta un incarico nella societ\u00e0 Saint Gobain. Lascia l'impresa nel 1986 per lavorare con l'imprenditore Carlo De Benedetti e diventa l'amministratore delegato di CERUS. Lascia il gruppo nell'aprile 1991.\nDopo la creazione di Direct 8, canale dell'emittente TNT, Alain Minc diventa editorialista del programma intitolato \"Face \u00e0 Alain Minc\". Inoltre \u00e8 l'editorialista europeo del quotidiano \"Metro\" e il presidente della ONG EuropaNova.\nLegato al presidente francese Nicolas Sarkozy, nel gennaio 2008, ha ricevuto la Legione d'Onore. "}
{"id": "2487198", "revid": "63756", "url": "https://it.wikipedia.org/wiki?curid=2487198", "title": "Project Portfolio Management", "text": "In economia aziendale e ingegneria gestionale il Project Portfolio Management (PPM) \u00e8 un termine utilizzato dai project manager e dalle organizzazioni per il project management (PM) per descrivere i metodi per analizzare e gestire un gruppo di progetti in corso oppure di proposte di progetto, basandosi su diverse caratteristiche chiave. \nL'obiettivo fondamentale del processo di PPM \u00e8 quello di determinare la sequenza ed il mix ottimale dei progetti proposti per raggiungere nel miglior modo possibile gli obiettivi dell'organizzazione, solitamente espressi in termine di misuratori economici, obiettivi delle strategie di business oppure obiettivi strategici a livello tecnico, tenendo conto dei vincoli imposti dal management o da fattori esterni. I tipici attributi del progetto vengono analizzati in un processo di PPM che include: il costo totale di ogni progetto, il consumo di scarse risorse (sia umane che di altro tipo), la durata prevista e la pianificazione degli investimenti, i benefici e le relazioni o interdipendenze con gli altri progetti nel portfolio.\nLa chiave nell'implementazione di un processo di PPM efficace \u00e8 solitamente assicurarsi il permesso di farlo. Molte organizzazioni sono culturalmente abituate ad usare metodi informali per prendere decisioni sugli investimenti per i progetti. Ad ogni modo questo approccio decisionale ha portato molte organizzazioni a risultati insoddisfacenti, questo ha permesso la formazione della domanda per un processo di decision making pi\u00f9 metodologico e trasparente. Questa richiesta si \u00e8 trasformata in un mercato per i tools ed i sistemi che facilitano tale processo.\nAlcuni rivenditori di tali prodotti sottolineano la capacit\u00e0 dei loro prodotti di trattare i progetti come parte di un unico portfolio di investimento. La maggioranza degli strumenti e dei metodi di PPM cercano di stabilire un insieme di valori, tecniche e tecnologie che permettano la visibilit\u00e0, la standardizzazione, la misurazione ed il miglioramento del processo. Gli strumenti del PPM cercano di permettere all'organizzazione di gestire il flusso continuo dei progetti dall'idea al completamento."}
{"id": "2487202", "revid": "1632387", "url": "https://it.wikipedia.org/wiki?curid=2487202", "title": "The Red Shore", "text": "The Red Shore \u00e8 una band deathcore australiana, proveniente da Melbourne, formatasi nel 2004.\nStoria dei Red Shore.\nThe Red Shore firmano il loro primo contratto per Big Phat Adelaide Records e Modern Music, nel 2006 e pubblicato il loro primo EP,Salvaging What's Left. Alla fine del 2007, la bandviene alla ribalta sui titoli nazionali quando vengono coinvolti in un incidente d'auto mortale durante il tour, causando la morte del vocalist Damien Morris e del roadie Andy Milner.\nI membri decidono di continuare come band, firma per Siege of Amida Records ed esce il loro album di debutto, Unconsecrated, nel 2008. Una compilation, dal titolo Lost Verses, \u00e8 stato registrata e pubblicata nel maggio 2009.\nLa band \u00e8 attualmente sotto contratto con Roadrunner (Australia). Rise Records (Nord America e Giappone) e Listenable Records (Europa)."}
{"id": "2487208", "revid": "767487", "url": "https://it.wikipedia.org/wiki?curid=2487208", "title": "Donna Flor e i suoi due mariti", "text": "Donna Flor e i suoi due mariti (\"Dona Flor e seus dois maridos\") \u00e8 un film brasiliano del 1976, diretto da Bruno Barreto e basato sull'omonimo romanzo di Jorge Amado. Nel corso degli anni \u00e8 diventata l'opera cinematografica di maggior successo e di maggior incasso nella storia del cinema brasiliano, almeno sino al 2010, anno in cui \u00e8 stata superata da un'altra pellicola locale, \"Tropa de Elite 2 - Il nemico \u00e8 un altro\".\nTrama.\nDona Flor\u00edpedes (detta Flor) Guimar\u00e3es \u00e8 una tranquilla donna borghese, benestante, insegnante d'arte culinaria. Ci\u00f2 che forse sembra stonare \u00e8 il marito, Valdomiro Santos, detto Vadinho, che ha davvero un sacco di difetti: sperpera il denaro della moglie nel gioco d'azzardo, la lascia sola anche per alcuni giorni, tornando a casa ubriaco, senza quattrini e a volte pure senza vestiti, frequenta tutte le case di piacere di Bahia e ci prova persino con le allieve della scuola di cucina della moglie. Malgrado tutto Flor ama Vadinho per la sensualit\u00e0 che sa risvegliare in lei.\nQuando il marito muore improvvisamente nel corso del Carnevale di Bahia, la vedova trascorre un doveroso periodo di sincero lutto; poi, bisognosa di un uomo, sposa il farmacista Teodoro Madureira, una persona valente e perbene ma che non la soddisfa sessualmente. Il desiderio della donna, che ricorda nostalgicamente i focosi amplessi con il \"suo\" Vadinho, \u00e8 talmente intenso da far ritornare il defunto come fantasma, ma con una consistenza corporea che solo lei avverte, apparendo ad ogni ora del giorno o della notte completamente nudo, invisibile a tutti fuor che all'appassionata Flor. Dopo essere ricorsa a un rito candombl\u00e9 per liberarsi dell'imbarazzante presenza, vinta dalla passione lo interrompe e trova il modo di convivere, senza sensi di colpa, con i due mariti.\nLe location.\nIl film \u00e8 girato quasi completamente nel centro storico di Salvador de Bahia, in particolare nei quartieri Nazar\u00e9, in \"largo da Palma,\" e nel noto Pelourinho. La chiesa del finale, dalla quale esce Dona Flor a braccetto con il marito attuale e col marito-fantasma Vadinho, \u00e8 precisamente la Igreja de Nossa Senhora do Ros\u00e1rio dos Pretos, situata nel \"largo do Pelourinho\", che conduce verso \"laidera do Carmo\", porta d'ingresso al quartiere Santo Antonio.\nColonna sonora.\nLeitmotiv del film \u00e8 la canzone \"O que ser\u00e1\" di Chico Buarque appositamente scritta per la colonna sonora del film, ma eseguita non da Buarque, bens\u00ec dalla cantante bahiana Simone Bittencourt de Oliveira.\nL'edizione italiana.\nDopo essere stata presentata al Festival Cinematografico di Taormina del 1977, in Italia la pellicola \u00e8 stata distribuita regolarmente solo alla fine di febbraio del 1978. Quanto al mercato home-video italiano, ricordiamo alcune edizioni in VHS (Columbia, Fonit Cetra); il film \u00e8 infine uscito, nel 2010, in una scadente edizione in DVD per l'etichetta StormVideo/Mondo Home Entertainment."}
{"id": "2487210", "revid": "76963", "url": "https://it.wikipedia.org/wiki?curid=2487210", "title": "William Stevenson", "text": " \nBiografia.\n\u00c8 diventato famoso per il suo romanzo \"\"A Man Called Intrepid\" che ha come protagonista Sir William Samuel Stephenson (verso il quale l'autore non ha alcun grado di parentela), diventato un best seller da cui \u00e8 stata tratta nel 1979 una miniserie televisiva con David Niven, seguito poi dal romanzo \"Intrepid's Last Case\" del 1983. Inoltre nel 1992 dal suo romanzo per ragazzi \"La ragazza e il galagone\" (\"The Bushbabies\"\") del 1965 \u00e8 stata tratta la serie televisiva animata giapponese .\nOpere.\nQuesta \u00e8 una lista non completa delle pubblicazioni di William Stevenson:"}
{"id": "2487214", "revid": "114051700", "url": "https://it.wikipedia.org/wiki?curid=2487214", "title": "Pier Gabriele Goidanich", "text": "Biografia.\nGli anni giovanili e della formazione.\nNato a Volosca, cittadina situata nel Golfo del Quarnero a pochi chilometri da Fiume, dai lussignani Pietro e Antonella Stuparich, si diplom\u00f2 nel ginnasio liceo di Capodistria, passando in seguito con la sua famiglia dall'Impero austroungarico in Italia in quanto profugo politico.\nLaureatosi a Milano alla scuola dell'Ascoli, vinse poi il perfezionamento alla Normale di Pisa. Insegn\u00f2 in seguito in vari ginnasi del Mezzogiorno, vivendo per otto anni in Campania. A Salerno diede alle stampe nel 1893 il suo primo lavoro di glottologia: \"La gutturale e la palatina nei plurali dei nomi toscani della prima e seconda declinazione\".\nL'esperienza universitaria e la produzione scientifica.\nNel 1899 Goidanich consegu\u00ec la libera docenza di storia comparata delle lingue classiche e neolatine nell'Universit\u00e0 di Pisa, passando poi nel 1906 ad insegnare a Bologna, ove visse fino al collocamento a riposo nel 1938.\nDal Volume XVII fu direttore dell'Archivio glottologico italiano - la rivista fondata nel 1873 dall'Ascoli - passando in seguito alla condirezione dal volume XX (1926).\nGoidanich fu uno dei pi\u00f9 importanti e conosciuti glottologi europei del suo tempo, caratterizzato per un approccio fortemente scientifico fondato su solide basi dottrinali, che si contrapponeva alla \"glottologia idealistica\" comune soprattutto alla fine del XIX secolo: la scuola glottologica cui appartenne venne detta dei \"neogrammatici\".\nFu socio effettivo dell'Accademia delle scienze dell'Istituto di Bologna (1921), socio nazionale dell'Accademia dei Lincei (16 giugno 1936), membro dell'Accademia della Crusca, socio della Deputazione di storia patria per l'Emilia.\nI suoi studi si impegnarono sia nel campo indoeuropeo, specialmente nell'italico (\"Studi di latino arcaico\", 1902), sia in quello romanzo (rumeno, dialetti italiani, origini della neolatinit\u00e0).\nSua \u00e8 la \"Grammatica della lingua italiana\", riveduta, corretta e ristampata per decenni col suo nome fino alla fine degli anni '60 del XX secolo.\nIl 20 ottobre 1939 venne nominato Senatore del Regno, prendendo possesso della carica col giuramento del 21 novembre dello stesso anno.\nDeferito all'Alta Corte di Giustizia per le Sanzioni contro il Fascismo nel 1944, venne inserito fra quei senatori responsabili di \"aver mantenuto il fascismo e resa possibile la guerra sia coi loro voti, sia con azioni individuali, tra cui la propaganda esercitata fuori e dentro il Senato\", ma la richiesta di decadenza venne rigettata il 14 novembre 1945.\nMor\u00ec a Bologna il 27 ottobre 1953."}
{"id": "2487218", "revid": "173617", "url": "https://it.wikipedia.org/wiki?curid=2487218", "title": "Sammy Angott", "text": "Campione del mondo dei pesi leggeri dal 1940 al 1941.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nProveniente da una famiglia di origine italiana, divenne professionista nel 1935.\nCarriera da professionista.\nNel 1940 batt\u00e9 in un incontro valido per il mondiale dei leggeri Daveu Day e, l'anno seguente, Lew Jenkins.\nIncontr\u00f2 i migliori pesi leggeri e welter della propria epoca, come Sugar Ray Robinson, Willie Pep, Beau Jack, Fritzie Zivic, Henry Armstrong.\nUno solo dei suoi antagonisti riusc\u00ec a sconfiggerlo prima del limite, l'afroamericano Beau Jack."}
{"id": "2487220", "revid": "1566286", "url": "https://it.wikipedia.org/wiki?curid=2487220", "title": "Delta Burke", "text": "Fra i suoi ruoli di maggior successo, quelli nella serie televisiva \"Popular\" (1999-2001) e nel film \"Going for Broke - Una vita in gioco\" (2003).\nLa sua interpretazione di Suzanne Sugarbaker nella serie \"Quattro donne in carriera\" (1986-1991) le ha dato molta popolarit\u00e0 in patria\nBiografia.\nDopo aver frequentato la Colonial High School ad Orlando, nello stato della Florida, termina gli studi nel 1974, durante lo stesso anno partecipa all'elezione di Miss Florida, vincendo la competizione.\nLa sua carriera televisiva inizia nel 1980, in una miniserie della CBS."}
{"id": "2487223", "revid": "1543377", "url": "https://it.wikipedia.org/wiki?curid=2487223", "title": "Roger Reynold Talbot", "text": "Roger R. Talbot \u00e8 irlandese di nascita, ma da oltre quarant'anni risiede in Italia. \u00c8 un appassionato studioso di teologia, storia e letteratura. Nel 2008 pubblica il suo primo libro \"I numeri della sabbia\", presso la Sperling &amp; Kupfer.\nIl libro viene pubblicato in lingua tedesca il 23 luglio 2009, con il titolo \"Die letzte Prophezeiung\".\nIl 24 giugno 2009 l'autore annuncia sul suo blog, su MySpace, di aver iniziato a scrivere il suo secondo libro. Attualmente vive tra Roma, Toscana e Irlanda."}
{"id": "2487224", "revid": "18143", "url": "https://it.wikipedia.org/wiki?curid=2487224", "title": "Pietro Tinu", "text": "Biografia.\nConseguito il diploma all'Istituto d'Arte di Sassari nel 1945 si iscrive all'Accademia di belle arti di Firenze (fu compagno di studi del pittore sassarese Salvatore Fara), sotto gli insegnamenti di Felice Carena, Primo Conti, Giovanni Colacicchi e Pietro Annigoni, solo per citare i pi\u00f9 noti. Anni dopo, negli anni '60, diventer\u00e0 docente di \"Decorazione\" presso la stessa Accademia (dove insegn\u00f2 per circa 30 anni), essendosi ormai trasferito stabilmente in Toscana.\nLa sua produzione artistica, seppure eclettica e variegata, si incentra soprattutto sulla grafica (in particolare il disegno, il monotipo e l'acquaforte), la pittura (ad olio o tempera), ed una tecnica mista basata su colla, tempera, gessolino e pastello che svilupp\u00f2 negli ultimi anni. Gli esordi lo vedono schierato nel campo figurativo, ma ben presto si pone alla ricerca di nuove esperienze fino a giungere ad un astrattismo originale e maturo, in cui alle geometrie del segno si uniscono ricercati equilibri tonali ed una matericit\u00e0 dei colori che lo avvicina, per certi versi, all'informale.\nHa esposto alla VII Quadriennale Nazionale d'Arte di Roma del 1955 presso il Palazzo delle Esposizioni. Nel corso del 1970, tenuto mostre personali aa Firenze, Bari, Camaiore, Cesena, Salerno e Terni. Tra il dicembre del 2000 ed il gennaio 2001 il Comune di Santa Croce sull'Arno ha tenuto una mostra antologica dal titolo \u201c\"Pietro Tinu \u2013 Pittura e Grafica\"\u201d (sottotitolo \u201cUna vita nel rigore\u201d, 60 dipinti esposti) presso il Centro Espositivo di Villa Pacchiani.\nAd Ozieri realizz\u00f2, in occasione dell'anno mariano del 1954, gli affreschi della Cappella del Rimedio presso la chiesa dei Cappuccini, che purtroppo crollarono durante i lavori di risanamento degli intonaci, negli anni '80. Nella stessa cappella \u00e8 per\u00f2 presente un olio che ritrae i santi fondatori dell'Ordine Trinitario (la cui Patrona \u00e8, per l'appunto, la Madonna del Rimedio)."}
{"id": "2487225", "revid": "109824455", "url": "https://it.wikipedia.org/wiki?curid=2487225", "title": "United States Mint", "text": "United States Mint (talvolta abbreviato in \"US Mint\") \u00e8 l'organismo incaricato di produrre la moneta attualmente in circolazione negli Stati Uniti. Il pi\u00f9 grande impianto dell'US Mint \u00e8 a Filadelfia (P), al quale si aggiunge attualmente anche Denver (D).\nQuesto organismo fu creato il 2 aprile 1792 durante la presidenza di George Washington dal Congresso degli Stati Uniti tramite un'apposita legge ed \u00e8 stato assegnato sotto la tutela del Dipartimento di Stato; il primo direttore fu David Rittenhouse.\nNel 1799 l'agenzia \u00e8 diventata indipendente, ma tramite una legge emanata nel 1873 \u00e8 stata assegnata sotto la supervisione del Dipartimento del Tesoro degli Stati Uniti e, dal 1981, \u00e8 stata posta sotto l'autorit\u00e0 del Tesoriere degli Stati Uniti."}
{"id": "2487227", "revid": "287204", "url": "https://it.wikipedia.org/wiki?curid=2487227", "title": "Yoji Enokido", "text": ""}
{"id": "2487231", "revid": "110157", "url": "https://it.wikipedia.org/wiki?curid=2487231", "title": "Manuela Melchiorri", "text": "Specializzata nelle gare lunghe dello stile libero e buona delfinista, Ha vinto 3 medaglie d'argento ai Giochi del Mediterraneo. Ha gareggiato in nazionale sino ai Giochi di Barcellona.\nPalmar\u00e8s.\nCampionati italiani.\n22 titoli individuali, cos\u00ec ripartiti:"}
{"id": "2487234", "revid": "287204", "url": "https://it.wikipedia.org/wiki?curid=2487234", "title": "1000 km del Nurburgring", "text": ""}
{"id": "2487243", "revid": "1745361", "url": "https://it.wikipedia.org/wiki?curid=2487243", "title": "Mini (popolo)", "text": "Secondo la mitologia greca, i Mini - agg. minio, minia, minie, minii - (in greco \u039c\u03b9\u03bd\u03cd\u03b5\u03c2, Minyes), furono un gruppo autoctono abitante la regione egea. Tuttavia, l'estensione con cui la preistoria del mondo egeo viene riflessa nei resoconti letterari di popoli leggendari \u00e8 soggetta a ripetute revisioni.\nPrima della seconda guerra mondiale, gli archeologi talvolta applicarono il termine \"Mini\" in modo diverso, per indicare la prima vera ondata di popoli parlanti il protogreco nel II millennio a.C., tra le culture dell'antica et\u00e0 del bronzo, talvolta identificate con l'inizio della cultura del Medio Elladico. La \"ceramica minia\" grigia \u00e8 un termine usato dagli archeologi per un particolare stile di ceramica egea associata con il periodo Medio Elladico (2100\u20131550 a.C. ca.). Di conseguenza l'inizio del Medio Elladico sarebbe contrassegnato dalla immigrazione di questi \"Mini\". Secondo Emily Vermeule, questa fu la prima ondata di veri elleni in Grecia. Pi\u00f9 recentemente, comunque, gli archeologi e paletnologi trovano il termine \"Minyes\" discutibile: \"chiamare i marcatori della \"ceramica minia\" loro stessi 'Mini' \u00e8 biasimevole\", sottolineava F. H. Stubbings. \"Derivare i nomi etnici dagli stili della ceramica \u00e8 una delle abitudini pi\u00f9 deplorevoli in archeologia,\" affermava F. J. Tritsch nel 1974. \"Noi parliamo animatamente dei 'Mini' quando vogliamo indicare una popolazione che usa ceramica che noi chiamiamo 'minia',\" sebbene egli avesse sbagliato nel dire che i Greci stessi non menzionano mai i 'Mini' come trib\u00f9 o popolo.\nI greci micenei raggiunsero Creta nel 1450 a.C. ca. e la presenza greca sul continente viene fatta risalire al 1600 a.C., se la cultura materiale pu\u00f2 essere collegata sicuramente all'etnicit\u00e0 basata sulla lingua. Altri aspetti del periodo \"minio\" sembrano arrivare dalla Grecia settentrionale e dai Balcani (tombe a tumulo, asce in pietra perforate). Secondo gli scavi archeologici di John L. Caskey condotti negli anni '50, la prova \u00e8 emersa collegando i proto-greci ai portatori della cultura \"minia\" (o del Medio Elladico).\nUtilizzo del termine \"\u039c\u03b9\u03bd\u03cd\u03b5\u03c2\" tra i greci classici.\nI Greci non sempre chiaramente distinguevano i Mini dalle culture pelasgiche che li avevano preceduti. I mitografi greci danno ai Mini un fondatore eponimo, Minia, forse cos\u00ec leggendario come Pelasgo (il padre fondatore dei pelasgi), i quali furono la pi\u00f9 vasta categoria di popoli egei pre-greci. Questi Mini vennero associati con la Orcomeno beotica, come quando Pausania riferisce che \"Teo era solita essere abitata dai Mini di Orcomeno, i quali vi arrivarono con Atamante\" e potrebbe avere rappresentato una dinastia governante o una trib\u00f9 pi\u00f9 tardi localizzata in Beozia.\nErodoto asserisce molte volte che i pelasgi dimoravano in un lontano passato con gli ateniesi in Attica, e che questi pelasgi mandati via dall'Attica a loro volta condussero i Mini fuori da Lemnos.\nEracle, l'eroe le cui imprese sempre celebrano il nuovo ordine olimpico sulle vecchie tradizioni, venne a Tebe, una delle antiche citt\u00e0 micenee della Grecia, e trov\u00f2 greci che pagavano un tributo di 100 capi di bestiame (un \"ecatombe\") ogni anno a Ergino, re dei Mini. Eracle attacc\u00f2 un gruppo di emissari mandati dai Mini, tagliando loro le orecchie, i nasi e le mani. Li leg\u00f2 intorno a collo dicendo loro di prendere quei tributi da mandare a Ergino. Questi fece guerra a Tebe, ma Eracle, con i suoi compagni tebani, dopo averli armati con le armi consacrate nel tempio, sconfisse i Mini, uccidendo il loro re Ergino. I Mini furono cos\u00ec costretti a pagare il doppio del precedente tributo che era stato prima riservato ai Tebani. Ad Eracle venne attribuito anche l'incendio del palazzo di Orcomeno: \"Allora apparendo di sorpresa prima che gli abitanti di Orcomeno se ne accorgessero, sgaiottol\u00f2 via attraverso l'ingresso, bruciando il palazzo dei Mini e radendo al suolo la citt\u00e0\".\nGli Argonauti furono talvolta riferiti come \"Mini\" poich\u00e9 la madre di Giasone discendeva da quella stirpe, e molti suoi cugini si unirono nell'avventura. I Mini sono infine citati nell\"'Iliade\", tra i popoli alleati degli achei.\nArcheologia.\nQuando John L. Caskey della Scuola Americana per gli Studi Classici ad Atene deline\u00f2 i risultati dei suoi scavi a Lerna dal 1952 fino al 1958, egli precisa che le peculiarit\u00e0 della cultura del Medio Elladico (vale a dire la ceramica minia grigia e il veloce tornio da vasaio) possano trarre origine dall'Antico Elladico III. Anche Caskey dichiar\u00f2 che Lerna (insieme agli insediamenti a Tirinto, Asine nell'Argolide, Agios Kosmas vicino ad Atene, e forse Corinto) fosse stata distrutta alla fine dell'Antico Elladico II. Egli sugger\u00ec che gli invasori degli insediamenti dell'Antico Elladico II possano essere i greci che parlavano un prototipo della successiva lingua greca. Tuttavia, c'\u00e8 l'attestazione della distruzione alla fine dell'Antico Elladico III a Korakou (vicino a Corinto) e a Eutresis in Beozia. Nonostante ci\u00f2, Caskey trov\u00f2 che le popolazioni del Medio Elladico fossero gli antenati diretti dei micenei e, pi\u00f9 tardi, dei greci.\nNaturalmente, gli studiosi contestano la proposta di Caskey riguardo al fatto che invasori indoeuropei (proto-greci) distruggesero gli insediamenti dell'Antico Elladico II in Grecia. Infatti, gli strati di distruzione che Caskey trov\u00f2 a Lerna e a Tirinto furono attribuiti al fuoco. Inoltre, ci sono indicazioni riguardo alla cultura dell'Antico Elladico II alla quale succede direttamente quella dell'Antico Elladico III. Nell'insieme, ci\u00f2 indica che i progenitori e fondatori della \"cultura minia\" fossero un gruppo autoctono."}
{"id": "2487246", "revid": "173617", "url": "https://it.wikipedia.org/wiki?curid=2487246", "title": "Dick Tiger", "text": "Fu campione del mondo dei pesi medi dal 1962 al 1963 e dal 1965 al 1966, e campione del mondo dei mediomassimi dal 1966 al 1968.\nVenne nominato Fighter of the year (pugile dell'anno) dalla rivista statunitense Ring Magazine nel 1962 e nel 1965. L'incontro in cui batt\u00e9 ai punti Frank DePaula fu invece eletto fight of the year del 1968. \nCarriera.\nGli inizi.\nNativo del villaggio di Amaigbo, oggi nello Stato di Imo, in Nigeria, all'epoca colonia inglese. Debutt\u00f2 come professionista nel 1952 in patria, dove combatt\u00e9 17 match, di cui 14 vinti. Al termine del 1955 emigr\u00f2 a Liverpool, e combatt\u00e9 esclusivamente nelle arene inglesi e gallesi fino al 1959 dove prosegu\u00ec in modo inizialmente incerto. Perse ai punti i primi quattro match ma, nel 1957, batt\u00e9 il futuro campione del mondo Terry Downes\nDopo le prime quattro sconfitte in terra britannica, combatt\u00e9 altre 24 volte, vincendo 20 match. Il 27 marzo 1958, conquist\u00f2 il titolo di campione del Commonwealth dei pesi medi.\nNegli Stati Uniti.\nNel 1959 Tiger si trasfer\u00ec negli Stati Uniti, dove sarebbe rimasto e avrebbe combattuto per tutto il resto della carriera, con l'esclusione di un paio di match disputati in Canada, in cui era in palio il titolo di campione dei medi del Commonwealth (1960), di uno in Germania (1966) e di due match disputati in Nigeria (1963, valido per il titolo mondiale dei pesi medi e 1967). \nIl 6 settembre 1959, a Chicago, incontr\u00f2 per la prima volta il suo grande avversario Joey Giardello e lo sconfisse ai punti in un match al limite delle dieci riprese. Cinque settimane pi\u00f9 tardi, a Cleveland, Giardello si prese la rivincita battendo Tiger ai punti, sempre in dieci riprese.\nNel 1962, batt\u00e9 per KOT al 6\u00ba round al Madison Square Garden il fortissimo cubano Florentino Fernandez, che dovette abbandonare l'incontro a causa di una brutta frattura al naso e conquist\u00f2 il diritto di sfidare il campione mondiale WBA Gene Fullmer. Con Fullmer, Tiger instaur\u00f2 una rivalit\u00e0 che fece incontrare i due pugili per quattro volte nel giro di due anni.\nCampione del mondo dei pesi medi.\nLa sfida mondiale avvenne il 23 ottobre 1962 a San Francisco. Dick Tiger conquist\u00f2 il titolo WBA, battendo ai punti in 15 riprese il campione mormone per decisione unanime. Nel 1996, l'autorevole rivista Ring Magazine ha incluso questo match al 47\u00ba posto nella lista dei 100 pi\u00f9 grandi combattimenti di tutti i tempi. Per la grande impressione destata dalle vittorie contro Fernandez e Fullmer, la stessa rivista nomin\u00f2 Dick Tiger miglior pugile dell'anno 1962.\nNel 1963, a Las Vegas, il nigeriano concesse la rivincita allo stesso Fullmer e, pareggiando, mantenne la cintura mondiale. Accett\u00f2 anche di mettere nuovamente in palio il titolo con lo stesso avversario, ad Ibadan (Nigeria) davanti a 35.000 suoi tifosi, costringendolo ad abbandonare al settimo round. Questo match ottenne il riconoscimento anche dalla WBC, permettendo a Tiger di diventare campione del mondo indiscusso della categoria. \nIl 7 dicembre 1963, ad Atlantic City, Tiger dovette cedere ai pugni dell'italoamericano Joey Giardello, che gli strapp\u00f2 il titolo mondiale ai punti. L'11 settembre 1964 batt\u00e9 Don Fullmer, futuro sfidante di Benvenuti al titolo mondiale ma il 16 ottobre dello stesso anno perse ai punti da Joey Archer, con verdetto non unanime.\nTiger rimase comunque ai vertici assoluti della categoria. Nel 1965 batt\u00e9 ai punti, dopo averlo messo due volte al tappeto, Rubin \"Hurricane\" Carter, ultimo sfidante di Giardiello per il titolo mondiale. \nNell'ottobre dello stesso anno, Tiger si riprese il titolo dei medi battendo ai punti Giardello, che lo aveva detenuto per quasi due anni. In seguito alle vittorie su Carter e Giardello, Ring Magazine nomin\u00f2 nuovamente Tiger miglior pugile per l'anno 1965.\nSei mesi pi\u00f9 tardi Tiger perse il titolo ai punti contro Emile Griffith, che gli inflisse il primo KD della sua lunga carriera, atterrandolo al 9\u00ba round. Il verdetto fu unanime, con quattro riprese di vantaggio per Griffith secondo l'arbitro, una sola secondo gli altri due giudici.\nCampione del mondo dei pesi mediomassimi.\nNell'incontro successivo, nel dicembre del 1966, a 37 anni compiuti, Tiger sfid\u00f2 il campione mondiale dei mediomassimi Jos\u00e9 Torres e conquist\u00f2 il titolo anche di quella categoria, battendo nettamente ai punti il portoricano. \nIl 16 maggio 1967, concesse la rivincita a Torres, sconfiggendolo nuovamente ai punti, anche se con verdetto contrastato. Mentre uno dei due giudici aveva visto vincitore Torres per una ripresa, l'arbitro e l'altro giudice attribuirono la vittoria a Tiger, sempre per una sola ripresa. \nSei mesi pi\u00f9 tardi, respinse l'assalto di Roger Rouse, sfidante n. 1 al titolo mondiale, vincendo per KOT alla dodicesima ripresa, dopo averlo atterrato al nono, al decimo e al dodicesimo round. L'ultima ripresa del match fu premiata come \"Round of the year\" per il 1967 dalla rivista specializzata Ring Magazine.\nTiger detenne la cintura mondiale fino al maggio del 1968, quando dovette cederla all'afroamericano Bob Foster, uno dei pi\u00f9 grandi mediomassimi e picchiatori di ogni epoca. Foster, pi\u00f9 alto di 18 centimetri e con un allungo di 201 contro i 180 del nigeriano, gli inflisse un tremendo KO al 4\u00ba round. Fu l'unico atterramento sino al conto totale subito da Tiger nella propria carriera e anche questa ripresa fu premiata come \"Round of the year\" per il 1968 dalla rivista specializzata Ring Magazine.\nUltimi incontri.\nQuasi quarantenne, dopo la sconfitta con Foster, Tiger disput\u00f2 ancora altri incontri ad altissimo livello. La sua vittoria ai punti su Frank DePaula, fu considerato il migliore match del 1968, dalla rivista Ring Magazine. Durante l'incontro, svoltosi al Madison Square Garden di New York, Tiger fin\u00ec due volte al tappeto nel 2\u00ba round, ma nel 3\u00ba round inflisse a propria volta due atterramenti all'avversario. \nNel maggio 1969, al Madison Square Garden di New York, incontr\u00f2 il campione del mondo in carica dei medi Nino Benvenuti in un match non valido per il titolo. Il triestino sal\u00ec sul ring con soli 28 giorni di allenamento alle spalle, reduce da un film girato in Spagna a 74,400 kg di peso, contro i 75,300 dell'avversario. L'incontro fu nettamente vinto da Tiger ai punti in dieci riprese, con ampio margine (7-2, 6-4, 6-3). Benvenuti dichiar\u00f2 di aver combattuto dal primo round con una frattura al metacarpo dell'indice destro - come certificato dal medico della Commissione Atletica dello Stato di New York - ma di non essersi voluto ritirare per rispetto ai 14.305 paganti. \nIl nigeriano chiuse la sua carriera nel luglio del 1970 con una sconfitta ai punti in 10 round contro il grande Emile Griffith, al Madison, di cui era diventato beniamino, avendovi combattuto praticamente tutti gli incontri disputati dal 1964 fino al ritiro.\nTiger fu tre volte campione del mondo in due diverse categorie, dei medi e dei mediomassimi. Disput\u00f2 complessivamente 10 match validi per il titolo assoluto, incontrando campioni come Gene Fullmer (4 volte, con 3 vittorie e un pareggio), Joey Giardello (4 volte, 2 vittorie e 2 sconfitte), Emile Griffith (2 sconfitte), Jos\u00e9 Torres (2 vittorie) e Bob Foster. Sostanzialmente, l'esperienza di Tiger nei mediomassimi si limit\u00f2 agli ultimi sei incontri, in nessuno dei quali super\u00f2 le 167 libbre (kg. 75,750), contro le 175 (kg. 79,380) del limite della categoria.\nVita Extrasportiva.\nNel 1958 il Regno Unito confer\u00ec a Tiger l'onorificenza di CBE, \"Commander of the Order of the British Empire\". Appartenendo al gruppo etnico degli Igbo Tiger ader\u00ec alla ribellione del Biafra (1967-1970). \nSpostata la residenza a New York, lavor\u00f2 brevemente come guardiano al Metropolitan Museum of Art. Al termine di una visita medica, a cui si era sottoposto a causa di forti dolori alla schiena, gli fu diagnosticato un cancro al fegato.\nPur essendo stato messo al bando dal governo nigeriano a causa del suo coinvolgimento con il movimento del Biafra, il divieto al ritorno in patria venne immediatamente revocato quando le notizie sulle sue condizioni giunsero in Nigeria.\nMor\u00ec a 42 anni, dopo nemmeno un anno e mezzo dall'abbandono del pugilato. La International Boxing Hall of Fame lo ha ammesso tra i pi\u00f9 grandi pugili di ogni tempo. Nel 1975 e nel 2001 \"Ring Magazine\" lo ha collocato rispettivamente al 7\u00ba e al 14\u00ba posto in una propria classifica dei migliori pesi medi della storia del pugilato.\nNel 2002 la medesima rivista lo ha inserito al 31\u00ba posto in una propria classifica degli 80 migliori pugili degli ultimi 80 anni."}
{"id": "2487250", "revid": "352448", "url": "https://it.wikipedia.org/wiki?curid=2487250", "title": "Ceramica minyes", "text": ""}
{"id": "2487252", "revid": "599013", "url": "https://it.wikipedia.org/wiki?curid=2487252", "title": "Frymburk", "text": ""}
{"id": "2487253", "revid": "173617", "url": "https://it.wikipedia.org/wiki?curid=2487253", "title": "Billy Conn", "text": "Campione del mondo dei pesi mediomassimi dal 1939 al 1940.\nCarriera.\nInizi\u00f2 la sua carriera professionistica nel 1934 nei pesi medi. Il 13 luglio 1939, al Madison Square Garden di New York, conquist\u00f2 il titolo mondiale dei mediomassimi a spese di Melio Bettina, che batt\u00e9 ai punti anche nella rivincita, il 25 settembre dello stesso anno. Il 17 novembre 1939, sempre al \"Madison\" accett\u00f2 la sfida di Gus Lesnevich e lo batt\u00e9 per verdetto unanime, ai punti in 15 riprese. Identico risultato ebbe la rivincita, disputata il 5 giugno 1940 a Detroit. Fu eletto Fighter of the year (pugile dell'anno) dalla rivista statunitense \"Ring Magazine\" nel 1940. Rinunci\u00f2 poi al titolo per combattere nella categoria superiore. \nMemorabili furono le due sfortunate sfide per il titolo dei massimi contro un Joe Louis all'apice della carriera. Il primo incontro contro il \"bombardiere nero\", nel 1941, vide il Campione del Mondo vittorioso per KO al 13\u00ba round. Il match \u00e8 stato inserito (1996) al 6\u00ba posto nella classifica di Ring Magazine dei 100 pi\u00f9 grandi combattimenti di tutti i tempi. Il secondo incontro, nel 1946, ebbe il medesimo risultato (KO all'ottavo round). \nLa International Boxing Hall of Fame lo ha riconosciuto tra i pi\u00f9 grandi pugili di ogni tempo. Nel 2002 The Ring lo ha collocato al 9\u00ba posto nella classifica dei migliori pesi mediomassimi della storia del pugilato e al 57\u00ba in quella degli 80 migliori pugili degli ultimi 80 anni."}
{"id": "2487258", "revid": "287204", "url": "https://it.wikipedia.org/wiki?curid=2487258", "title": "Gran Premio motociclistico del Venezuela", "text": "Il Gran Premio motociclistico del Venezuela \u00e8 stato una delle prove del motomondiale.\nStoria.\nLa gara sudamericana segn\u00f2 il ritorno del motomondiale alle trasferte extra-europee, abbandonate da un decennio (l'ultimo GP al di fuori del Vecchio Continente era stato il GP del Giappone 1967).\nIl Gran Premio si disput\u00f2 per tre edizioni, sempre come gara d'apertura del mondiale: una quarta, quella del 1980, verr\u00e0 annullata per motivi finanziari, e da allora il motomondiale non torn\u00f2 pi\u00f9 in Venezuela.\nLa prova \u00e8 sempre stata disputata su un circuito di 4,168 km nella vicinanze della citt\u00e0 di San Carlos, situata a sud-ovest della capitale Caracas.\nNella prima edizione della corsa, in classe 125, il pilota di nascita italiana e di passaporto venezuelano Ivan Palazzese stabilisce quello che allora era il record di pi\u00f9 giovane pilota salito sul podio di una gara iridata. La seconda edizione viene invece ricordata anche per la prima vittoria nel mondiale per lo statunitense Kenny Roberts, poi destinato a diventare pi\u00f9 volte campione del mondo. Nell'ultima edizione del Gran Premio vi \u00e8 invece la prima vittoria in un GP del pilota di casa Carlos Lavado."}
{"id": "2487259", "revid": "25659171", "url": "https://it.wikipedia.org/wiki?curid=2487259", "title": "Jarod Il Camaleonte", "text": ""}
{"id": "2487260", "revid": "834", "url": "https://it.wikipedia.org/wiki?curid=2487260", "title": "Exploited", "text": ""}
{"id": "2487262", "revid": "125768119", "url": "https://it.wikipedia.org/wiki?curid=2487262", "title": "Casoncelli", "text": "I Casoncelli (\"Casons\u00e8i\" in lingua lombarda, pronunciato in lombardo orientale) sono un piatto tipico di Bergamo e Brescia.\nSi tratta di una pasta ripiena tipica della Lombardia orientale, ma sono presenti numerosissime varianti locali che pur essendo leggermente diverse tra loro mantengono alcune caratteristiche di base: la farcia comune \u00e8 costituita da carne, grana padano ed erbe aromatiche, mentre la pasta assume la forma di una mezza luna.\nCasoncelli della Bassa Bresciana.\nPiatto tipico della Bassa bresciana:\nTipici sono i \"Casons\u00e9i\" di Barbariga, Longhena, Pontoglio e Castelcovati prodotti all'interno del territorio comunale di questi quattro paesi della bassa bresciana. Dal 2004 i Casoncelli di Barbariga e Longhena e dal 2019 Pontoglio, hanno ricevuto la De.C.O.\nCasoncelli alla Bergamasca.\nPiatto tipico della bergamasca:\nIl ripieno conferisce ai Casoncelli un sapore lievemente dolciastro, caratteristica tipica del panorama culinario medioevale e rinascimentale nel quale hanno origine; una documentazione certa attesta la loro esistenza gi\u00e0 nel 1386. Sotto il dominio veneziano il ripieno si arricch\u00ed con spezie, amaretti e ingredienti di origine lontana. La ricetta attuale \u00e8 il consolidamento della versione ottocentesca.\nIn Val Gandino e in alta Val Seriana vengono chiamati Casons\u00e9i (pronunciati ).\nCasoncelli della Val Camonica.\nPiatto tipico della Val Camonica.\nIn ogni paese differisce il ripieno. I pi\u00f9 noti sono quelli:\nLe ricette variano poi da paese e paese, e ogni famiglia la modifica secondo le proprie varianti."}
{"id": "2487270", "revid": "162049", "url": "https://it.wikipedia.org/wiki?curid=2487270", "title": "\u014cran K\u014dk\u014d Host Club", "text": ""}
{"id": "2487272", "revid": "834", "url": "https://it.wikipedia.org/wiki?curid=2487272", "title": "The Massacre (Exploited)", "text": ""}
{"id": "2487275", "revid": "80598", "url": "https://it.wikipedia.org/wiki?curid=2487275", "title": "Flora, Fauna &amp; Cemento", "text": ""}
{"id": "2487276", "revid": "834", "url": "https://it.wikipedia.org/wiki?curid=2487276", "title": "On Stage (Exploited)", "text": ""}
{"id": "2487278", "revid": "834", "url": "https://it.wikipedia.org/wiki?curid=2487278", "title": "Live and Loud (Exploited)", "text": ""}
{"id": "2487280", "revid": "834", "url": "https://it.wikipedia.org/wiki?curid=2487280", "title": "Live in Japan (Exploited)", "text": ""}
{"id": "2487283", "revid": "834", "url": "https://it.wikipedia.org/wiki?curid=2487283", "title": "Dogs of War (Exploited)", "text": ""}
{"id": "2487286", "revid": "173617", "url": "https://it.wikipedia.org/wiki?curid=2487286", "title": "Melio Bettina", "text": "Gli inizi.\nDi famiglia di origine italiana. Pugile mancino, fu un ottimo dilettante. Batt\u00e9 nel torneo Golden Gloves il futuro campione mondiale dei medi Tony Zale.\nCarriera da professionista.\nDivenne professionista nel 1934. Il 23 febbraio 1939, al Madison Square Garden di New York, battendo per KOT al 9\u00ba round il forte afroamericano Tiger Jack Fox, conquist\u00f2 il campionato mondiale dei mediomassimi.\nIl 13 luglio dello stesso anno, sempre al Madison, dovette consegnare il titolo al grande Billy Conn, che lo batt\u00e9 ai punti anche nella rivincita, disputata il 25 settembre sempre del 1939.\nNel corso della carriera incontr\u00f2 alcuni grandissimi pugili della propria categoria, quali Jimmy Bivins, Fred Apostoli, Gus Lesnevich."}
{"id": "2487289", "revid": "154639", "url": "https://it.wikipedia.org/wiki?curid=2487289", "title": "Ernst Soner", "text": "Biografia.\nStudi\u00f2 filosofia dal 1589 al 1592 all'Accademia di Altdorf, allievo degli aristotelici Nikolaus Taurellus e Philipp Scherbe. Professore nel 1595, per approfondire gli studi di medicina, nel 1597 si rec\u00f2 a Leida, dove conobbe i polacchi antitrinitari Christopher Ostorodt e Andrew Wojdowski e ader\u00ec alla dottrina unitariana, poi in Inghilterra, in Francia e in Italia, a Padova, dove ebbe per insegnante Cesare Cremonini. Si laure\u00f2 in medicina a Basilea ed esercit\u00f2 dapprima la professione a Norimberga per passare, nel 1605, all'insegnamento all'Accademia di Altdorf, della quale divenne rettore nel 1607.\nUfficialmente aristotelico con elementi dottrinari neo-platonici, in medicina fu seguace di Galeno contro Paracelso. Bench\u00e9 nascondesse pubblicamente le sue teorie antitrinitarie, vietate come eretiche dal Consiglio cittadino, ne fece partecipi alcuni suoi allievi, come Michael Gittich, Martin Ruar, Jonas Schlichting e Johannes Crell."}
{"id": "2487291", "revid": "834", "url": "https://it.wikipedia.org/wiki?curid=2487291", "title": "Formazione degli Exploited", "text": ""}
{"id": "2487293", "revid": "1702319", "url": "https://it.wikipedia.org/wiki?curid=2487293", "title": "Pieve di Oggiono", "text": "La pieve di Oggiono o pieve di Sant'Eufemia di Oggiono (in latino \"Plebis Oggionensis\" o \"Plebis Sanctae Euphemiae Oggionensis\") era il nome di un'antica pieve dell'arcidiocesi di Milano e del ducato di Milano con capoluogo Oggiono. \nIl santo patrono era sant'Eufemia a cui \u00e8 ancora oggi dedicata la chiesa prepositurale di Oggiono.\nStoria.\nLa prima attestazione documentaria ascrivibile alla costituzione della pieve di Oggiono risale al 1192 quando viene indicato un prete Gualderico come canonico ad Oggiono ma dislocato ad Arosio: a quell'epoca, dunque, si conduceva gi\u00e0 vita canonicale in paese. La prova di questo ci perviene da Goffredo da Bussero che nel XIII secolo nel suo \"Liber Notitiae Sanctorum mediolanensis\" la cita come ricca e copiosa nel lecchese. Il primo arciprete residente ad aggiono \u00e8 invece citato in un documento di papa Innocenzo IV datato 1247. Come nel caso di altre pievi lombarde, la fase di prosperit\u00e0, inizi\u00f2 il proprio decadimento con l'inizio della struttura vicariale diffusasi dal concilio di Trento, funzione che and\u00f2 a sostituirsi quasi completamente al ruolo effettivo della pieve. Nel 1564 la pieve era retta da un collegio di un prevosto e quattro sacerdoti, due in meno rispetto a rispetto a quanti erano nel 1455. \nCol Rinascimento la pieve assunse anche una funzione amministrativa civile come ripartizione locale della provincia del Ducato di Milano, al fine di ripartire i carichi fiscali e provvedere all'amministrazione della giustizia sotto la guida di un consiglio generale.\nDal punto di vista civile, la pieve amministrativa fu oggetto di un esperimento riformatore di stampo illuminista da parte dell'Imperatore Giuseppe II, che nel 1786 la incluse nella provincia di Como, provvedimento per\u00f2 cancellato dopo soli cinque anni dal fratello Leopoldo II, imperatore ben pi\u00f9 conservatore. La pieve fu poi soppressa nel 1797 in seguito all'invasione di Napoleone e alla conseguente introduzione pi\u00f9 moderni distretti che tuttavia furono molto effimeri, tanto che nel 1801 il territorio plebaneo conflu\u00ec nella nuova amministrazione provinciale comasca.\nDal punto di vista religioso, nel tempo molte chiese plebane divennero sede di parrocchie, come Imberido nel 1853, sino al 1972 quando anche la pieve di Oggiono venne soppressa coi decreti voluti dall'arcivescovo milanese Giovanni Colombo, che la istitu\u00ec per\u00f2 sede di uno dei moderni decanati. Oggi il suo vecchio territorio ricade sotto il decanato di Oggiono e comprende 10 parrocchie, distinguendosi come una delle pi\u00f9 piccole pievi dell'area lombarda.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:\nSotto il profilo religioso, in origine la giurisdizione della pieve di Oggiono non si estendeva al territorio di Civate."}
{"id": "2487294", "revid": "114699941", "url": "https://it.wikipedia.org/wiki?curid=2487294", "title": "Rodelinda (regina VII secolo)", "text": "Biografia.\n\u00c8 ricordata da Paolo Diacono che, nella sua \"Historia Langobardorum\", non specifica quando spos\u00f2 Pertarito, re dal 661 al 662 e, in una seconda fase, dal 671 al 688. L'epigrafe funebre di suo figlio la dice discendente da un re, senza per\u00f2 specificarne il nome. Suo marito Pertarito sal\u00ec al trono insieme al fratello Godeperto nel 661, ma nel 662 dovette fuggire dalla sua capitale, Milano e riparare alla corte del re degli Avari, poich\u00e9 insidiato dal duca di Benevento Grimoaldo, proclamatosi re dei Longobardi, che aveva gi\u00e0 ucciso Godeperto a Pavia. La fuga di Pertarito spian\u00f2 la strada per l'ascesa al trono di Grimoaldo, che fece prigionieri Rodelinda, il figlio Cuniperto ancora bambino e la figlioletta; il nuovo re releg\u00f2 entrambi a Benevento.\nRodelinda e Cuniperto rimasero confinati nel ducato di Benevento quasi dieci anni. Vissero la guerra fra il duca Romualdo I, figlio di Grimoaldo, e l'Imperatore bizantino Costante II, che assedi\u00f2 la citt\u00e0. In seguito trascorsero un periodo pi\u00f9 tranquillo, probabilmente trattati con rispetto da Romualdo e da sua moglie Teoderada, cattolica come Rodelinda. Nel 671, alla morte di Grimoaldo, Pertarito rientr\u00f2 in Italia dall'esilio e recuper\u00f2 il Regno. Romualdo gli restitu\u00ec subito Rodelinda e i figli, sancendo la pacificazione del regno longobardo dopo l'usurpazione di Grimoaldo ai danni di Godeperto e Pertarito. \nOltre a Cuniperto, Pertarito e Rodelinda ebbero anche una figlia, Vigilinda, che and\u00f2 in sposa a Grimoaldo II di Benevento, figlio di Romualdo I di Benevento e dunque nipote dello stesso Grimoaldo: un matrimonio che rafforz\u00f2 ulteriormente la pacificazione tra la dinastia bavarese di Pertarito e Cuniperto e i duchi beneventani.\nL'epigrafe di Cuniperto definisce inoltre Rodelinda \"timoniera del Regno\", evidenziandone il ruolo attivo nelle vicende politiche successive.\nA Rodelinda Paolo Diacono attribuisce la fondazione della chiesa di Santa Maria alle Pertiche, presso Pavia, che dot\u00f2 di una splendida decorazione. Rodelinda mor\u00ec intorno al 700 e fu probabilmente sepolta presso la stessa chiesa da lei fondata e non assieme al marito nella chiesa di San Salvatore."}
{"id": "2487295", "revid": "400694", "url": "https://it.wikipedia.org/wiki?curid=2487295", "title": "Fred", "text": ""}
{"id": "2487296", "revid": "486946", "url": "https://it.wikipedia.org/wiki?curid=2487296", "title": "Flare (I Cavalieri dello zodiaco)", "text": ""}
{"id": "2487297", "revid": "173617", "url": "https://it.wikipedia.org/wiki?curid=2487297", "title": "Beau Jack", "text": "Afroamericano, fu campione del mondo dei pesi leggeri negli anni tra il 1942 e il 1944.\nRiconoscimenti.\nFu eletto Fighter of the year (pugile dell'anno) dalla rivista statunitense \"Ring Magazine\" nel 1944.\n\u00c8 stato uno dei campioni pi\u00f9 popolari negli Stati Uniti durante il periodo della Seconda guerra mondiale.\nDue dei suoi incontri furono dichiarati Ring Magazine fight of the year:\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nNato ad Augusta, in Georgia, in seguito alla morte della madre fu cresciuto dalla nonna materna, che gli diede il soprannome di \"Beau Jack\". Fin da giovanissimo Jack lavor\u00f2 come lustrascarpe ad Augusta, e fin dall'et\u00e0 di 15 anni partecip\u00f2 alle brutali battles royal per arrotondare i propri miseri guadagni.\nSi trattava di combattimenti tra sei Neri bendati, che si svolgevano per lo stupido divertimento di alcuni Bianchi danarosi, e che terminavano quando rimaneva in piedi solo uno dei combattenti. Nonostante la sua piccola statura, Jack finiva spesso per vincere.\nIn seguito ad uno di questi incontri al golf club di Augusta, Jack inizi\u00f2 a lavorare come caddie. In breve divenne amico di alcuni dei membri del club, tra cui il leggendario golfista Bobby Jones, che lo facilit\u00f2 ad allenarsi come pugile, consentendogli di iniziare la carriera.\nLa carriera.\nBeau Jack era noto per combattere con uno stile da \"swarmer\", caratterizzato da un'aggressivit\u00e0 senza soste. Divenne professionista nel 1940, accumulando in breve un record di tutto rispetto che gli consent\u00ec di sfidare, il 18 dicembre 1942, al Madison Square Garden di New York, il campione del mondo dei leggeri Tippy Larkin, che Jack batt\u00e9 per KO al 3\u00ba round.\nOltre alle 4 mitiche sfide con Montgomery, 2 vinte e 2 perse, tutte ai punti, di cui 3 valide per il mondiale dei leggeri, del pugile afroamericano sono ricordati numerosi altri incontri con i migliori leggeri della propria epoca: Fritzie Zivic, che fu battuto due volte ai punti nel 1943, Henry Armstrong, anch'egli battuto ai punti nello stesso anno, Sammy Angott, battuto ai punti nel 1944 e per KOT al 7\u00ba round nel 1947 (l'unica sconfitta prima del limite che Angott sub\u00ec nel corso della propria lunga carriera), Kid Gavil\u00e1n, da cui fu battuto ai punti nel 1949, Lew Jenkins, che Beau Jack batt\u00e9 per KOT al 5\u00ba round nel 1950, Ike Williams, che sfid\u00f2 per il mondiale dei leggeri nel 1948, perdendo per KOT al 6\u00ba round, incontrandolo poi nuovamente in altri 3 match di fine carriera, 2 di cui persi ai punti nel 1951 e nel 1955, e un altro pareggiato nel 1955."}
{"id": "2487298", "revid": "1305772", "url": "https://it.wikipedia.org/wiki?curid=2487298", "title": "Yacht Club de Monaco", "text": "Lo Yacht Club de Monaco \u00e8 stato fondato nel 1953 dal principe Ranieri III di Monaco. Si trova nel quartiere di La Condamine a Monaco.\nLa storia del club arriva per\u00f2 dal XIX secolo. Nel 1862 si disputarono le prime regate a Monaco, mentre nel 1888 un gruppo di dodici monegaschi decise di creare la Soci\u00e9t\u00e9 des R\u00e9gates, sotto il patronato del principe Alberto I di Monaco. Dalla Soci\u00e9t\u00e9 des R\u00e9gates venne creato lo Yacht Club de Monaco.\nAttuale Presidente \u00e8 il Principe Alberto II di Monaco.\nSoci onorari:\nSede sociale.\nLa sede sociale del Club, a forma di nave, \u00e8 stata disegnata dall'architetto britannico Lord Norman Foster, e si trova sul Quai Antoine 1er, nell'avamporto (Porto d'Ercole) nel quartiere de La Condamina.\nEventi Sportivi.\nFin dalla fondazione sono state promosse diverse manifestazioni, che si svolgono ancora oggi: Tournoi International de Snipes, Troph\u00e9e Losange d'Or, Championnat International de la M\u00e9diterran\u00e9e de Star Class, Meetings motonautiques Internationaux de Monaco, Courses de r\u00e9gularit\u00e9, etc."}
{"id": "2487299", "revid": "1543377", "url": "https://it.wikipedia.org/wiki?curid=2487299", "title": "Carolinensiel", "text": "Carolinensiel \u00e8 un sobborgo di Wittmund, comune tedesco e capoluogo del circondario (\"Landkreis\") omonimo nella regione della Frisia Orientale (\"Ostfriesland\"), in Bassa Sassonia (\"Niedersachsen\", Germania nord-occidentale).\nLa localit\u00e0, che prende il nome dalla principessa Sofia Carolina di Brandeburgo-Kulmbach, moglie del fondatore Georg Albrecht della Frisia Orientale (1690 \u2013 1734), \u00e8 un villaggio di pescatori, che si trova lungo il corso del fiume Harle, che qualche chilometro pi\u00f9 a nord si getta nel Mare del Nord.\nGeografia fisica.\nCollocazione.\nLa localit\u00e0 si trova 13\u00a0km a nord di Wittmund e pochi km a sud dal porto di Harlesiel, altro sobborgo di Wittmund e punto di partenza per i traghetti diretti all'isola di Wangerooge.\nEtimologia.\nSe la prima parte del nome \u201cCarolinensiel\u201d fa riferimento \u2013 come detto \u2013 alla dalla principessa Sofia Carolina di Brandeburgo-Kulmbach, la seconda parte \"\u2013siel\" \u00e8 un suffisso molto diffuso nei toponimi della Frisia Orientale e significa all'incirca \u201cchiusa\u201d, \u201ccanale di scolo\u201d.\nStoria.\nLa localit\u00e0 venne fondata nel 1729/30 da Georg Albrecht della Frisia Orientale.\nA partire dal 1804, la localit\u00e0 divenne un popolare luogo di villeggiatura assieme all'isola di Wangerooge, isola che \u00e8 stata collegata alla terraferma da traghetti in partenza da Carolinensiel fino agli anni cinquanta, ovvero fino a quando qualche chilometro pi\u00f9 a nord venne costruito il porto di Harlesiel.\nEconomia.\nTurismo.\nDa vedere, tra l'altro, il mulino a vento e il \"Deutsches Sielhafenmuseum\", museo dedicato alla marineria locale (dove sono esposte scialuppe da salvataggio, un'abitazione del 1840, la casa di un capitano, ecc.)."}
{"id": "2487300", "revid": "106990", "url": "https://it.wikipedia.org/wiki?curid=2487300", "title": "Principe del Sangue", "text": ""}
{"id": "2487305", "revid": "767487", "url": "https://it.wikipedia.org/wiki?curid=2487305", "title": "My Suicide", "text": "My Suicide (\"My Suicide\") \u00e8 un film del 2008, diretto da David Lee Miller.\nOpera seconda del regista, il film \u00e8 una commedia per ragazzi, che affronta in maniera del tutto particolare i problemi della societ\u00e0 attuale. Ha fatto incetta di premi in vari festival, come il Festival di Berlino e il Giffoni Film Festival. Il film \u00e8 uscito a febbraio 2010 negli USA. In Italia non ha ancora una casa di distribuzione.\nTrama.\nArchibald Holden Buster Williams, da molti chiamato Archie, \u00e8 un adolescente convulso e volutamente asociale, di 17 anni. Per il suo progetto finale del corso di cinematografia annuncia il suo suicidio davanti alla cinepresa provocando scalpore, ma soprattutto ammirazione da parte dei suoi coetanei. Cos\u00ec Archie attira su di s\u00e9 l'attenzione di compagni, psichiatri dalla mente pi\u00f9 contorta della sua e pi\u00f9 di ogni cosa l'attenzione di Sierra, la ragazza pi\u00f9 carina della scuola.\nColonna sonora.\nQuesti sono tutti gli artisti che si possono ascoltare nella colonna sonora del film: "}
{"id": "2487306", "revid": "173617", "url": "https://it.wikipedia.org/wiki?curid=2487306", "title": "Tony Zale", "text": "Biografia.\nGli inizi.\nNato da immigrati polacchi, Zale rimase orfano di padre a soli due anni con la madre che aveva altri altri sei figli da sfamare. Si avvicin\u00f2 alla boxe a quindici anni, nella scuola della sua citt\u00e0 natale, Gary, famosa per le sue acciaierie. Per questo Zale fu in seguito soprannominato \"The Man of Steel\" (l'uomo d'acciaio). Da dilettante arriv\u00f2 in finale nei pesi welter, al Guanto d'Oro di Chicago del 1932.\nProfessionista.\nProfessionista dal 1934, combatt\u00e9 i primi 55 match sempre a Chicago e dintorni, con 39 vittorie, 14 sconfitte e due pari. Il 29 gennaio 1940, sempre a Chicago, in un match senza titolo in palio, batt\u00e9 ai punti in 10 riprese Al Hostak, campione del mondo dei pesi medi per la NBA. Ci\u00f2 lo proiett\u00f2 alla ribalta del pugilato statunitense, tanto che lo stesso Hostak fu costretto a chiedergli la rivincita, mettendo in palio la sua cintura mondiale. \nIl 19 luglio 1940, al Civic Stadium di Seattle, Zale si aggiudic\u00f2 per la prima volta il titolo mondiale dei medi, battendo il suo avversario per knock-out tecnico alla quattordicesima ripresa. Nel novembre successivo ottenne un'importante vittoria contro l'italo-americano Fred Apostoli, ai punti in dieci riprese.\nDifese il titolo due volte, a Chicago, contro Steve Mamakos e ancora contro Hostak, battendoli entrambi per KO, rispettivamente alla quattordicesima e alla seconda ripresa. Il 28 novembre 1941, al Madison Square Garden di New York, battendo ai punti Georgie Abrams, si aggiudic\u00f2 anche la versione del titolo mondiale riconosciuta dalla Commissione atletica dello Stato di New York e dalla rivista \"The Ring\", allora vacante, diventando campione del mondo indiscusso dei pesi medi. Il 13 febbraio 1942 si avventur\u00f2 nella categoria superiore dei mediomassimi ma fu sconfitto ai punti dall'ex campione mondiale Billy Conn, gi\u00e0 sfidante del grande Joe Louis per il titolo mondiale dei pesi massimi.\nDopo questo incontro rimase inattivo per quasi quattro anni, per le vicende belliche. Risal\u00ec sul ring dello Yankee Stadium di New York per mettere in palio per la prima volta il titolo contro Rocky Graziano. Di fronte a 39.827 spettatori sped\u00ec al tappeto il suo grande avversario alla sesta ripresa sino al conto definitivo. Questo match, definito \"Combattimento dell'anno\" 1946 \u00e8 stato inserito al quinto posto nella lista compilata nel 1996 dalla rivista Ring Magazine dei 100 pi\u00f9 grandi combattimenti di tutti i tempi, con titolo in palio. La stessa rivista Ring Magazine nomin\u00f2 Zale Fighter of the year (pugile dell'anno) 1946.\nConcesse la rivincita all'italo-americano il 16 luglio 1947 a Chicago ma fu costretto alla resa per knock-out tecnico alla sesta ripresa e dovette cedere la cintura mondiale dei medi. . Anche questo incontro fu nominato \"Combattimento dell'anno\" per il 1947. Nella lista dei 100 pi\u00f9 grandi combattimenti di tutti i tempi \u00e8 invece collocato addirittura al secondo posto, dietro soltanto al match del 1\u00ba ottobre 1975 tra Muhammad Ali e Joe Frazier, definito Thrilla in Manila.\nIl regno di Rocky Graziano nei pesi medi, per\u00f2, dur\u00f2 meno di un anno, perch\u00e9 il 10 giugno 1948, a Newark, Zale si riprese il titolo vincendo per KO alla terza ripresa. \nFu il canto del cigno del grande fuoriclasse. Tre mesi pi\u00f9 tardi, ormai trentaquattrenne, Zale mise in palio il titolo mondiale dei medi contro il forte campione d'Europa Marcel Cerdan, al Roosevelt Stadium di Jersey City. Fu costretto all'abbandono tra l'undicesima e la dodicesima ripresa e consegn\u00f2 definitivamente la cintura mondiale nei guantoni del suo avversario. Nuovamente, anche questo match fu nominato combattimento dell'anno 1948 dalla rivista Ring Magazine e inserito all'89\u00ba posto nella lista dei 100 pi\u00f9 grandi combattimenti di tutti i tempi. Dopo questo incontro Tony Zale abbandon\u00f2 il pugilato agonistico.\nLa International Boxing Hall of Fame lo ha riconosciuto tra i pi\u00f9 grandi pugili di ogni epoca. La rivista Ring Magazine lo ha classificato al 41\u00ba posto in un proprio elenco dei primi 100 picchiatori di ogni epoca. Nel 2001 e nel 2004 la medesima rivista lo ha collocato al 12\u00ba posto in una propria classifica dei migliori pesi medi della storia del pugilato.\nHa allenato Mike Agassi, in seguito padre del tennista Andre Agassi."}
{"id": "2487308", "revid": "71433", "url": "https://it.wikipedia.org/wiki?curid=2487308", "title": "Strong Medicine", "text": ""}
{"id": "2487316", "revid": "1935652", "url": "https://it.wikipedia.org/wiki?curid=2487316", "title": "Pieve di Olgiate Olona", "text": "La pieve di Olgiate Olona o pieve dei Santi Stefano e Lorenzo di Olgiate Olona (in latino: \"Plebis Olgiatensis\" o \"Plebis Sanctorum Stephani et Laurentii Olgiatensis\") era il nome di un'antica pieve dell'arcidiocesi di Milano e del ducato di Milano con capoluogo Olgiate Olona.\nOggi il suo territorio ricade sotto il decanato di Busto Arsizio e comprende 10 parrocchie, distinguendosi come una delle pi\u00f9 piccole pievi dell'area lombarda. I santi patroni sono ancora oggi Santo Stefano e San Lorenzo, ai quali \u00e8 dedicata la chiesa prepositurale di Olgiate Olona.\nStoria.\nLa pieve di Olgiate Olona viene citata per la prima volta nel XIII secolo e nuovamente lodata da Goffredo da Bussero alla fine dello stesso secolo. Alla fine del XIV secolo apprendiamo che il clero collegiato era composto di nove canonici con cappellanie al seguito.\nLa prosperit\u00e0 della pieve port\u00f2 una crescita seppur lieve del numero dei canonici che verso la met\u00e0 del XVI secolo erano gi\u00e0 dieci, accompagnati dalle rettorie di Santa Maria di Gorla Maggiore, San Giulio di Castellanza, Sacconago, San Giovanni Battista di Busto Arsizio, San Michele di Busto Arsizio, Solbiate Olona, Santa Maria, Pietro e Giacomo di Cislago, Sant'Ambrogio di Marnate, San Lorenzo di Gorla Minore, San Nazaro di Prospiano, San Vitale e Valeria di Gorla Maggiore, San Martino di Fagnano, San Giovanni di Bergoro, San Martino di Cairate. La struttura ecclesiastica divent\u00f2 nel frattempo il modello per una coestensiva struttura amministrativa secolare e laica nella quella si articolava la Provincia del Ducato di Milano: la pieve civile raccoglieva venti comuni.\nLa citt\u00e0 era per\u00f2 col tempo diminuita di abitanti e di influenza nel territorio, a scapito della sempre crescente Busto Arsizio e cos\u00ec il cardinale Carlo Borromeo, il 4 aprile 1583 trasfer\u00ec la sede plebana da Olgiate Olona a Busto Arsizio, ove rimase sino alle soppressioni del 1972.\nTale atto non fu tuttavia mai riconosciuto ai fini civili, per i quali la Pieve di Olgiate continu\u00f2 ad esistere ininterrottamente fino all'invasione napoleonica del 1796.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:\nDal punto di vista ecclesiastico, tutto il territorio era a quel tempo incluso nella Pieve di San Giovanni Battista di Busto Arsizio, tranne Legnano e Rescaldina sotto la Pieve di San Magno di Legnano."}
{"id": "2487318", "revid": "173617", "url": "https://it.wikipedia.org/wiki?curid=2487318", "title": "Gus Lesnevich", "text": "Campione del mondo dei pesi mediomassimi dal 1941 al 1948.\nBiografia.\nProfessionista dal 1934. Dopo aver combattuto 54 combattimenti, con 45 vittorie, 5 pari e 4 sconfitte (tra le quali quella contro il forte Young Corbett III), sal\u00ec sul ring del Madison Square Garden di New York per contendere a Billy Conn il titolo mondiale NBA dei pesi mediomassimi. Il match, combattuto il 17 novembre 1939 fu appannaggio del detentore, per verdetto unanime, ai punti in 15 riprese. Identico risultato ebbe la rivincita, disputata il 5 giugno 1940 a Detroit.\nIl 22 maggio 1941, al \"Madison\", Lesnevich riusc\u00ec a conquistare la corona mondiale, battendo ai punti il greco-levantino Anton Christoforidis, che aveva conquistato il titolo lasciato vacante da Conn. Tre mesi pi\u00f9 tardi, nuovamente al \"Madison\", Lesnevich aggiunse alla sua cintura mondiale anche il riconoscimento della Commissione Atletica dello Stato di New York, battendo ai punti Tamy Mauriello. Il verdetto tuttavia non fu unanime perch\u00e9 l'arbitro dell'incontro aveva visto vincitore Mauriello, con ampio margine. Lesnevich fu quindi costretto a concedere la rivincita all'avversario, che si tenne il 14 novembre 1941, ancora al Madison Square Garden di New York. Questa volta il verdetto ai punti in favore del Campione del mondo fu unanime.\nL'11 marzo 1942 Lesnevich sub\u00ec una dura sconfitta ai punti da Jimmy Bivins in un match alla distanza delle dieci riprese e, quindi, non valido per l'assegnazione del titolo mondiale. Poi fu costretto a interrompere l'attivit\u00e0 per le vicende connesse alla Seconda Guerra Mondiale. La NBA gli concesse, tuttavia, di mantenere il possesso della cintura mondiale. \nLesnevich risal\u00ec sul ring nel gennaio 1946. Il 14 maggio dello stesso anno mise vittoriosamente in palio il titolo battendo a Londra Freddie Mills per knock-out tecnico al decimo round. Difese vittoriosamente il titolo ancora due volte contro Billy Fox, battendolo in entrambi i casi prima del limite il 28 febbraio 1947 e il 6 novembre 1948. Alla fine del 1947 fu eletto Fighter of the year (pugile dell'anno) dalla rivista statunitense \"Ring Magazine\". Il 26 luglio 1948, al White City Stadium, fu per\u00f2 costretto a consegnare la cintura mondiale nei guantoni del britannico Mills, ai punti in quindici riprese. \nIl 23 maggio 1949 a Cincinnati, Lesnevich fu designato a combattere per l'attribuzione del titolo nordamericano contro l'emergente Joey Maxim. Perse purtroppo ai punti con verdetto unanime. Dopo questo match combatt\u00e9 un'ultima volta per il titolo mondiale dei pesi massimi in possesso di Ezzard Charles, anch'egli proveniente dai mediomassimi. Il 10 agosto 1949, allo Yankee Stadium di New York fu costretto all'abbandono nell'intervallo tra il settimo e l'ottavo round."}
{"id": "2487320", "revid": "1305772", "url": "https://it.wikipedia.org/wiki?curid=2487320", "title": "The Lost Vikings 2", "text": "The Lost Vikings II: Norse by Norsewest (pubblicato anche con i titoli Lost Vikings 2: Norse by Norsewest e Norse by Norse West: The Return Of Lost Vikings) \u00e8 un videogioco sviluppato nel 1997 dalla Blizzard Entertainment per Super Nintendo Entertainment System.\nConvertito per Sega Saturn, Sony PlayStation e Microsoft Windows dalla Beam Software, il titolo costituisce il sequel di \"The Lost Vikings\". In queste versioni \u00e8 stato inoltre introdotto il doppiaggio dei personaggi presenti nel gioco.\nModalit\u00e0 di gioco.\nIl videogioco si articola in cinque mondi diversi per un totale di 31 livelli di gioco. Sono presenti cinque personaggi giocanti, sebbene \u00e8 possibile interagire con tre personaggi alla volta. I vichinghi Olaf, Erik e Baleog possiedono nuove abilit\u00e0 rispetto al titolo precedente e sono stati introdotti il lupo mannaro Fang e il drago Scorch."}
{"id": "2487322", "revid": "173617", "url": "https://it.wikipedia.org/wiki?curid=2487322", "title": "Ike Williams", "text": "Campione del mondo dei pesi leggeri dal 1946 al 1951, incontr\u00f2 campioni come Sammy Angott, Bob Montgomery e Beau Jack.\nFu eletto Fighter of the year (pugile dell'anno) dalla rivista statunitense \"Ring Magazine\" nel 1948.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo."}
{"id": "2487324", "revid": "1355461", "url": "https://it.wikipedia.org/wiki?curid=2487324", "title": "Aimee Teegarden", "text": "Carriera.\nNasce e cresce a Downey in California, periferia di Los Angeles, con sua madre, suo padre e un fratello. Alla giovane et\u00e0 di dieci anni viene contattata per partecipare a dei corsi di recitazione; i suoi genitori accettano questa proposta e la introducono addirittura in altri corsi.\nAimee ha molti hobby e pratica molti sport: hockey, baseball, calcio, football, lacrosse, snowboard e surf. Quando torna a casa partecipa a dei progetti con una associazione per aiutare la comunit\u00e0 e i meno fortunati. \nAimee ha fatto la modella per alcune campagne Old Navy, Tommy Hilfiger, Alltel e Hollister. Ha partecipato come comparsa in alcune serie televisive \"Cold Case\", \"Hannah Montana\" e \"Ned - Scuola di sopravvivenza\". Il suo ruolo pi\u00f9 importante \u00e8 sicuramente quello di Julie Taylor nel telefilm \"Friday Night Lights\" dove partecipa nel ruolo della figlia del Coach e ragazza di Matt Saracen.\nAimee \u00e8 anche apparsa in alcuni film \"For Sale by Owner\" e \"The Perfect Age of Rock and Roll\".\nRecentemente \u00e8 stata inoltre partecipe nel video del singolo \"Made in the USA\", di Demi Lovato.\nDoppiatrici italiane.\nNelle versioni in lingua italiana dei suoi lavori, Aimee Teegarden \u00e8 stata doppiata da:"}
{"id": "2487325", "revid": "290948", "url": "https://it.wikipedia.org/wiki?curid=2487325", "title": "Catalizzatore di Ziegler-Natta", "text": ""}
{"id": "2487326", "revid": "767487", "url": "https://it.wikipedia.org/wiki?curid=2487326", "title": "Francois e le coccinelle", "text": "Francois e le Coccinelle sono una band italiana di rock and roll, formatasi a Catania nel 1989 e tuttora in attivit\u00e0.\nLa storia.\nSi formano a Catania nel 1989, il nome della band \u00e8 un palese tributo, il primo di una lunga serie, a Ghigo Agosti ed alla sua pi\u00f9 celebre canzone \"Coccinella\" (che era a sua volta un tributo al celebre transessuale parigino Coccinelle). Pubblicano subito (nel 1990) un 45 giri autoprodotto contenente due cover, \"Oh Mama (voglio l'uovo alla coque)\" di Clem Sacco (il quale considera pubblicamente il frontman del gruppo, Francois, il proprio erede) e l'inevitabile \"Coccinella\" di Ghigo, ben presto distribuito dalla \u201cToast Records\u201d di Torino. Nel 1991 rappresentano la Sicilia al Festival Anagrumba di Capoterra (Cagliari) e il loro brano 'Oostia' appare live sulla relativa omonima compilation, ad oggi questa rimane l'unica registrazione live 'ufficiale' della band pubblicata su un disco.\nNel 1992 partecipano al Festival di Sanscemo con la canzone \"Banana (frutto di moda)\", ancora una cover dell'immancabile Ghigo pubblicata prima sulla relativa compilation e successivamente, nel 1998, sul \"Best of\" intitolato 'Il meno peggio di Sanscemo'.\nNel 1993 sono presenti in un'ulteriore compilation, quest'ultima molto autorevole, Punto Zero, l'audio-rivista in vinile, della Toast Records con il pezzo \"\"Se non mi baci pi\u00f9\". Nel 1994 una versione in studio del loro brano \"Oostia\" viene pubblicato sul secondo volume della compilation \"095 codice interattivo\". Si impongono velocemente come \"live band\" grazie anche alla apprezzabile presenza scenica e si esibiscono con una frequenza davvero notevole ma non riescono a maturare il progetto complessivo di un album, sino alla seconda met\u00e0 degli anni duemila quando il rilancio dell'attivit\u00e0 \"live\", in coincidenza con la chiusura di alcuni progetti satellite, porta finalmente al coronamento di una carriera allora ormai praticamente ventennale con un album in studio intitolato \"Ma a che livello siamo sul mare?\" contenente solo una cover, \"Non ho dormito mai\"\" versione italiana di Jerry Leiber e \"Love potion no.9\" di Jerry Leiber e Mike Stoller, e tutti nuovi brani originali. Subito dopo la pubblicazione dell'album partecipano alla compilation 'Radio Magma' con il brano inedito \"Sono guarito\". Entrambi i dischi, l'album ed il singolo, sono disponibili anche in versione streaming.\nIl ventesimo compleanno della band viene celebrato ufficialmente il 26 dicembre 2009 con un concerto-evento ricco di partecipazioni.\nNel corso di questo (primo) ventennio sul palco, la vera dimensione della band, Francois e le Coccinelle hanno duettato con artisti di spicco della scena italiana tra i quali lo stesso Ghigo ed il concittadino Luca Madonia ma anche con emergenti come The Acappella Swingers.\nNel 2010, dopo due anni di fremente attesa, esce nelle sale \"Una notte blu cobalto\", il film di Daniele Gangemi nel quale Francois e le Coccinelle interpretano se stessi sul palco durante una notte catanese. Nel 2012 tornano sul grande schermo con \"Baci salati\" ambientato negli anni '60. Nel 2019 tornano in sala di incisione per festeggiare i dieci anni di collaborazione con la compagnia teatrale delle Officine del Gatto Blu, il disco \u00e8 una raccolta di successi, per lo pi\u00f9 cover, eseguiti nelle tantissime serate al teatro catanese con l'aggiunta di un pezzo scritto appositamente, \"Al tavolo del Gatto Blu\"."}
{"id": "2487328", "revid": "599013", "url": "https://it.wikipedia.org/wiki?curid=2487328", "title": "Bobo Olson", "text": "Campione del mondo dei pesi medi dall'ottobre 1953 al dicembre 1955, il periodo di regno pi\u00f9 lungo della categoria negli Anni \u201850.\n\u00c8 ricordato per le sfide con Sugar Ray Robinson, ma durante la sua carriera incontr\u00f2 anche Jos\u00e9 Torres, Archie Moore, Joey Maxim, Randy Turpin.\nFu eletto Fighter of the year (pugile dell'anno) dalla rivista statunitense \"Ring Magazine\" nel 1953.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nNacque a Honolulu, Hawaii, da madre portoghese e padre svedese, da cui il soprannome di \"The Hawaiian Swede\", lo svedese delle Hawaii. Il nomignolo di \u201cBobo\u201d era una conseguenza dall'errore di pronuncia della parola \u201cbrother\u201d con cui la sorella lo indicava da piccola.\nCome molti altri pugili, Olson decise di praticare la boxe dopo essere stato coinvolto in una rissa di strada ed essere stato picchiato da tale Gordon Ornelles. Olson ricevette i primi insegnamenti da pugili americani di stanza alle Hawaii durante la Seconda guerra mondiale, e fu durante quel periodo che si fece eseguire i suoi due caratteristici tatuaggi.\nOlson ottenne la licenza di pugile all'et\u00e0 di 16 anni usando un'identit\u00e0 falsa. Prima che la sua vera et\u00e0 venisse scoperta, aveva gi\u00e0 vinto i suoi tre primi incontri, due dei quali per KO.\nNel 1945 si trasfer\u00ec a San Francisco con lo scopo di continuare la carriera pugilistica.\nA 18 anni aveva gi\u00e0 accumulato 13 vittorie consecutive (10 per KO). Gi\u00e0 a quell'et\u00e0 erano evidenti la sua potenza e le doti di resistenza e sopportazione, mentre la tecnica rientrava piuttosto nella media.\nLa carriera.\nIl primo vero test della carriera di Olson arriv\u00f2 a Sydney il 20 marzo 1950, quando aveva alle spalle 40 vittorie e 2 sconfitte, contro l'australiano Dave Sands. Olson perse di poco ai punti.\nSette mesi dopo, Olson ebbe il primo match con Sugar Ray Robinson, per il poco considerato titolo dei medi dello Stato di Pennsylvania.\nOlson, che era generalmente considerato un pugile dalla partenza lenta, non riusc\u00ec ad entrare nel match, anche se Robinson non stava dando una delle sue prove migliori. Olson resistette per 11 round, prima di essere messo KO. A dispetto del suo grande record, fu chiaro che aveva ancora troppa poca esperienza per combattere a quel livello.\nUn anno dopo la sconfitta con Robinson, Olson ottenne di avere una rivincita contro Dave Sands. Fu il primo incontro ad essere teletrasmesso coast-to-coast negli Stati Uniti. Tuttavia, Sands dimostr\u00f2 di non essere ancora alla portata di Olson, che perse ai punti con verdetto unanime.\nIl 13 marzo 1952 Olson incontr\u00f2 di nuovo Robinson, questa volta con il titolo mondiale dei medi in palio.\nRobinson, che nei due incontri precedenti aveva perso il titolo contro Randy Turpin e lo aveva riconquistato, era alla ricerca di un incontro facile.\nOlson era per\u00f2 migliorato in modo significativo, rispetto al loro precedente incontro. I due lottarono gomito a gomito per 10 round, e solo negli ultimi 5 round Robinson accumul\u00f2 il vantaggio che gli consent\u00ec di vincere.\nSarebbe stata l'unica volta in cui Olson sarebbe riuscito ad arrivare alla fine di un match con Robinson.\nSugar Ray Robinson si ritir\u00f2 per la prima volta nel dicembre del 1952, lasciando vacante il titolo mondiale dei medi. I primi quattro pretendenti in classifica parteciparono ad un torneo per il titolo. Per conquistare il diritto alla finale, Olson sconfisse Paddy Young con in palio il titolo americano, mentre Turpin vinse l'altra eliminatoria battendo Charles Humez.\nIl match contro Turpin si svolse il 21 ottobre 1953 al Madison Square Garden. Turpin mise quasi KO Olson nel 1\u00ba round e domin\u00f2 i primi 4, prima che Olson riuscisse ad ingranare.\nAl procedere dei round, Olson prese l'iniziativa e atterr\u00f2 Turpin al 10\u00ba e all'11\u00ba round, spianandosi la strada per una vittoria ai punti con verdetto unanime.\nIn seguito a questo successo Olson fu nominato Fighter of the year (pugile dell'anno) dalla rivista statunitense \"Ring Magazine\" per il 1953.\nOlson vinse tutti e sette gli incontri che combatt\u00e9 nel 1954, inclusi quelli con grandi nomi come Kid Gavil\u00e1n, Rocky Castellani e Pierre Langlois.\nNel 1955 Olson, che aveva crescenti difficolt\u00e0 a mantenere il peso, si avventur\u00f2 nella categoria superiore dei mediomassimi, dove fece il suo primo incontro contro l'ex campione del mondo Joey Maxim, che venne battuto facilmente dopo due knockdown al 2\u00ba e al 9\u00ba round.\nIl 22 giugno di quell'anno Olson sfid\u00f2 il quarantunenne Archie Moore per il titolo mondiale dei mediomassimi, un incontro che molti ritenevano Olson avrebbe vinto con facilit\u00e0. Invece \u201cThe Old Mongoose\u201d, la vecchia mangusta, si rivel\u00f2 troppo forte per Olson, e lo mise KO ad un solo minuto dall'inizio del 3\u00ba round. Dopo questo incontro la carriera di Olson entr\u00f2 in declino.\nDopo due incontri di passaggio vinti, il 9 dicembre 1955 Olson dovette mettere in palio il mondiale dei medi contro Robinson, che, rientrato dopo il suo breve ritiro, era lo sfidante numero 1 al titolo.\nOlson era pronosticato vincente in modo schiacciante \u2013 Robinson aveva 34 anni suonati\u00a0\u2013 ma venne messo KO al 2\u00ba round.\nLa rivincita, combattuta cinque mesi dopo, fin\u00ec allo stesso modo, con Olson al tappeto al 4\u00ba round.\nDopo questa seconda sconfitta, a nemmeno 28 anni, Olson annunci\u00f2 il proprio ritiro.\nDopo un anno fuori dal giro, Olson rientr\u00f2 come peso mediomassimo di nuovo contro Maxim, battendolo ancora ai punti.\nIn seguito ad una sconfitta per KO contro Pat McMurtry, si ferm\u00f2 di nuovo per un anno.\nNonostante fosse rientrato come pugile alla giornata, anche se nemmeno trentenne, Olson riusc\u00ec a ristabilirsi una reputazione da contendente al titolo mondiale dei mediomassimi.\nIl 27 novembre del 1964 incontr\u00f2 Jos\u00e9 Torres in un match che avrebbe nominato lo sfidante al campione in carica, Willie Pastrano. Torres lo mise KO al 1\u00ba round, a due minuti dall'inizio.\nL'incontro mise effettivamente fine alla carriera di Olson, che combatt\u00e9 successivamente quattro match minori, l'ultimo dei quali fu una sconfitta contro il fratello pi\u00f9 giovane di Gene Fullmer, Don.\nOlson si ritir\u00f2 dopo 115 incontri da professionista, di cui 97 vinti.\nVita dopo la boxe.\nLavor\u00f2 in campo sociale seguendo ragazzi problematici, prima di diventare un funzionario di pubbliche relazioni per la Teamsters Union (sindacato dei lavoratori operante negli Stati Uniti e in Canada).\nProsegu\u00ec lavorando per la Union Elevator a Lancaster, in California, dove lavor\u00f2 alla costruzione dell'Antelope Valley Medical Center, tornando a casa i fine settimana.\nA quel punto della propria vita era diventato intellettualmente lento e intratteneva gli operai con le sue storie di boxe.\nNegli anni '90 visse nel nord della California, soffrendo negli ultimi tempi della malattia di Alzheimer, di cui mor\u00ec a 73 anni."}
{"id": "2487333", "revid": "599013", "url": "https://it.wikipedia.org/wiki?curid=2487333", "title": "Ingemar Johansson", "text": "Campione d'Europa e del mondo dei pesi massimi alla fine degli anni cinquanta.\nBiografia.\nCarriera da dilettante.\nJohansson vinse la medaglia d'argento alle Olimpiadi di Helsinki del 1952. Nella finale con lo statunitense Ed Sanders fu squalificato alla 2\u00aa ripresa per scarsa combattivit\u00e0, tanto che la bandiera svedese non venne alzata sul pennone durante la cerimonia di premiazione.\nCarriera da professionista.\nDa professionista, il 30 settembre 1956, a Bologna, conquist\u00f2 il titolo europeo dei pesi massimi contro Franco Cavicchi per KO alla tredicesima ripresa. Lo difese mettendo KO al quinto round Henry Cooper e battendo per K.O. tecnico Joe Erskine alla tredicesima ripresa.\nIl 14 settembre 1958, a G\u00f6teborg, Johansson mise KO lo statunitense Eddie Machen, dopo soli 2:16 del primo round, dopo averlo atterrato tre volte. L'unico round di questo incontro fu dichiarato \"round dell'anno\" dalla rivista specializzata statunitense \"Ring Magazine\".\nGrazie a questa impresa lo svedese fu designato come sfidante ufficiale al titolo mondiale dei massimi detenuto da Floyd Patterson, gi\u00e0 campione olimpico dei pesi medi a Helsinki. \nIl 26 giugno 1959, allo Yankee Stadium di New York, Johansson conquist\u00f2 la corona mondiale dei pesi massimi battendo Floyd Patterson per KO al terzo round, infliggendo ben sette atterramenti al suo avversario. Anche l'ultimo round di questo match fu proclamato \"round dell'anno\" da Ring Magazine. Il match fu dichiarato Sorpresa dell'anno dalla medesima rivista specializzata. Prima di allora, i soli europei a indossare la cintura di campione del mondo dei massimi erano stati Max Schmeling e Primo Carnera. \nNel 1958 e nel 1959, Johansson fu eletto Fighter of the Year (pugile dell'anno) da Ring Magazine e nel 1959 la Associated Press lo premi\u00f2 come atleta maschile dell'anno. \nNell'incontro di rivincita, l'anno successivo, sempre a New York, Patterson lo sconfisse per KO alla quinta ripresa e si riprese il titolo . L'incontro fu dichiarato combattimento dell'anno, sempre da \"Ring Magazine\". \nIl 13 marzo 1961, a Miami Beach, fu disputato il terzo incontro tra i due pugili e Johansson and\u00f2 nuovamente KO alla sesta ripresa. Nel 1996 questo match \u00e8 stato inserito da \"Ring Magazine\" al 31\u00ba posto nella classifica dei pi\u00f9 grandi match con titolo in palio della storia del pugilato. Le due sconfitte subite contro Patterson sono state le uniche della carriera di Johansson da professionista.\nLo svedese combatt\u00e9 ancora quattro match vincendoli tutti prima del limite, tranne l'ultimo contro Brian London, futuro avversario di Muhammad Ali, battuto ai punti. Si ritir\u00f2 nel 1963.\nLa International Boxing Hall of Fame ha ammesso Ingemar Johansson fra i pi\u00f9 grandi pugili di ogni tempo. La rivista Ring Magazine lo ha classificato al 99\u00ba posto in un proprio elenco dei primi 100 picchiatori di ogni epoca."}
{"id": "2487336", "revid": "599013", "url": "https://it.wikipedia.org/wiki?curid=2487336", "title": "Joseph Ndo", "text": "Carriera.\nNazionale.\nHa partecipato al e al ."}
{"id": "2487337", "revid": "91533", "url": "https://it.wikipedia.org/wiki?curid=2487337", "title": "D\u00e8", "text": ""}
{"id": "2487338", "revid": "1516566", "url": "https://it.wikipedia.org/wiki?curid=2487338", "title": "HMS Royal Oak", "text": "Otto navi da guerra della Royal Navy hanno avuto il nome di HMS \"Royal Oak\", dalla quercia sulla quale si nascose Carlo II dopo la sconfitta nella Battaglia di Worcester durante la Guerra civile inglese. "}
{"id": "2487347", "revid": "1543377", "url": "https://it.wikipedia.org/wiki?curid=2487347", "title": "Tenth Avenue Freeze-Out", "text": "Tenth Avenue Freeze-Out \u00e8 la seconda canzone dell'album Born to Run di Bruce Springsteen\nIl brano racconta la storia della formazione della E Street Band. Tuttavia, non \u00e8 chiaro l'esatto significato del titolo della canzone. Lo stesso Springsteen, nel documentario \"Wings For Wheels: The Making Of Born to Run\", ridendo, dice: \"Non ho ancora idea di cosa significasse. Ma di sicuro \u00e8 importante!\". Il protagonista della canzone \u00e8 \"Bad Scooter\", uno pseudonimo per lo stesso Springsteen (come indicano le stesse iniziali \"B.S.\"). Nella terza strofa, Bad Scooter \u00e8 salvato da \"Big Man\": Clarence Clemons, il sassofonista della band.\nIl brano \u00e8 caratterizzato da un'evidente sezione fiati e dal pianoforte di Roy Bittan che mantiene il ritmo. Come rivelato dallo stesso Springsteen nel documentario Wings For Wheels, l'idea della sezione fiati fu di Steven Van Zandt. Tuttavia, il singolo non ebbe molto successo, raggiungendo soltanto il #83 nella Billboard Hot 100.\nUna bancarella di gelati sulla 10th Avenue di Belmar, New Jersey (la citt\u00e0 da cui prese il nome la E Street Band) \u00e8 chiamata 10th Avenue Freeze-Out."}
{"id": "2487348", "revid": "88740", "url": "https://it.wikipedia.org/wiki?curid=2487348", "title": "Shut Up", "text": "Shut Up (\"stai zitto\" in lingua inglese) pu\u00f2 riferirsi a:"}
{"id": "2487350", "revid": "406204", "url": "https://it.wikipedia.org/wiki?curid=2487350", "title": "Stampa alternativa", "text": ""}
{"id": "2487353", "revid": "120119279", "url": "https://it.wikipedia.org/wiki?curid=2487353", "title": "N\u00e1tt\u00fara", "text": "N\u00e1tt\u00fara \u00e8 una canzone di Bj\u00f6rk, pubblicata come singolo nel 2008 per promuovere il rispetto dell'ambiente in Islanda, paese d'origine della cantante. Tutti i proventi del singolo sono stati donati alla N\u00e1tt\u00fara Foundation, la campagna per la salvaguardia dell'ambiente che d\u00e0 il nome alla canzone. Il singolo \u00e8 stato inizialmente svelato dal fan-site in lingua francese dell'artista ed \u00e8 stato, poi, confermato da rappresentanti di Bj\u00f6rk. Il 20 ottobre 2008 viene pubblicato in esclusiva per iTunes. L'esclusiva \u00e8 scaduta dopo una settimana e dal 27 ottobre il singolo \u00e8 stato distribuito anche da altri siti specializzati. Infine, il 20 aprile 2009 il singolo viene pubblicato fisicamente su vinile white label e venduto sul negozio on line dell'etichetta One Little Independent Records.\nL'editore di Bj\u00f6rk ha confermato la partecipazione alla registrazione, inizialmente discussa, del cantante dei Radiohead Thom Yorke, che ha inviato il suo contributo attraverso una rete di file sharing, durante il Volta Tour dell'artista islandese. Altri artisti hanno contribuito, tra i quali Brian Chippendale dei Lightning Bolt e artisti che avevano gi\u00e0 collaborato con la cantante, Mark Bell e Matthew Herbert.\nTracce.\nSingolo digitale\nVinile white label 12 pollici"}
{"id": "2487354", "revid": "834", "url": "https://it.wikipedia.org/wiki?curid=2487354", "title": "Shut Up!", "text": ""}
{"id": "2487357", "revid": "838137", "url": "https://it.wikipedia.org/wiki?curid=2487357", "title": "Pacific Life Open 2006 - Doppio maschile", "text": "Il doppio maschile del Pacific Life Open 2006 \u00e8 stato un torneo di tennis facente parte dell'ATP Tour.\nMark Knowles e Daniel Nestor erano i detentori del titolo e l'hanno riconfermato battendo in finale Bob Bryan e Mike Bryan 6\u20134, 6\u20134."}
{"id": "2487358", "revid": "287204", "url": "https://it.wikipedia.org/wiki?curid=2487358", "title": "Uni\u00e3o da Vit\u00f3ria", "text": "Uni\u00e3o da Vit\u00f3ria \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Uni\u00e3o da Vit\u00f3ria. Si trova a 238\u00a0km dalla capitale dello Stato Curitiba.\nGeografia fisica.\nIl fiume Iguaz\u00fa la divide dalla citt\u00e0 di Porto Uni\u00e3o nello Stato di Santa Catarina ma i due centri abitati sono spesso considerati come un unico agglomerato urbano di circa 90.000 abitanti.\nAmministrazione.\nIl comune \u00e8 suddiviso in tre distretti:"}
{"id": "2487362", "revid": "33689", "url": "https://it.wikipedia.org/wiki?curid=2487362", "title": "Vigilinda", "text": "Biografia.\n\u00c8 ricordata da Paolo Diacono che, nella sua \"Historia Langobardorum\", non specifica quando spos\u00f2 Grimoaldo II, duca di Benevento dal 687 al 689. Il matrimonio, tuttavia, avvenne nel quadro della generale pacificazione del regno longobardo seguita al ritorno sul trono di re Pertarito (671): Vigilinda era infatti figlia di Pertarito e Rodelinda, e dunque sorella dell'erede al trono Cuniperto; quando Pertarito riprese il potere, Rodelinda e Cuniperto erano ancora ostaggio del duca di Benevento Romualdo I, il figlio primogenito del Grimoaldo che aveva detronizzato, nel 662, Pertarito. Romualdo acconsent\u00ec a rilasciare la regina e l'erede, e d'accordo con Pertarito rinsald\u00f2 la pacificazione attraverso un legame dinastico tra il casato bavarese del re reinsediato e quello beneventano. Suo figlio Grimoaldo II, destinato a succedergli, attraverso il matrimonio con Vigilinda si trov\u00f2 legato alla dinastia legittimamente regnante."}
{"id": "2487363", "revid": "287204", "url": "https://it.wikipedia.org/wiki?curid=2487363", "title": "Paula Freitas", "text": "Paula Freitas \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Uni\u00e3o da Vit\u00f3ria. Si trova a 187\u00a0km dalla capitale dello Stato Curitiba."}
{"id": "2487366", "revid": "287204", "url": "https://it.wikipedia.org/wiki?curid=2487366", "title": "Cruz Machado", "text": "Cruz Machado \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Uni\u00e3o da Vit\u00f3ria. Si trova a 287\u00a0km dalla capitale dello Stato Curitiba."}
{"id": "2487368", "revid": "628767", "url": "https://it.wikipedia.org/wiki?curid=2487368", "title": "Distretto di Navbakhor", "text": "Il distretto di Navbakhor (usbeco Navbahor) \u00e8 uno degli 8 distretti della Regione di Navoiy, in Uzbekistan. Il capoluogo \u00e8 Beshrabot."}
{"id": "2487370", "revid": "287204", "url": "https://it.wikipedia.org/wiki?curid=2487370", "title": "Paulo Frontin", "text": "Paulo Frontin \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Uni\u00e3o da Vit\u00f3ria. Si trova a 287\u00a0km dalla capitale dello Stato Curitiba."}
{"id": "2487371", "revid": "729019", "url": "https://it.wikipedia.org/wiki?curid=2487371", "title": "Melchor Bravo de Saravia", "text": "Inizi della carriera.\nEra figlio di Juan de Saravia e Mar\u00eda Mayor de Vera Morales. Nel 1538 complet\u00f2 gli studi presso l'universit\u00e0 di Bologna. Entr\u00f2 nell'esercito spagnolo come oidor (giudice) di Napoli. Nel 1547 fu nominato membro dell'Audiencia di Granada. Nel 1549 fu trasferito nelle Americhe per unirsi all'Audiencia della Nuova Granada. In seguito si spost\u00f2 a Lima, dove Pedro de la Gasca aveva reinstaurato l'Audiencia nel 1549. Essendo presidente dell'Audiencia di Lima ricopr\u00ec l'incarico di vicer\u00e9 del Per\u00f9 ad interim dal luglio 1552 al luglio 1556.\nIn questo periodo l'Audiencia dovette affrontare la ribellione di Francisco Hern\u00e1ndez Jir\u00f3n. Bravo de Saravia viene considerato uno dei principali responsabili della sconfitta e della punizione dei ribelli.\nGovernatore del Cile.\nL'Audiencia pass\u00f2 il governo nelle mani del nuovo vicer\u00e9, Andr\u00e9s Hurtado de Mendoza, nel 1556. Con un decreto reale del 1565, re Filippo II cre\u00f2 l'Audiencia del Cile. Il suo obbiettivo principale era quello di mettere fine alla guerra di Arauco contro i Mapuche. Oltre alle normali funzioni giuridiche, all'audiencia venivano assegnati compiti governativi.\nL'audiencia fu aperta nell'agosto 1567, ed a settembre il re decise che Bravo de Saravia avrebbe assunto il governo civile e militare del Cile, con il titolo di \"governatore\". \nGiunse a Lima nel 1568, e rimase in carica fino al 1575, quando fu sostituito da Rodrigo de Quiroga.\nNon ebbe molto successo nella gestione della guerra. Nel gennaio 1569 gli spagnoli furono sconfitti dai Mapuches nella battaglia di Catirai. In risposta, Bravo organizz\u00f2 l'invio di beni di rifornimento ai fortini assediati ordinando l'evacuazione di Arauco e di Ca\u00f1ete. Chiese aiuto militare alla Spagna, e di essere sostituito nel suo incarico.\nDisastro e ripresa della guerra.\nL'8 febbraio 1570 un forte terremoto distrusse Concepci\u00f3n. Fu seguito da uno tsunami e scosse di assestamento per mesi. Non ci furono morti, ma crollarono tutte le case. Il tempo intercorso tra il terremoto e lo tsunami permise alla popolazione di fuggire sulle colline. Nonostante questo temettero l'arrivo della fine del mondo.\nA met\u00e0 del 1570 giunsero a Lima i rinforzi chiesti alla Spagna, e la primavera seguente Bravo fece ripartire le ostilit\u00e0 contro gli indigeni cileni. Giunsero nuove sconfitte per la Spagna. Il capitano Gregorio de O\u00f1a fu sorpreso dai Mapuche nei pressi del forte di Pur\u00e9n. Il governatore invi\u00f2 altri uomini a sud, compreso il figlio Ramiro. Gli spagnoli (circa 160) furono colti di sorpresa presso Pur\u00e9n. Dopo questa sconfitta Bravo decise di lasciare il comando militare a Lorenzo Bernal del Mercado mantenendo solo i compiti civili.\nNel 1571 fu creato il vescovado di La Imperial. Il primo vescovo fu il francescano Antonio de San Miguel, che giunse in Cile dopo essere stato consacrato a Lima. San Miguel si opponeva al lavoro forzato, il sistema delle encomienda e la guerra di Arauco, cui faceva risalire tutte le sfortune della colonia. La sua influenza era tale che nel 1572 re Filippo II sostitu\u00ec il lavoro forzato con una tassa monetaria.\nIn questo periodo inizi\u00f2 la costruzione della chiesa di San Francisco a Santiago.\nCritiche al suo governo.\nVi furono molte critiche all'operato di Bravo de Saravia, sia in materia militare che civile. Nel 1567 il vescovo San Miguel descrisse il Cile come una \"terra perduta\" dicendo al re che il governatore aveva trasferito la encomienda di Francisco de Villagra al proprio figlio, invece di concederla alla vedova di Villagra, legittima erede. Juan L\u00f3pez de Porres accus\u00f2 Bravo di corruzione e di essere nemico di conquistadores e nobili. Nell'ottobre 1569 fra' Antonio de Carvajal disse a Filippo II che Bravo non seguiva i consigli dei conquistadores esperti, e lasciava che le truppe spagnole passassero da sconfitta a sconfitta. Citando l'et\u00e0 avanzata del governatore, fra' Carvajal chiese di nominare Garc\u00eda Hurtado de Mendoza come successore.\nSommerso dalle critiche, Bravo si difese accusando l'audiencia di complottare contro di lui. Nonostante questo chiese di essere sostituito. Stavolta Filippo II accett\u00f2 la richiesta, nel 1573. Bravo torn\u00f2 in Spagna due anni dopo, morendo nella sua citt\u00e0 nativa nel 1577. Fu inumato nella principale chiesa di Soria."}
{"id": "2487372", "revid": "599013", "url": "https://it.wikipedia.org/wiki?curid=2487372", "title": "Pius N'Diefi", "text": ""}
{"id": "2487373", "revid": "628767", "url": "https://it.wikipedia.org/wiki?curid=2487373", "title": "Distretto di Nurota", "text": "Il distretto di Nurota \u00e8 uno degli 8 distretti della Regione di Navoiy, in Uzbekistan. Il capoluogo \u00e8 Nurota."}
{"id": "2487375", "revid": "89688", "url": "https://it.wikipedia.org/wiki?curid=2487375", "title": "Tengen Toppa Gurren Lagann", "text": ""}
{"id": "2487377", "revid": "6923", "url": "https://it.wikipedia.org/wiki?curid=2487377", "title": "Ferrari 458", "text": "La Ferrari 458 \u00e8 un'autovettura sportiva con carrozzeria di tipo berlinetta costruita dalla casa automobilistica italiana Ferrari dal 2009 al 2015.\nLa gamma della 458 si divide in quattro modelli: \"Italia\", \"Spider\" (presentata l'8 settembre 2011 a Maranello), \"Speciale\" (prodotta dal 2013) e \"Speciale A\" (versione spider della Speciale).\nNel 2015 viene sostituita dalla 488 GTB, evoluzione tecnica e stilistica della 458, che prima l'ha affiancata e poi l'ha sostituita.\nMeccanica.\nSi tratta di una vettura a due posti, con motore 8 cilindri disposti a V. La denominazione della vettura fa un riferimento alla cilindrata (di 4,5 litri), seguito dal numero dei cilindri del motore. La vettura \u00e8 stata presentata in anteprima sul web il 28 luglio 2009, mentre la presentazione ufficiale \u00e8 avvenuta alla 63\u00aa edizione del Salone dell'automobile di Francoforte che si \u00e8 svolta dal 17 al 27 settembre 2009.\nIl nuovo prodotto, secondo i comunicati aziendali, \u00e8 frutto di un'importante evoluzione tecnica che le consente di ottenere emissioni e consumi inferiori rispetto al precedente modello \"F430\", pur avendo maggiore cilindrata e potenza. Tale miglioramento \u00e8 merito del contenimento dei pesi e dell'attenzione a una valida profilatura aerodinamica che genera un carico verticale di 140 chilogrammi a 200\u00a0km/h con un coefficiente di resistenza aerodinamica (Cx) pari a 0,33.\nLa 458 Italia monta un motore V8 di 90\u00b0 montato in posizione posteriore-centrale, dotato sia di iniezione diretta che indiretta, per gestire gli alti regimi dei quali il propulsore \u00e8 capace, affiancato a un cambio elettroidraulico a doppia frizione con 7 rapporti, tecnologia che la casa italiana aveva gi\u00e0 sperimentato sulla recente \"California\". Il propulsore \u00e8 caratterizzato da un rapporto di compressione particolarmente elevato (12,5:1).\nLa vettura \u00e8 sviluppata su un telaio in lega d'alluminio realizzato con tecnologie di derivazione aerospaziale, con sospensioni anteriori a triangoli sovrapposti e \"multilink\" per quelle posteriori.\nLa vettura \u00e8 dotata di un'unica centralina Magneti Marelli abbinata al manettino Ferrari di derivazione Formula 1. Un'unica centralina consente di gestire e disinserire l'\"E-Diff\" (differenziale elettronico), il \"F1-Trac\" (sistema di trazione) e l'ABS.\nParticolare attenzione \u00e8 stata prestata all'ergonomia degli interni e dei comandi di guida, questi ultimi tutti raggruppati sul volante per garantire una maggiore concentrazione alla guida senza distogliere le mani dallo stesso. Alla creazione e alla messa a punto della vettura ha partecipato, come consulente, il pilota automobilistico pluri-iridato di Formula 1 Michael Schumacher.\nCarrozzeria.\nIl profilo estetico della carrozzeria richiama le classiche linee sportive, generalmente create dalla Pininfarina per i precedenti modelli Ferrari, inserendo alcuni particolari innovativi, come i nuovi gruppi ottici a \"scimitarra\", simili a quelli della Ferrari California, e la sistemazione dei tre terminali di scarico, uniti al centro del paraurti posteriore, molto simili a quelli della Ferrari F40. Questi ultimi presentano due misure differenti: pi\u00f9 piccolo quello centrale e pi\u00f9 grandi quelli laterali.\nDati tecnici.\nLa Ferrari 458 Italia \u00e8 lunga 4527 mm per 1937\u00a0mm di larghezza e 1213\u00a0mm di altezza con un passo di 2650\u00a0mm, dimensioni che la rendono la pi\u00f9 piccola delle vetture prodotte dalla casa di Maranello. Il propulsore V8, modello \"F136FB\", ha una cilindrata complessiva di 4\u00a0499 cm\u00b3, eroga 570 CV a 9.000 giri (con una potenza specifica di 127\u00a0CV/litro), con una coppia massima di 540 N\u00b7m a 6.000 giri/min (con coppia specifica di 120 N\u00b7m/litro). Oltre l'80% di essa \u00e8 disponibile dai 3.250 giri/min.\nI consumi e le emissioni (ciclo ECE + EUDC) sono di 13,7 l/100 km pari a 307 g/km di CO2, la vettura ha un peso ridotto e nella versione standard raggiunge i 1485\u00a0kg in ordine di marcia, nella versione con cerchi forgiati e sedili racing specifici pesa 1380\u00a0kg, il rapporto peso/potenza di 2,42\u00a0kg/CV. La distribuzione dei pesi \u00e8 di 42% all'anteriore e 58% al posteriore. La vettura \u00e8 dotata di freni a disco Brembo con un sistema di precarico dei pistoni che riduce a 32,5 metri lo spazio di frenata per fermare la vettura da una velocit\u00e0 di 100 km/h.\nSempre secondo quanto dichiarato, la Ferrari 458 Italia arriva a una velocit\u00e0 di 100\u00a0km/h da ferma in meno di 3,4 secondi e raggiunge una velocit\u00e0 massima superiore ai 325\u00a0km/h. A migliorare le prestazioni contribuiscono le appendici aerodinamiche anteriori poste ai lati del logo del cavallino rampante, somiglianti per forma agli alettoni delle monoposto di Formula 1, la cui incidenza viene automaticamente regolata dalle deformazioni assunte a causa della velocit\u00e0. La trazione, come da tradizione della casa modenese, \u00e8 posteriore. La vettura \u00e8 dotata di cerchi da 20\" con pneumatici 235/35 all'anteriore e 295/35 al posteriore.\nLa Ferrari 458 Italia pu\u00f2 essere acquistata in due varianti: la normale e la \"HELE\" (acronimo inglese che sta per \"High Emotion Low Emission\" ovvero in italiano \"Alte Emozioni Basse Emissioni\"). Questo sistema Ferrari, utilizzato in passato per la prima volta sulla California, consente di diminuire del 10,4% (32 g di CO2/km per un totale di 275 g di CO2/km) le emissioni di anidride carbonica e di aumentare la percorrenza dell'11,8% (1,0\u00a0km con un litro di carburante per un totale di 8,5\u00a0km/l) mantenendo invariate le prestazioni di velocit\u00e0 massima e di accelerazione. Questo \u00e8 possibile grazie alla presenza dello Stop&amp;Start e di varie migliorie meccaniche. Questa versione si pu\u00f2 avere pagando un sovrapprezzo di 1.222 Euro.\n458 Spider.\nL'8 settembre 2011, pochi giorni prima del Salone dell'automobile di Francoforte 2011, \u00e8 stata presentata a Maranello la versione scoperta della 458 Italia; durante una cerimonia nella quale \u00e8 entrata sul palco, in due colorazioni differenti, con alla guida i piloti di Formula 1 Fernando Alonso e Felipe Massa.\nIl sistema di apertura del tettuccio \u00e8 inedito: questo infatti viene azionato da un meccanismo che combina il movimento retrattile a quello rotativo per migliorare la velocit\u00e0 di ripiegamento e le propriet\u00e0 strutturali, senza alterare prestazioni sia da chiuso che durante l'apertura/chiusura.\nLe componenti meccaniche restano invariate, ma, azionando un bottone sulla console centrale, in 14 secondi la 458 Spider si scopre. L'hard top ha una struttura in alluminio totalmente integrata nel design, pi\u00f9 leggera di 25\u00a0kg rispetto alla struttura classica in tela; inoltre, la struttura mobile non ne compromette i valori di aerodinamica e prestazioni. In pratica, si tratta di due sostegni incorporati in una cavit\u00e0 apribile a seconda delle condizioni del tettino pieghevole, soluzione che ottimizza il flusso d'aria diretto alle prese di ventilazione del propulsore. A questo si aggiunge un comodo frangivento in cristallo, regolabile elettricamente, e sistemato tra le due \"pinne\", cos\u00ec da rendere facili le conversazioni a bordo senza disturbi aerodinamici.\nIl motore resta invariato, l'accelerazione 0\u2013100\u00a0km/h viene effettuata in 3,5\", pi\u00f9 lenta di 1/10 di secondo rispetto alla versione con tetto fisso, mentre la velocit\u00e0 massima si riduce a 320\u00a0km/h. Il peso aumenta a 1430\u00a0kg e di conseguenza il rapporto peso/potenza \u00e8 di 2,50\u00a0kg/CV. La ripartizione dei pesi \u00e8: 42% anteriore - 58% posteriore. La capacit\u00e0 del bagagliaio \u00e8 di 230 litri, quella della panchetta posteriore 58 litri.\nIl video promozionale ufficiale della 458 Spider \u00e8 stato girato in Campania, tra la Reggia di Caserta e la Costiera Amalfitana, e in alcune zone della Basilicata.\nPer le sue dote progettuali, la vettura \u00e8 stata insignita dei premi Cabriolet of the Year 2011, International Engine of the Year 2011, International Engine of the Year 2012 e Best Performance Engine over 4 liter 2012 della rivista BBC Top Gear Magazine. Inoltre, il Sunday Times le ha conferito il Best Sports Car and Convertible 2012.\n458 Speciale.\nIl 21 agosto 2013 viene ufficializzata dalla Ferrari la \"458 Speciale\", erede diretta della F430 Scuderia. La vettura, ridisegnata negli elementi aerodinamici ed alleggerita nonch\u00e9 portata all'essenzialit\u00e0 e il V8 aspirato \u00e8 stato ulteriormente potenziato raggiungendo la potenza di 605 CV (a 9.000 giri al minuto, mentre la coppia massima \u00e8 di 540 Nm a 6.000 giri/min), si tratta del motore V8 aspirato montato su autovetture di serie con maggiore potenza specifica di sempre: 135 CV/litro. Il rapporto peso/potenza (pesa 1.290\u00a0kg, 90 in meno della coup\u00e9) \u00e8 pari a 2,13\u00a0kg/CV, scatta da 0 a 100\u00a0km/h in meno di tre secondi (da 0\u00a0a 200\u00a0km/h 9,1\" con un tempo di cambiata di appena 0,06 secondi) e ha un indice di efficienza: E=1,5. \u00c8 la vettura stradale aerodinamicamente pi\u00f9 efficiente della storia della Ferrari. La 458 Speciale, che \u00e8 di serie (non prodotta quindi in serie limitata) e quindi si affianca nei listini alla coup\u00e9 e alla spider, racchiude in s\u00e9 diversi concetti innovativi, riprende alcune soluzioni proposte in LaFerrari ed anticipa nuovi standard che verranno applicati a tutte le future creazioni della casa emiliana. Testata sulla pista di Fiorano realizza un tempo di 1'23\"5, 5 decimi in pi\u00f9 della F12berlinetta. La vettura \u00e8 dotata di aerodinamica attiva: delle ali mobili inserite sia al posteriore che all'anteriore, anche nel sotto-scocca; migliorata l'accelerazione laterale che si \u00e8 rivelata la pi\u00f9 elevata di sempre per una Ferrari stradale: 1,33\u00a0g.\nInterventi, oltre che tecnici ed estetici (questi esclusivamente per migliorare peso ed aerodinamica) sono stati apportati anche all'elettronica: uno dei pi\u00f9 innovativi sistemi introdotti \u00e8 il dispositivo \"SSC\" ovvero il \"controllo elettronico dell'angolo di assetto\" (\"Side Slip angle Control\"): sistema che tramite un algoritmo analizza continuamente l'assetto della vettura e lo confronta con i valori ideali di riferimento al fine di ottimizzare la gestione e la ripartizione della coppia motore, gestita attraverso il controllo di trazione \"F1-Trac\" e ripartita tramite il differenziale (gestito dal sistema elettronico \"E-Diff\") sulle ruote posteriori. La 458 nella versione \"Speciale\" ha ricevuto rilevanti modifiche alle appendici aerodinamiche, paraurti e posteriore, la caratteristica bocca con le alette mobili passive sono state sostituite da un inedito paraurti dotato di aerodinamica attiva e un disegno completamente modificato, ogni modifica estetica \u00e8 puramente stata effettuata per ragioni aerodinamiche. Anche il posteriore \u00e8 cambiato, cos\u00ec la disposizione degli scarichi che ricordano quelli dell'antenata F430 Scuderia. Anche al posteriore sono stati aggiunti sistemi aerodinamici di tipo attivo, le minigonne sono cambiate anche la gestione dei flussi dell'aria e di conseguenza anche le bocchette di aerazione e convogliamento della stessa. La vettura \u00e8 stata alleggerita con nuove soluzioni, sia nella carrozzeria che negli interni: questi sono stati modificati a fini unicamente legati al peso, la modifica estetica pi\u00f9 evidente riguarda il tunnel centrale alleggerito, \u00e8 ora dotato di un unico esile elemento in carbonio volto a migliorare l'ergonomia e la velocit\u00e0 (nonch\u00e9 la facilit\u00e0) di utilizzo durante una situazione di massima concentrazione. Altre modifiche rilevanti riguardano la rivisitazione della plancia nei materiali e nelle soluzioni scelte per la scocca della stessa, modifiche visibili sono state effettuate dalla parte del passeggero dove \u00e8 ora presente una protezione anti-urto in materiale leggero. Le finiture interne sono caratterizzate dalla fibra di carbonio: sedili specifici Sabelt (con scocca in carbonio e rivestimento alcantara), volante e paddle, console centrale sul tunnel, bocchette aerazione, pannelli porta e maniglie. Alluminio mandorlato invece nella zona pedaliera passeggero e guidatore e nella pedana davanti e sotto i sedili. Anche in questo caso lo studio della carrozzeria \u00e8 stato eseguito in collaborazione con la Pininfarina.\n458 Speciale A.\nQuesta spider (A sta infatti per aperta) prodotta in serie limitata di 499 esemplari \u00e8 la pi\u00f9 prestazionale nella storia della Ferrari, grazie all'aerodinamica attiva e al nuovo motore V8. L'accelerazione 0\u2013100\u00a0km/h \u00e8 di 3,0 secondi e per il telaio realizzato in 10 leghe di alluminio si \u00e8 fatto ricorso a materiali e tecnologie aerospaziali. Il tetto rigido si apre o chiude in soli 14 secondi, la vettura dispone di elettronica di ultima generazione e in particolare del controllo elettronico dell'angolo di assetto (SSC).\nLa nuova 458 Speciale A rispetto alla versione coup\u00e9, presenta al frontale la stessa soluzione di paraurti, possiede le pinne verticali sui lati dell'auto che servono per far confluire il flusso l'aria lungo la fiancata. Altri elementi aerodinamici all'avanguardia sono stati usati sui passaruota, dove sono state create delle feritoie che espellono i flussi di aria calda provenienti dalle masse radianti e le indirizzano verso il deviatore di flusso posteriore. I tecnici di casa Ferrari hanno creato inoltre un nuovo cofano anteriore, che presenta uno sfogo pi\u00f9 grande al centro, che \u00e8 abbellito e reso pi\u00f9 aggressivo da un profilo verticale in corrispondenza della banda colorata. Nella zona fiancate sono state inoltre disposte due piccole paratie davanti alle ruote posteriori che hanno lo scopo di ridurre le turbolenze che si creano per colpa del moto delle ruote quando le stesse girano ad alta velocit\u00e0.\n458 Challenge.\nAl Motor Show di Bologna del 2010, esordisce la versione Challenge, destinata alle competizioni dell'omonimo Trofeo dedicato ai clienti sportivi del Cavallino Rampante. Dopo la 348, la 355, la 360 Modena e la F430, anche l'ultima nata di Maranello scende in pista. Il passaporto tecnico riporta 100\u00a0kg in meno alla bilancia ottenuti spogliando la vettura di molti arredi interni e agendo su componentistica come i cerchi, i sedili, alcuni componenti dell'autotelaio. Invariata la quota tecnica del propulsore: centralina con mappatura leggermente diversa e scarichi pi\u00f9 permeabili sono le variazioni sul fronte motoristico.\nDurante le Finali Mondiali 2013 disputatesi al Mugello, viene presentata la 458 Challenge Evoluzione, dotata di un'aerodinamica aggiornata che include un inedito alettone posteriore, un nuovo splitter anteriore e un fondo vettura ridisegnato. Vengono inoltre apportate migliorie a freni e sospensioni.\n458 Italia GT2.\nLa versione da competizione della 458 ha debuttato nel 2011 ed ha corso fino al 2016 nei regolamenti GTE e GT3 portata in pista da AF Corse - il team di riferimento Ferrari nelle competizioni GT - e da numerose squadre clienti in tutto in mondo. Le Ferrari 458 Italia GT2 di AF Corse hanno vinto le edizioni 2012 e 2014 della 24 Ore di Le Mans tra le vetture Gran Turismo, oltre a tre mondiali costruttori GT e due mondiali piloti GT nel Campionato del mondo endurance.\nVersioni speciali.\nFerrari SP12 EC.\nNel 2012 il chitarrista Eric Clapton ha commissionato alla Ferrari una speciale \"one-off\" su base 458 Italia, chiamata SP12 EC. La vettura, disegnata dal Centro Stile Ferrari e da Pininfarina, richiama stilisticamente la 512 BB degli anni ottanta, di cui Clapton ha posseduto tre esemplari. Gli omaggi alle berlinette di Maranello di quel decennio sono evidenti nel lungo sfogo d'aria orizzontale sul cofano anteriore, nella fascia laterale in nero opaco che cinge la parte bassa delle fiancate, nelle \"gobbe\" presenti sopra il cofano motore, e nella caratteristica griglia al posteriore, che circonda i fari.\nPininfarina Sergio.\nBasandosi sulla meccanica della Ferrari 458 Italia Spider, la Pininfarina ha realizzato, in occasione del salone dell'automobile di Ginevra del 2013, una concept car denominata Pininfarina Sergio, in onore del fondatore della casa di design. La vettura \u00e8 stata convertita in una barchetta a due posti che riprende le linee delle vetture da competizione degli anni settanta. La carrozzeria, oltre che per esercizio estetico, \u00e8 stata modificata per ottenere una rigidit\u00e0 torsionale superiore a quella della 458 originale. Inoltre, la concept ha ottenuto un risparmio di peso equivalente a 150\u00a0kg, motivo per cui l'accelerazione da 0 a 100\u00a0km/h \u00e8 scesa a 3,4 secondi.\n20th Anniversary Special Edition.\nNel 2012, per commemorare il 20\u00ba anniversario della vendita della prima Ferrari in una concessionaria di Pechino, la Ferrari ha deciso di realizzare un'edizione limitata della 458 Italia in 20 esemplari, denominata 20th Anniversary Special Edition. Rispetto alla versione originale, questa offre una colorazione Rosso Marco Polo abbinata ad una livrea dorata/nera con longma che raffigura un dragone e il tracciato di un circuito, le alette anteriori flessibili dorate ed i cerchi in lega sempre dello stesso colore.\nLa 458 e le forze dell'ordine.\nA fine marzo 2017, viene presentata dalla Polizia Locale di Milano una versione modificata della Ferrari 458 Spider, adibita non ai servizi di pattuglia o di intervento a causa degli elevati prezzi di manutenzione del veicolo, ma al solo scopo di istruzione e formazioni stradale per i ragazzi. La vettura \u00e8 stata requisita alla malavita organizzata ed \u00e8 stata preparata gratuitamente dalla Ferrari con l'allestimento specifico quali lampeggianti, radio di bordo e verniciatura e livrea bianco-verde realizzati da un apposito carrozziere."}
{"id": "2487381", "revid": "729019", "url": "https://it.wikipedia.org/wiki?curid=2487381", "title": "Baker Street (metropolitana di Londra)", "text": "La stazione di Baker Street \u00e8 una stazione della metropolitana di Londra, servita dalle linee Bakerloo, Circle, Hammersmith &amp; City, Jubilee e Metropolitan.\nStoria.\nLa stazione di Baker Street fu aperta dalla Metropolitan Railway (MR) il 10 gennaio 1863 come una delle stazioni originali della prima ferrovia sotterranea al mondo - questi binari sono oggi utilizzati dalle linee Circle e Hammersmith &amp; City. Il 13 aprile 1868 i contigui binari all'aperto, oggi usati dalla Metropolitan line, aperti come parte di una diramazione per la stazione di Swiss Cottage che fu prontamente estesa a Willesden Green ed ulteriormente verso nord fino a Aylesbury Town e Verney Junction (a circa 50 miglia da Baker Street) nel 1892. La stazione della MR era in concorrenza con Euston, dove la LNWR offriva servizi locali per il Middlesex e Watford e successivamente con Marylebone, dove la GCR offriva servizi espressi per Aylesbury ed oltre lungo la stessa linea.\nNei decenni seguenti questa sezione della stazione fu pi\u00f9 volte modificata per accogliere quattro binari. L'attuale disposizione della linea Metropolitan risale in gran parte al 1925 ed il grosso degli edifici di superficie, progettati dall'architetto Charles Clark, risalgono anch'essi a questo periodo.\nLa Baker Street &amp; Waterloo Railway (BS&amp;WR, l'attuale Bakerloo line) apr\u00ec il 10 marzo 1906, con Baker Street come iniziale capolinea settentrionale della linea prima dell'estensione alla stazione di Marylebone avvenuta il 27 marzo 1907. Il 20 novembre 1939 la linea Bakerloo incorpor\u00f2 la diramazione per Stanmore della linea Metropolitan (che comport\u00f2 la chiusura delle corse tra Finchley Road e Wembley Park) in seguito alla costruzione di un altro binario direzione sud e gallerie di collegamento tra Baker Street e Finchley Road. La linea Jubilee aggiunse un altro binario direzione nord e successivamente sostitu\u00ec la linea Bakerloo sul ramo di Stanmore a partire dall'apertura avvenuta il 1\u00ba maggio 1979.\nIl 23 agosto 1973, una bomba fu trovata in una borsa della spesa nella biglietteria. La bomba fu disinnescata dagli artificieri. Una settimana dopo, il 30 agosto, un dipendente trov\u00f2 un'altra bomba lasciata nel sovrapassaggio. Anche questa fu disinnescata senza causare danni.\nStrutture e impianti.\nDelle stazioni originali della MR, i binari sotterranei delle linee Circle e Hammersmith &amp; City sono le strutture meglio conservate. Pannelli posti lungo i binari mostrano vecchie mappe e fotografie della stazione.\nLa disposizione della stazione \u00e8 piuttosto complessa. La stazione sotterranea \u00e8 collegata alla stazione di superficie della linea Metropolitan. Questo \u00e8 il capolinea per alcuni treni di questa linea, ma c'\u00e8 anche una curva di collegamento che li unisce alla linea Circle poco oltre la fine del binario, che permette ai treni della linea Metropolitan di raggiungere Aldgate nella City.\nAl di sotto di queste stazioni si trova una stazione di livello profondo utilizzata dalle linee Bakerloo e dalla Jubilee. Queste sono organizzate con binari adiacenti per facilitare l'interscambio, e le due linee sono collegate a nord della stazione. Contando dieci binari in tutto, Baker Street \u00e8 la stazione con pi\u00f9 binari di tutta la rete della metropolitana di Londra.\nLa stazione \u00e8 situata in Marylebone Road e Baker Street, a Marylebone, Londra. Marylebone Road \u00e8 una grande strada che poi diventa la A40 (e quindi l'autostrada M40), la A41 (che comprende Baker Street) e la A5 (che porta all'autostrada M1). Nelle vicinanze della stazione si trovano Regents Park, il Lord's Cricket Ground, e Madame Tussauds.\nAll'uscita su \"Marylebone Road\", una grande statua di Sherlock Holmes (inaugurata nel 1999) commemora l'associazione del detective letterario con Baker Street. In seguito ad un restauro effettuato negli anni 1980, la parte pi\u00f9 antica della stazione ha recuperato in parte l'aspetto che aveva nel 1863.\nLa stazione \u00e8 gestita dalla squadra manutenzione della Metropolitan Line. Gli uffici della linea sono situati nelle vicinanze.\nInterscambi.\nNelle vicinanze della stazione effettuano fermata numerose linee urbane automobilistiche, gestite da London Buses.\nAnche se non viene indicato come interscambio sulle mappe della metropolitana, Baker Street si trova a circa 300 metri dalla Stazione di Marylebone, da dove partono treni della National Rail per Aylesbury, Birmingham, e Wrexham. Spesso \u00e8 pi\u00f9 comodo camminare fino a Marylebone da Baker Street piuttosto che scendere alla stazione profonda e prendere la linea Bakerloo, risalendo in superficie dopo solo una fermata."}
{"id": "2487384", "revid": "339392", "url": "https://it.wikipedia.org/wiki?curid=2487384", "title": "Vice presidente degli Stati Uniti", "text": ""}
{"id": "2487385", "revid": "118469325", "url": "https://it.wikipedia.org/wiki?curid=2487385", "title": "Piccardo (cognome)", "text": "Piccardo \u00e8 un cognome italiano di origine francese.\nEtimologia e diffusione.\nIl nome indica l'origine dalla Piccardia , regione a Nord della Francia e con la quale erano frequenti gli scambi commerciali nel Medioevo. L'equivalente francese \u00e8 \"Picard\".\nequivalenti stranieri sono:"}
{"id": "2487386", "revid": "6923", "url": "https://it.wikipedia.org/wiki?curid=2487386", "title": "Teatro Nacional D. Maria II", "text": "Il teatro Nacional D. Maria II \u00e8 un teatro che si trova nella piazza del Rossio nella citt\u00e0 di Lisbona e che prende il nome da Maria II, figlia di Pietro IV del Portogallo.\nLa struttura neoclassica risale alla met\u00e0 degli anni quaranta ed \u00e8 opera dell'architetto italiano Fortunato Lodi. L'interno del teatro venne distrutto da un incendio nel 1964 e ricostruito nel decennio successivo. Nella parte superiore della facciata \u00e8 raffigurato Gil Vicente, fondatore del teatro portoghese."}
{"id": "2487389", "revid": "82143", "url": "https://it.wikipedia.org/wiki?curid=2487389", "title": "Ermete", "text": ""}
{"id": "2487394", "revid": "628767", "url": "https://it.wikipedia.org/wiki?curid=2487394", "title": "Distretto di Tomdi", "text": "Il distretto di Tomdi \u00e8 uno degli 8 distretti della Regione di Navoiy, in Uzbekistan, \u00e8 stato istituito nel 1928. Il capoluogo \u00e8 Tomdibulok. L'economia del distretto si basa principalmente sull'allevamento della pecora caracul."}
{"id": "2487398", "revid": "155634", "url": "https://it.wikipedia.org/wiki?curid=2487398", "title": "NASDAQ-100 Open 2006 - Singolare maschile", "text": "Il singolare del NASDAQ-100 Open 2006 \u00e8 stato un torneo di tennis facente parte dell'ATP Tour.\nRoger Federer era il detentore del titolo e l'ha riconfermato battendo in finale per 7\u20136 (7\u20135), 7\u20136 (7\u20134), 7\u20136 (8\u20136) il croato Ivan Ljubi\u010di\u0107.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2487399", "revid": "2051852", "url": "https://it.wikipedia.org/wiki?curid=2487399", "title": "Takeshi Matsuda", "text": "In carriera ha vinto la medaglia di bronzo ai Giochi olimpici di Pechino 2008 nei 200 metri farfalla."}
{"id": "2487405", "revid": "122129215", "url": "https://it.wikipedia.org/wiki?curid=2487405", "title": "Gao Ling", "text": ""}
{"id": "2487406", "revid": "339392", "url": "https://it.wikipedia.org/wiki?curid=2487406", "title": "Snook", "text": ""}
{"id": "2487407", "revid": "281901", "url": "https://it.wikipedia.org/wiki?curid=2487407", "title": "Robalo", "text": "Il nome comune robalo \u00e8 attribuita a due diversi taxa di \u02de\u02depesci ossei:"}
{"id": "2487409", "revid": "320578", "url": "https://it.wikipedia.org/wiki?curid=2487409", "title": "Missioni gesuitiche della Bolivia", "text": ""}
{"id": "2487411", "revid": "1305772", "url": "https://it.wikipedia.org/wiki?curid=2487411", "title": "Pra\u00e7a dos Restauradores", "text": "La Pra\u00e7a dos Restauradores \u00e8 una piazza della citt\u00e0 di Lisbona realizzata per commemorare la liberazione del Portogallo dal dominio spagnolo avvenuta nel 1640.\nLa caratteristica pi\u00f9 rappresentativa della piazza \u00e8 l'obelisco che si trova al centro e ai cui piedi si trovano due figure di bronzo rappresentanti la Vittoria (con una palma e una corona) e la Libert\u00e0. I nomi e le date incise su entrambi i lati dell'obelisco sono quelle delle battaglie della guerra di Restaurazione portoghese.\nIl progetto del monumento \u00e8 opera di Antonio Tom\u00e1s da Fonseca, mentre le statue allegoriche sono di Sim\u00f5es de Almeida e Alberto Nunes."}
{"id": "2487414", "revid": "76069", "url": "https://it.wikipedia.org/wiki?curid=2487414", "title": "Missioni gesuitiche del Chiquitos", "text": ""}
{"id": "2487417", "revid": "122577951", "url": "https://it.wikipedia.org/wiki?curid=2487417", "title": "Meneceo", "text": "Meneceo () o Megareo \u00e8 un personaggio della mitologia greca, che viveva presso Tebe.\nGenealogia.\nFiglio di Creonte e di Euridice, non ci sono notizie su spose o progenie.\nMitologia.\nDurante l'assedio della citt\u00e0 da parte dell'esercito di Argo, l'indovino Tiresia afferm\u00f2 che per permettere ai tebani di rompere l'assedio e sconfiggere i nemici era necessario il sacrificio dello stesso Meneceo, ma Creonte (suo padre e re della citt\u00e0 assediata), stretto tra le parole dell'oracolo e l'amore verso il figlio gli consigli\u00f2 di fuggire omettendo di spiegargli il motivo. Tuttavia Meneceo venne a sapere dell'oracolo e decise di sacrificarsi sulle mura di Tebe. I tebani furono alla fine i vincitori."}
{"id": "2487423", "revid": "326822", "url": "https://it.wikipedia.org/wiki?curid=2487423", "title": "Episodi di Roba da gatti", "text": ""}
{"id": "2487426", "revid": "287204", "url": "https://it.wikipedia.org/wiki?curid=2487426", "title": "Nattura", "text": ""}
{"id": "2487427", "revid": "287204", "url": "https://it.wikipedia.org/wiki?curid=2487427", "title": "N\u00e0tt\u00f9ra", "text": ""}
{"id": "2487428", "revid": "406204", "url": "https://it.wikipedia.org/wiki?curid=2487428", "title": "Boeing C-135", "text": ""}
{"id": "2487429", "revid": "1935652", "url": "https://it.wikipedia.org/wiki?curid=2487429", "title": "Pieve di Pontirolo", "text": "La pieve di Pontirolo o pieve di San Giovanni evangelista poi pieve di Trezzo o pieve dei Santi Gervaso e Protaso (in latino: \"Plebis Pontiroli\" poi \"Plebis Tritii\") era il nome di un'antica pieve dell'arcidiocesi di Milano e del Ducato di Milano con capoluogo Trezzo sull'Adda. I santi patroni erano Gervasio e Protasio ai quali \u00e8 ancora oggi dedicata la chiesa prepositurale di Trezzo.\nLa pieve ha una storia atipica dovuta al fatto di essere stata coinvolta nei conflitti con la confinante Repubblica di Venezia, tanto da aver ingenerato confusione fra gli storici a causa delle pesanti modifiche territoriali che dovette subire durante il Rinascimento. \nStoria.\nL'originale pieve di Pontirolo viene citata nel \"Liber notitiae sanctorum Mediolani\" come esistente gi\u00e0 nel XII secolo sotto il titolo di San Giovanni evangelista. Il suo territorio ecclesiastico era molto esteso, spaziando su entrambe le rive dell'Adda fin oltre Brembate, mentre il suo capoluogo era Pontirolo Vecchio, nome dell'epoca dell'odierna Canonica d'Adda.\nGli \"Statuti delle acque e delle strade del contado di Milano fatti nel 1346\" cominciano a parlare di una parallela pieve amministrativa del Ducato di Milano a met\u00e0 del XIV secolo, sebbene con un territorio gi\u00e0 probabilmente pi\u00f9 ridotto. Punto di svolta nella storia della pieve furono i ripetuti conflitti che nel Quattrocento videro contrapporsi Milano alla Repubblica di Venezia, ossia il principale e pi\u00f9 minaccioso nemico della citt\u00e0 meneghina. Nella loro espansione verso ovest i veneti arrivarono pi\u00f9 volte fino all'Adda, occupando parte del territorio plebaneo. Respinta solo in parte l'offensiva, e stabilizzato il confine mediante la costruzione del fosso bergamasco, i governanti lombardi e poi spagnoli istituirono sulla frontiera una compartimentazione particolare con una regolamentazione autonoma sia dal punto di vista amministrativo che militare, un'entit\u00e0 che prese il nome di Gera d'Adda e si port\u00f2 via quasi tutto il territorio oltre il fiume, compreso l'antico capoluogo. L'ordinaria pieve di Pontirolo continu\u00f2 ad esistere a destra dell'Adda con un territorio invero non esiguo e con un nuovo capoluogo, Trezzo, sebbene fu mantenuto il nome tradizionale, ingenerando la suddetta confusione storiografica. \nNella seconda met\u00e0 del Cinquecento anche l'arcivescovo San Carlo Borromeo, gi\u00e0 impegnato in un generale opera di ammodernamento della diocesi, decise di adottare i cambiamenti civili nel frattempo intervenuti nel territorio plebaneo, e abol\u00ec i privilegi prepositurali di Canonica istituendo al suo posto tre nuove pievi: quella di Trezzo che come quella civile mantenne il nome originario, quella di Treviglio che prese le parrocchie incluse nella Gera d'Adda, e quella di Verdello cui furono affidate le chiese passate sotto il governo di Venezia. \nLa pieve ora trezzese conobbe quindi due secoli di stabilit\u00e0, e la sua esistenza sul piano civile continu\u00f2 fino al 1797, quando l'invasione dei rivoluzionari francesi port\u00f2 alla creazione di nuovi e pi\u00f9 moderni distretti. Ben pi\u00f9 longeva fu la pieve ecclesiastica che sopravvisse fino al 1972, allorquando il sinodo del cardinal Colombo la sostitu\u00ec col decanato di Trezzo sull'Adda comprendente 15 parrocchie.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:"}
{"id": "2487431", "revid": "1982", "url": "https://it.wikipedia.org/wiki?curid=2487431", "title": "Li\u00e8ge-Bastogne-Li\u00e8ge", "text": ""}
{"id": "2487434", "revid": "123008477", "url": "https://it.wikipedia.org/wiki?curid=2487434", "title": "Coppa Svizzera 2008-2009 (calcio femminile)", "text": "La Coppa Svizzera 2008-2009 \u00e8 stata la 34\u00aa edizione della manifestazione calcistica. \u00c8 iniziata il 7 agosto 2008 e si \u00e8 conclusa il 20 maggio 2009.\nQualifiche.\n1\u00ba turno preliminare.\nGare disputate gioved\u00ec 7 agosto 2008.\nGare disputate sabato 9 agosto 2008.\n \nGare disputate domenica 10 agosto 2008.\nGara disputata luned\u00ec 11 agosto 2008.\n \nGara disputata marted\u00ec 12 agosto 2008.\n \nGara disputata marted\u00ec 13 agosto 2008.\nTurno intermedio.\nGara disputate marted\u00ec 19 agosto 2008.\n \nGarr disputatr mercoled\u00ec 20 agosto 2008.\nGara disputate mercoled\u00ec 21 agosto 2008.\n2\u00ba turno preliminare.\nGara disputata marted\u00ec 26 agosto 2008.\nGare disputate venerd\u00ec 29 agosto 2008.\nGare disputate sabato 30 agosto 2008.\nGare disputate domenica 31 agosto 2008.\nGara disputata mercoled\u00ec 3 settembre 2008.\n3\u00ba turno preliminare.\nGare disputate mercoled\u00ec 17 settembre 2008.\nGare disputate mercoled\u00ec 19 settembre 2008.\nGare disputate sabato 20 settembre 2008.\nGara disputata domenica 21 settembre 2008."}
{"id": "2487435", "revid": "1982", "url": "https://it.wikipedia.org/wiki?curid=2487435", "title": "Li\u00e8ge-Bastogne-Li\u00e8ge 2009", "text": ""}
{"id": "2487439", "revid": "83531", "url": "https://it.wikipedia.org/wiki?curid=2487439", "title": "Monte San Mauro (sito archeologico)", "text": "Monte San Mauro (\"Samm\u00f2ru\" in siciliano) \u00e8 un sito archeologico situato nel comune di Caltagirone, in provincia di Catania, a sud ovest della citt\u00e0 siciliana.\nIl sito comprende cinque colli disposti a ventaglio sulle vallate dei fiumi Signore e Maroglio su cui si insedi\u00f2 un centro abitato dell'et\u00e0 del bronzo. Il centro indigeno venne occupato tra la fine del VII secolo a.C. da coloni greci che si dedicavano all'agricoltura e al commercio.\nAcropoli.\nSul colle n.3 \u00e8 stata ipotizzata la presenza dell'acropoli: vi si trova un ampio edificio, scoperto nel 1904 da Paolo Orsi. Si presenta diviso in due da un terrazzamento, costruito con blocchi e sfaldature irregolari di pietra locale, connessi da pietrame e terra. L'edificio esisteva gi\u00e0 nel IX secolo a.C. e fu in seguito riutilizzato in epoca arcaica: si tratta probabilmente di una residenza principesca sicula, in seguito riutilizzata dai coloni greci. Gli scavi di Umberto Spigo, ripresi nel 1983, hanno riportato in luce due ambienti sul lato corto occidentale, uno dei quali sopraelevato su tre gradini, che dovevano costituire un magazzino pubblico: vi sono stati ritrovati contenitori per derrate alimentari, numerose anfore per il trasporto di merci da tutto il mar Mediterraneo, pesi da telaio e macine in pietra lavica. Nei pressi erano stati rinvenuti inoltre i frammenti di una tavola in bronzo contenente il testo di una legge sull'omicidio\nPaolo Orsi individu\u00f2 lungo il ciglio settentrionale e nord-occidentale del colle un sistema difensivo costituito da tratti di mura intervallati dalla roccia naturale,\nSulla cima del colle sono state anche rinvenute strutture ellittiche pertinenti ad abitazioni indigene (una datata tra la seconda met\u00e0 dell'VIII e la prima met\u00e0 del VII secolo a.C.).\nAbitato.\nSulle pendici del colle 3 \u00e8 stato in seguito rinvenuto un nucleo abitativo della prima met\u00e0 del VI secolo a.C., di cui si ipotizza la distruzione in occasione della spedizione antisiracusana del tiranno di Gela Ippocrate (tra il 498 e il 482 a.C.). Le abitazioni presentano un vano di ingresso pi\u00f9 ampio, aperto verso sud, sul quale si affacciano tre vani minori affiancati, secondo modalit\u00e0 che si ritrovano anche in altri siti della Sicilia greca, come Naxos e Megara Iblea. \u00c8 possibile che i vani minori avessero anche un piano superiore, data la presenza in alcuni casi di consistenti strati di crollo. All'interno di queste case \u00e8 stata rinvenuta una grande quantit\u00e0 di ceramica, dai grandi contenitori per l'immagazzinamento di sementi, ai crateri attici.\nNecropoli.\nAi piedi del colle 3 fu scavata tra il 1903 e il 1904 una necropoli di 58 tombe: sono presenti sepolture in dolio o in anfora o con tombe a cassa, foderate da lastre in pietra, o a fossa semplice, a volte coperte con lastre disposte \"a cappuccina\". La necropoli \u00e8 datata al VII-VI secolo a.C.\nAi piedi dei colli 1 e 2 \u00e8 stata individuata una necropoli utilizzata tra il VII e il IV secolo a.C.\nSacello arcaico.\nSui colli 1 e 2 \u00e8 stato rinvenuto un nucleo di terrecotte architettoniche dipinte pertinenti alla decorazione di un sacello arcaico, che trovano confronti con materiali di Gela, di Siracusa, di Selinunte e di Olimpia in Grecia. A circa 200 m dal sito del sacello Paolo Orsi aveva rinvenuto un deposito votivo con statuette femminili.\nIdentificazione.\nPer l'identificazione del centro abitato \u00e8 stata proposta quella con la colonia calcidese di \"Euboia\"."}
{"id": "2487445", "revid": "1982", "url": "https://it.wikipedia.org/wiki?curid=2487445", "title": "La Fl\u00e8che Wallonne", "text": ""}
{"id": "2487448", "revid": "15756", "url": "https://it.wikipedia.org/wiki?curid=2487448", "title": "Pieve di Porlezza", "text": "La pieve di Porlezza o pieve di San Vittore di Porlezza (in latino: \"Plebis Porletiensis\" o \"Plebis Sancti Victori Porletiensis\") era il nome di un'antica pieve dell'arcidiocesi di Milano e del Ducato di Milano con capoluogo Porlezza.\nIl santo patrono era San Vittore al quale \u00e8 ancora oggi dedicata la chiesa prepositurale di Porlezza.\nStoria.\nNon sono state trovate notizie pi\u00f9 antiche associabili alla pieve di Porlezza anteriormente al \"Liber Notitiae Sanctorum Mediolanensis\" di Goffredo da Bussero, il quale pare proprio essere il primo ad utilizzare il termine di \"plebs\" in senso strettamente ecclesiastico, perch\u00e9 politicamente il territorio porlezzese era gi\u00e0 designato col titolo di \"curtis\". \nTuttavia \u00e8 probabile che Porlezza fosse sede plebana gi\u00e0 a partire dal V secolo. Inoltre, il territorio della pieve porlezzese fu dapprima infeudato dal monastero pavese di Santa Maria Teodote (grazie a una concessione del 951 da parte di Berengario II), per poi essere affidato al Monastero Maggiore di Milano nel XII secolo tramite un decreto pontificio. Alla fine dello stesso secolo, la prepositurale porlezzese aveva giursdizione su ventidue chiese e ventisei altari.\nNel 1340 l'arcivescovo Giovanni VIsconti, proprietario della pieve, dot\u00f2 Porlezza di statuti propri. \nNel 1398 apprendiamo che a Porlezza sei canonici conducevano vita religiosa, tra i quali si trovava anche il prevosto, il quale aveva sovranit\u00e0 anche sulle cappelle di San Mamete Valsolda e San Bartolomeo Val Cavargna, che vengono segnalate come presenti anche nel XV secolo quando la canonica di Porlezza aveva portato a cinque il numero dei canonici. Sebbene, inoltre, nel XIV secolo la cappella di San Mamete si fosse costituita parrocchia, apprendiamo che essa doveva ancora delle decime al prevosto di Porlezza. Col Rinascimento la pieve assunse anche una funzione amministrativa civile come ripartizione locale della Provincia del Ducato di Milano: tale collocazione non deve sorprendere, essendo funzionale ad una strategia di accerchiamento dell'avversario territorio comasco da parte delle potenti autorit\u00e0 ambrosiane, strategia di cui faceva parte anche Capriasca. Ad amministrare la pieve vi era un podest\u00e0 nominato da Milano, ma la rappresentanza locale era comunque garantita da un Consiglio Generale con potere deliberativo e composto da dodici membri eletti dalle autorit\u00e0 comunali.\nNel Cinquecento il numero dei canonici torna a sei e la pieve di Porlezza si arricchisce di nuove cappelle e rettorie, anche se alcuni di questi vennero soppressi dalla visita pastorale dell'arcivescovo Gaspare Visconti, che si preoccup\u00f2 di creare anche una prebenda scolastica per uno dei canonici. Al XVI secolo \u00e8 inoltre ascrivibile la prima apparizione di religiosi insediatisi stabilmente entro i confini della pieve di Porlezza: erano questi i cappuccini del convento di Tavordo, la cui costruzione inizi\u00f2 nel 1581 con il patrocinio di Carlo Borromeo sull'opera da loro svolta. Fu questo arcivescovo, infatti, che durante la sua visita pastorale del 1594, consacr\u00f2 la chiesa di Santa Maria Assunta annessa al convento. Come altre pievi, anche a Porlezza dall'epoca post-tridentina comparve la struttura vicariale che si affianc\u00f2 a quella originale della pieve, facendone coincidere quasi completamente gli interessi.\nNel 1640 ebbe inizio la decadenza della pieve, ed in maniera tragica: in quell'anno, infatti, il cardinale Cesare Monti decise di privare la pieve di Porlezza di alcune sua parrocchie per formare la pieve di Valsolda con un vicariato autonomo. Dal punto di vista civile, la pieve amministrativa fu oggetto di un esperimento riformatore di stampo illuminista da parte dell'Imperatore Giuseppe II, che nel 1786 la incluse nella Provincia di Como, provvedimento per\u00f2 cancellato dopo soli cinque anni dal fratello Leopoldo II, imperatore ben pi\u00f9 conservatore. La pieve fu poi soppressa nel 1797 in seguito all'invasione di Napoleone e alla conseguente introduzione di nuovi e pi\u00f9 moderni distretti.\nEcclesiasticamente invece, Porlezza rimase autonoma sino ai decreti che nel 1972, per ordine dell'arcivescovo milanese Giovanni Colombo, soppressero tutte le antiche pievi lombarde rimpiazzandole coi moderni decanati. Porlezza seguit\u00f2 ad essere comunque sede di decanato che comprende 14 parrocchie.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:"}
{"id": "2487452", "revid": "1442080", "url": "https://it.wikipedia.org/wiki?curid=2487452", "title": "Open de Tenis Comunidad Valenciana 2006 - Singolare", "text": "Il singolare del torneo di tennis Open de Tenis Comunidad Valenciana 2006, facente parte dell'ATP Tour, ha avuto come vincitore Nicol\u00e1s Almagro che ha battuto in finale Gilles Simon 6-2, 6-3."}
{"id": "2487456", "revid": "326822", "url": "https://it.wikipedia.org/wiki?curid=2487456", "title": "Baldios - Guerriero dello spazio", "text": ""}
{"id": "2487457", "revid": "1982", "url": "https://it.wikipedia.org/wiki?curid=2487457", "title": "La Fl\u00e8che Wallonne 2005", "text": ""}
{"id": "2487459", "revid": "1705737", "url": "https://it.wikipedia.org/wiki?curid=2487459", "title": "Alibates Flint Quarries National Monument", "text": "L'Alibates Flint Quarries National Monument \u00e8 un monumento nazionale statunitense situato nello Stato del Texas. Nella Preistoria il sito rivest\u00ec una vitale importanza per i nativi poich\u00e9 consentiva loro di procurarsi la selce, indispensabile per la loro sopravvivenza.\nAttualmente questa zona \u00e8 protetta dal National Park Service ed \u00e8 l'unico monumento nazionale nel Texas. Pu\u00f2 essere visitato solo su prenotazione tramite visite guidate."}
{"id": "2487461", "revid": "1982", "url": "https://it.wikipedia.org/wiki?curid=2487461", "title": "La Fl\u00e8che Wallonne 2006", "text": ""}
{"id": "2487467", "revid": "1982", "url": "https://it.wikipedia.org/wiki?curid=2487467", "title": "La Fl\u00e8che Wallonne 2007", "text": ""}
{"id": "2487470", "revid": "2048625", "url": "https://it.wikipedia.org/wiki?curid=2487470", "title": "Pieve di San Donato Milanese", "text": "La pieve di San Donato () era il nome di un'antica pieve dell'arcidiocesi di Milano e del Ducato di Milano con capoluogo San Donato Milanese.\nIl santo patrono era san Donato al quale \u00e8 ancora oggi dedicata la chiesa prepositurale di San Donato Milanese.\nStoria.\nAttestata per la prima volta nel X secolo, la pieve di San Donato Milanese viene ampiamente descritta anche da Goffredo da Bussero che ce ne d\u00e0 un quadro completo nel XIII secolo. Nel XV sappiamo che la canonica di San Donato Milanese disponeva di un prevosto e di sette canonici che si occupavano della cura d'anime delle sette chiese parrocchiali sottoposte al governo della pieve sandonatese. Ai canonicati, nel XVI si aggiunsero anche le rettorie di Santa Maria di Poaesco e di Zelo e il clericato di San Siro di Triulzo.\nCol Rinascimento la pieve assunse anche una funzione amministrativa civile come ripartizione locale della Provincia del Ducato di Milano, al fine di ripartire i carichi fiscali e provvedere all'amministrazione della giustizia. Rispetto al comparto ecclesiastico tuttavia, la pieve secolare era pi\u00f9 ampia a nord, comprendendo Morsenchio e probabilmente Lambrate, segno di una possibile podestaria sul tratto locale del fiume Lambro, che tuttavia si estinse nel Seicento.\nDall'epoca del concilio di Trento anche a San Donato Milanese si diffuse la tradizione della vicaria che and\u00f2 de facto a sostituirsi con l'antica struttura plebana e cos\u00ec la citt\u00e0 divenne sede di un vicariato foraneo, il che non fece altro che peggiorare la gi\u00e0 instabile situazione religiosa che andava creandosi nel Cinquecento quando gi\u00e0 la chiesa di San Martino di Zelo era stata creata parrocchiale nel 1581.\nLa pieve civile sopravvisse fino al 1797, allorquando il nuovo governo repubblicano instaurato dalle truppe francesi oper\u00f2 una riforma amministrativa che sostitu\u00ec l'istituto plebaneo con nuovi e pi\u00f9 moderni distretti.\nIn ambito religioso invece, sostanziali mutamenti non ve ne furono sino al XX secolo quando i confini delle pievi dovettero supportare alcuni cambiamenti: in un primo momento rimasero le parrocchie di San Donato, Zelo e Poasco e successivamente, con i decreti del 15 giugno e del 17 dicembre 1963, vennero istituite rispettivamente le parrocchie di Santa Barbara di Metanopoli e Santa Maria Ausiliatrice di Certosa, e il 20 aprile 1966 anche la chiesa di Sant'Enrico di Metanopoli venne elevata a parrocchia. Un ultimo colpo di coda positivo, pervenne nel 1969 quando, alla soppressione del Vicariato di Linate, San Donato ingrand\u00ec i confini della propria pieve, ma per breve tempo in quanto anch'essa come le altre pievi lombarde, venne soppressa dai decreti arcivescovili del Cardinale Colombo nel 1972. San Donato divenne quindi sede di un decanato che comprende 10 parrocchie. Parte del suo antico territorio corrisponde oggi al Municipio 4 e al Municipio 5 di Milano.\nTerritorio.\nNella seconda met\u00e0 del XVIII secolo, dopo l'annessione di Sorigherio a Poasco e l'aggregazione di \"Monticello\" a Bolgiano, di Selvanesco a Quintosole, del \"Castellazzo\" al Vigentino e di \"Trivulzo\" a San Donato, il territorio della pieve era cos\u00ec suddiviso:"}
{"id": "2487472", "revid": "1982", "url": "https://it.wikipedia.org/wiki?curid=2487472", "title": "La Fl\u00e8che Wallonne 2008", "text": ""}
{"id": "2487476", "revid": "1982", "url": "https://it.wikipedia.org/wiki?curid=2487476", "title": "La Fl\u00e8che Wallonne 2009", "text": ""}
{"id": "2487479", "revid": "6923", "url": "https://it.wikipedia.org/wiki?curid=2487479", "title": "Battlefield (album)", "text": "Battlefield \u00e8 il secondo album in studio della cantante statunitense Jordin Sparks, pubblicato per il 17 luglio 2009."}
{"id": "2487482", "revid": "34928", "url": "https://it.wikipedia.org/wiki?curid=2487482", "title": "Paccaglio", "text": ""}
{"id": "2487484", "revid": "1793900", "url": "https://it.wikipedia.org/wiki?curid=2487484", "title": "Sergej Ivanovi\u010d Beljavskij", "text": "Il cognome pu\u00f2 essere scritto meno correttamente \"Beljawskij\" o \"Belyavsky\", ma la sigla con la quale il Minor Planet Center accredita le sue scoperte \u00e8 \"Beljavskij\". Il nome si pu\u00f2 trovare scritto come \"Sergius\".\nBeljavskij \u00e8 nato a San Pietroburgo ed \u00e8 stato membro dell'Accademia delle Scienze dell'Unione Sovietica. Tra i suoi campi di lavoro c'erano l'astrofotometria, l'astrometria e lo studio delle stelle variabili.\nHa scoperto la brillante cometa C/1911 S3 (Beljawsky), secondo la nomenclatura del tempo chiamata anche \"Cometa 1911 IV\" o \"Cometa 1911g\".\nHa scoperto o co-scoperto 36 asteroidi.\nHa lavorato presso l'Osservatorio di Simeiz in Crimea. Dal 1937 al 1944 \u00e8 stato il settimo direttore dell'Osservatorio di Pulkovo, succedendo a Boris Petrovi\u010d Gerasimovi\u010d.\n\u00c8 morto a Leningrado nel 1953."}
{"id": "2487485", "revid": "320578", "url": "https://it.wikipedia.org/wiki?curid=2487485", "title": "Sergei Ivanovich Beljawsky", "text": ""}
{"id": "2487486", "revid": "320578", "url": "https://it.wikipedia.org/wiki?curid=2487486", "title": "Sergei Ivanovich Belyavsky", "text": ""}
{"id": "2487488", "revid": "320578", "url": "https://it.wikipedia.org/wiki?curid=2487488", "title": "Sergei Belyavsky", "text": ""}
{"id": "2487489", "revid": "21981", "url": "https://it.wikipedia.org/wiki?curid=2487489", "title": "Sergey Belyavsky", "text": ""}
{"id": "2487493", "revid": "69794", "url": "https://it.wikipedia.org/wiki?curid=2487493", "title": "Robert Lock", "text": ""}
{"id": "2487495", "revid": "82143", "url": "https://it.wikipedia.org/wiki?curid=2487495", "title": "Shauabti", "text": ""}
{"id": "2487496", "revid": "82143", "url": "https://it.wikipedia.org/wiki?curid=2487496", "title": "Shabti", "text": ""}
{"id": "2487497", "revid": "73125", "url": "https://it.wikipedia.org/wiki?curid=2487497", "title": "Pulkovo Observatory", "text": ""}
{"id": "2487500", "revid": "767487", "url": "https://it.wikipedia.org/wiki?curid=2487500", "title": "Achille e la tartaruga", "text": " \u00e8 un film del 2008 diretto da Takeshi Kitano.\n\u00c8 stato presentato in concorso alla 65\u00aa Mostra del cinema di Venezia.\nTrama.\nMachisu \u00e8 nato da una famiglia benestante ma rimane presto orfano di entrambi i genitori. Quando il padre si suicida dopo il fallimento della propria azienda, la matrigna lo manda a vivere con una coppia di zii che lo maltrattano, sino a quando lo mettono in un orfanotrofio. Da adolescente Machisu studia presso una scuola d'arte e trova il proprio stile di pittura sfidato dai lavori pi\u00f9 sperimentali e concettuali dei compagni di studio. Tuttavia, Machisu riesce a stringere amicizia con un'altra studentessa, Sachiko, che \u00e8 un \"partner che capisce\". I due si sposano e nasce loro una figlia. Con il tempo, l'ossessione di Machisu di raggiungere gli standard dell'arte contemporanea aumenta sempre di pi\u00f9 sino a sopraffarlo e annullare la sua esistenza, lasciandolo insensibile a tutto quanto avviene attorno, inclusa la morte della figlia e l'essere lasciato dalla moglie. Mentre le persone che lo circondano muoiono e se ne vanno, Machisu prova come meglio pu\u00f2 a tenere il passo con le attese degli esperti d'arte, rimanendo senza un soldo e divenendo sempre pi\u00f9 patetico. Raggiunge il fondo quando rimane coinvolto in un incendio divampato mentre era intento a dipingere, e ne rimane quasi ucciso. Di tutte le sue opere rimane solamente una lattina mezza bruciata, che valuta 200 000 yen e prova a vendere, ma che finisce per essere presa a calci quando la moglie lo recupera dalla strada. Machisu va via insieme a lei, forse sbarazzatosi dell'infinita caccia al capolavoro."}
{"id": "2487501", "revid": "599013", "url": "https://it.wikipedia.org/wiki?curid=2487501", "title": "Carlos M\u00e9rida", "text": "Carriera.\nUtilizzato nel ruolo di portiere, come massimo riconoscimento in carriera vanta la vittoria con la Nazionale di calcio a 5 del Guatemala del CONCACAF Futsal Championship 2008, dove Merida \u00e8 stato uno degli assoluti protagonisti. Con la nazionale ha partecipato anche al FIFA Futsal World Championship 2000, dove si \u00e8 fermata al primo turno, eliminata nel girone comprendente , e ; e alla FIFA Futsal World Cup 2008, dove solo la sconfitta di misura contro l' ha precluso ai guatemaltechi di giocarsi il secondo turno."}
{"id": "2487502", "revid": "2178698", "url": "https://it.wikipedia.org/wiki?curid=2487502", "title": "Lingue tedesche centrali", "text": "Il tedesco centrale, talvolta ricordato come \"medio tedesco\" (in lingua tedesca Mitteldeutsch) \u00e8 un gruppo di lingue, all'interno della famiglia delle lingue alto-tedesche, parlate dalla Renania alla Turingia.\nTali lingue e dialetti sono compresi a sud del basso tedesco e a nord del tedesco superiore.\nIl tedesco centrale \u00e8 diviso in 2 gruppi principali: il Tedesco centrale occidentale ed il Tedesco centrale orientale\nTedesco centrale occidentale (\"Westmitteldeutsch\")\nTedesco centrale orientale (\"Ostmitteldeutsch\")\nL\"'Unserdeutsch\" \u00e8 una lingua creola basata sul tedesco centrale orientale, parlata da un ristretto numero di persone in Papua Nuova Guinea e quasi estinta."}
{"id": "2487503", "revid": "339392", "url": "https://it.wikipedia.org/wiki?curid=2487503", "title": "Lyudmila Georgievna Karachkina", "text": ""}
{"id": "2487504", "revid": "1776051", "url": "https://it.wikipedia.org/wiki?curid=2487504", "title": "Juan Jos\u00e9 Ruiz", "text": "Biografia.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Guatemala al FIFA Futsal World Championship 2000 in Guatemala dove la nazionale padrona di casa si \u00e8 fermata al primo turno, eliminata nel girone comprendente , e ."}
{"id": "2487505", "revid": "1543377", "url": "https://it.wikipedia.org/wiki?curid=2487505", "title": "Rolf Rottmann", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Guatemala al FIFA Futsal World Championship 2000 in Guatemala dove la nazionale padrona di casa si \u00e8 fermata al primo turno, eliminata nel girone comprendente , e ."}
{"id": "2487507", "revid": "74801", "url": "https://it.wikipedia.org/wiki?curid=2487507", "title": "H\u00e9ctor de Mata", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Guatemala, al FIFA Futsal World Championship 2000 dove la selezione centroamericana si \u00e8 fermata al primo turno, eliminata nel girone comprendente , e ."}
{"id": "2487509", "revid": "1543377", "url": "https://it.wikipedia.org/wiki?curid=2487509", "title": "Luis Chicas", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Guatemala, al FIFA Futsal World Championship 2000 dove la nazionale centroamericana si \u00e8 fermata al primo turno, eliminata nel girone comprendente , e ."}
{"id": "2487510", "revid": "110157", "url": "https://it.wikipedia.org/wiki?curid=2487510", "title": "Chiesa di San Domenico (Teramo)", "text": "La chiesa di San Domenico si trova nella citt\u00e0 di Teramo ed apre la sua facciata lungo il corso di Porta Romana.\nFu elevata al rango di Vicaria della Cattedrale negli anni trenta, in occasione della chiusura del Duomo per i necessari lavori di restauro.\nStoria e caratteristiche.\nFu edificata, con l'annesso convento, agli inizi del Trecento seguendo la disposizione di fondazione, redatta nell'anno 1287, dal Capitolo Provinciale dei Domenicani di Roma, da cui Teramo dipendeva.\nLa struttura interna della chiesa si mostra nell'allungamento di un'unica navata, coperta dal soffitto a due spioventi, e si conclude nel coro, a base quadrata, ricoperto da una volta. Le pareti sono riccamente affrescate e recentemente sono stati riportati alla luce dipinti del 1400 che rappresentano scene della vita di San Domenico. Sono presenti anche opere d'arte ed un pregevole organo.\nAi lati dell'altare maggiore, all'interno di due edicole risalenti al periodo rinascimentale, sono collocate a sinistra una Madonna adorante con Bambino, terracotta dipinta e dorata databile nella prima met\u00e0 del XVI secolo, considerata un'opera attribuibile a Giovanni Antonio da Lucoli e a destra un gruppo in stucco policromo del XVIII secolo, eseguito da Michele Clerici, che rappresenta la famiglia di sant'Anna e san Gioacchino.\nLa chiesa fu restaurata e riaperta al culto per volere dello storico teramano Francesco Savini, del quale nella navata di destra esiste la tomba-mausoleo.\nVi \u00e8, inoltre, adiacente alla chiesa, la settecentesca Cappella del Santissimo Rosario affrescata da Gilberto Todini con stucchi del Clerici.\nNegli anni trenta, quando fu necessario chiudere al pubblico il Duomo in occasione dei lavori di restauro ad pristinum della Cattedrale (lavori che eliminarono le superfetazioni barocche fatte realizzare dal Vescovo De Rossi), la chiesa di San Domenico, date le sue vaste dimensioni, fu elevata al rango di Vicaria della Cattedrale e, quindi, di chiesa principale della Diocesi.\nIl convento.\nDell'attiguo convento trecentesco rimangono gli archi del chiostro con alcune lunette dipinte da Sebastiano Majewski che riportano scene legate alla vita di san Domenico. La restante porzione dell'edificio \u00e8 parzialmente abitata dai Domenicani, mentre una gran parte \u00e8 diventata sede dell'Archivio di Stato.\nIl complesso, terminato nel 1407, fu chiuso agli inizi dell'Ottocento a seguito dell'editto napoleonico, ma restituito ai Domenicani nel 1931."}
{"id": "2487511", "revid": "1776051", "url": "https://it.wikipedia.org/wiki?curid=2487511", "title": "Marvin Mejicanos", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Guatemala al FIFA Futsal World Championship 2000 in Guatemala dove la nazionale padrona di casa si \u00e8 fermata al primo turno, eliminata nel girone comprendente , e ."}
{"id": "2487512", "revid": "767487", "url": "https://it.wikipedia.org/wiki?curid=2487512", "title": "Cordigliera Occidentale (Ecuador)", "text": "La Cordigliera Occidentale (in spagnolo \"Cordillera Occidental\") \u00e8 la pi\u00f9 occidentale delle due coridigliere andine che attraversano la parte centrale dell'Ecuador. Parallela a quella Occidentale si estende la Cordigliera Reale (anche chiamata Cordigliera Centrale). Tra le due catene montuose si trovano dei vasti altopiani.\nNella parte settentrionale del Per\u00f9 la Cordigliera Occidentale si separa da quella Centrale e le due catene montuose attraversano l'Ecuador in modo parallelo fino a riunirsi nuovamente nella parte settentrionale del paese e meridionale della Colombia, in questo paese, nel cosiddetto nodo di Pasto le cordigliere si separano nuovamente in tre rami.\nDa un punto di vista geologico la Cordigliera Occidentale \u00e8 pi\u00f9 recente di quella Reale.\nFanno parte di questa cordigliera il Chimborazo, (6.267\u00a0m s.l.m.), il Carihuairazo (5018\u00a0m) e gli Illinizas (5248\u00a0m e 5126\u00a0m)."}
{"id": "2487515", "revid": "36426", "url": "https://it.wikipedia.org/wiki?curid=2487515", "title": "Maria che scioglie i nodi", "text": "Maria che scioglie i nodi (\"Virgen Maria Knotenl\u00f6serin\") \u00e8 un dipinto a olio su tela realizzato intorno al 1700 dal pittore tedesco Johann Georg Melchior Schmidtner e conservato ad Augusta; da esso ha avuto origine una grande devozione mariana.\nDescrizione del dipinto.\nIl dipinto, in stile veneziano con influenza barocca, di cm\u00a0182\u00a0x\u00a0110, fu realizzato dall'artista nella chiesa di St. Peter am Perlach, su commissione di Hieronymus Ambrosius Langenmantel, un nobile prelato e canonico dottore.\nIn esso viene rappresentata Maria al centro, con al lato destro un angelo che le porge un filo pieno di nodi intrecciati e al lato sinistro un altro angelo che raccoglie il filo libero dai nodi che Maria ha sciolto. La Vergine \u00e8 rappresentata con la luna ai suoi piedi (secondo la visione riportata al capitolo 12 dell'Apocalisse), mentre calpesta un serpente (rappresentazione del diavolo, secondo la profezia di Genesi 3,15). \nIn basso al centro \u00e8 rappresentata la scena biblica di Tobia: il giovane israelita, in viaggio per raggiungere colei che diventer\u00e0 la propria sposa, \u00e8 guidato dall'arcangelo Raffaele e accompagnato dal proprio cane, simbolo della fedelt\u00e0 di Dio.\nSul capo, Maria ha una corona di dodici stelle, simbolo di trionfo e di vittoria. Il numero dodici \u00e8 tradizionalmente ricco di simboli: essendo il prodotto di tre (la Trinit\u00e0) per quattro (l'umanit\u00e0), indica la perfetta unione tra umano e divino. Nel mondo ebraico dodici rappresentava la pienezza: dodici sono le trib\u00f9 d'Israele, dodici gli apostoli scelti da Ges\u00f9. La corona richiama anche il capitolo 12 dell'Apocalisse, in cui si presenta la visione della lotta tra la donna il drago. Il manto azzurro di Maria rappresenta la trascendenza, la vita divina, Maria \"piena di grazia\". Il colore rosso, tratto dalla terra, indica la dimensione umana. La tunica rossa della Madonna vuole indicare, quindi, la sua totale sottomissione alla volont\u00e0 del Padre che ha reso possibile l'Incarnazione del Figlio.\nGli angeli sono servitori di Dio e custodi del cammino dell'uomo (Esodo 23, 20-22). A destra si vede un angelo che porge a Maria un nastro con nodi di tutti i tipi. Con il suo sguardo ci vuole dire di non dubitare anche se i nodi sono molti e difficili. All'altro lato, il sinistro, tra la luce della misericordia e della salvezza divina, un altro angelo riceve un nastro che scivola liscio tra le sue mani: ci\u00f2 significa che la preghiera del fedele \u00e8 stata ascoltata e che il nodo \u00e8 stato sciolto per intercessione di Maria.\nLa tradizione racconta che il nonno del canonico committente avesse attraversato una crisi coniugale e fosse riuscito a superarla pregando la Vergine Maria: questo spiegherebbe la presenza sulla tela del riferimento biblico a Tobia.\nLa devozione.\nPapa Francesco, quando era giovane prete gesuita durante i suoi studi di teologia in Germania, vide questa raffigurazione della Vergine, rimanendone profondamente colpito. Tornato in patria, si \u00e8 impegnato a diffonderne il culto a Buenos Aires e per tutta l'Argentina.\nIl culto \u00e8 ora presente in tutta l'America del Sud, in particolare in Brasile.\nUna Pala d'altare dovuta all'artista Marta Maineri, situata nella chiesetta dedicata a San Giuseppe presso la parrocchia San Francesco d'Assisi a Lainate (Milano), raffigura la \"Madonna che scioglie i nodi\".\nDi particolare suggestione \u00e8 il rito dell'incendio dei nodi che si celebra nella Chiesa della Piet\u00e0 dei Turchini, nel centro di Napoli, dove Maria che scioglie i nodi \u00e8 molto venerata, motivo che ha spinto Papa Francesco a concedere l'Anno Santo Giubilare aperto il 26 ottobre 2019 dal cardinale di Napoli Crescenzio Sepe. Il dipinto, olio su tela di cm 150 x 100, \u00e8 stato realizzato da Katherina Bakas, artista greco - ortodossa."}
{"id": "2487516", "revid": "1543377", "url": "https://it.wikipedia.org/wiki?curid=2487516", "title": "Wylder Rodr\u00edguez", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Guatemala al FIFA Futsal World Championship 2000 in Guatemala dove la nazionale padrona di casa si \u00e8 fermata al primo turno, eliminata nel girone comprendente , e ."}
{"id": "2487517", "revid": "767487", "url": "https://it.wikipedia.org/wiki?curid=2487517", "title": "Claudio Rojas", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Guatemala, al FIFA Futsal World Championship 2000 dove la selezione centroamericana si \u00e8 fermata al primo turno, eliminata nel girone comprendente , e ."}
{"id": "2487518", "revid": "767487", "url": "https://it.wikipedia.org/wiki?curid=2487518", "title": "Paid in Full (film 2002)", "text": "Paid in Full \u00e8 un film statunitense del 2002 diretto da Charles Stone III, ed interpretato da Wood Harris, Mekhi Phifer e Cam'ron.\nTrama.\n\"Paid In Full\" \u00e8 basato sulla vita di AZ (Ace), Rich Porter (Mitch) e Alpo (Rico), tre tra i pi\u00f9 grandi spacciatori di Harlem degli anni 80.\nAce \u00e8 un giovane che vive con sua madre e sua sorella nel ghetto di Harlem e lavora in una lavanderia. Il fidanzato di sua sorella, Calvin, \u00e8 uno spacciatore di cocaina di successo mentre Mitch, il migliore amico di Ace, \u00e8 un popolare spacciatore. Nonostante entrambi promettano una vita di soldi facili, macchine costose e donne, Ace decide di vivere una vita rispettosa della legge. Tuttavia un giorno, mentre \u00e8 al lavoro, Ace trova della cocaina nei pantaloni di uno dei suoi clienti: Lulu. Lulu \u00e8 un fornitore di cocaina e lascia che Ace tenga la droga. Quando Calvin viene arrestato per spaccio, Ace incontra uno dei suoi clienti e gli vende facilmente la cocaina. Impressionato per il facile guadagno, Ace torna da Lulu per altra cocaina da vendere.\nLulu ha una fornitura di cocaina di altissima qualit\u00e0 che Ace vende per strada a basso prezzo, attirando rapidamente i clienti dagli altri spacciatori. Ace inizia a vendere all'ingrosso il suo prodotto ad altri rivenditori nel quartiere, credendo che tutti possano fare soldi ed essere felici. Nel frattempo, Mitch viene arrestato per aver ucciso un rapinatore che ha derubato uno dei suoi spacciatori. Quando scoppia una rissa tra Mitch e un altro detenuto, Mitch viene aiutato dal detenuto Rico che impressiona Mitch con la sua ferocia e con la sua fedelt\u00e0. Mitch \u00e8 in grado di vincere la causa in tribunale e sia lui che Rico si uniscono all'impero della droga di Ace una volta rilasciato dalla prigione. Il trio diventa ricco, comprando auto straniere, gioielli e champagne. Ace mantiene un profilo basso, ma Mitch ritorna alla sua vita come popolare imbroglione mentre Rico \u00e8 uno spietato garzone che preoccupa Ace con il suo comportamento troppo zelante.\nQuando Calvin viene rilasciato dalla prigione, Ace accetta di dargli dei prodotti da vendere nel suo vecchio giro di droga, ma Calvin diventa rapidamente insoddisfatto di quella che sente essere una posizione marginale. Quando Ace si rifiuta di lasciare che Calvin gestisca altre zone, Calvin si vendica tentando di rapinarlo nell'appartamento di sua zia June, tenendo June e Dora in ostaggio. Quando Ace non \u00e8 in grado di aprire la cassaforte, June e Dora vengono giustiziate da Calvin mentre un altro socio spara ad Ace in testa, lasciandolo apparentemente morto. Nonostante le ferite, Ace sopravvive e decide di lasciare il traffico di droga.\nRico cerca di placare le preoccupazioni di Ace rivelando che ha ucciso Calvin per mostrare ai potenziali nemici che l'organizzazione \u00e8 forte. Ace \u00e8 fortemente in disaccordo con l'iniziativa di Rico e rimane fermo nella sua posizione di ritirarsi. Mitch comprende il punto di vista di Ace secondo cui il gioco della droga non ricambia amore o generosit\u00e0, ma Mitch decide di rimanere nel gioco della droga perch\u00e9 ama quel mondo. Ace decide di lasciare che Mitch e Rico prendano il sopravvento, giurando di presentare Mitch al suo fornitore di droga.\nMentre Ace si sta riprendendo, il fratello minore di Mitch, Sonny, viene rapito per un riscatto. Mitch si rivolge ad Ace che gli fornisce abbastanza cocaina per pagare il riscatto di Sonny e consentire a Mitch e Rico di riprendere gli affari. Mitch arruola Rico per aiutare a vendere la cocaina per pagare il riscatto, ma Rico invece uccide Mitch e ruba la cocaina. Sospettoso, Ace interroga Rico che afferma di non aver visto Mitch il giorno in cui \u00e8 stato ucciso. Ace sa che sta mentendo e risolve la questione dandogli il contatto con un paio di agenti dell'FBI sotto copertura con cui aveva parlato ed evitato in precedenza. Rico viene arrestato e viene visto per l'ultima volta in custodia fornire informazioni sui suoi rapporti con la droga per evitare una condanna all'ergastolo."}
{"id": "2487524", "revid": "114860579", "url": "https://it.wikipedia.org/wiki?curid=2487524", "title": "Erick Acevedo", "text": "Carriera.\nCon la Nazionale di calcio a 5 del Guatemala ha disputato, tra il 2000 e il 2013, 112 incontri internazionali e realizzato 65 reti. Oltre ad aver partecipato a tre Mondiali, il miglior traguardo raggiunto da Acevedo \u00e8 la vittoria del CONCACAF Futsal Championship 2008."}
{"id": "2487526", "revid": "287204", "url": "https://it.wikipedia.org/wiki?curid=2487526", "title": "Freddy Garcia", "text": ""}
{"id": "2487529", "revid": "131358", "url": "https://it.wikipedia.org/wiki?curid=2487529", "title": "Luis Molina (giocatore di calcio a 5)", "text": ""}
{"id": "2487531", "revid": "1776051", "url": "https://it.wikipedia.org/wiki?curid=2487531", "title": "Estuardo de Le\u00f3n", "text": "Carriera.\nGiocatore.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Guatemala al FIFA Futsal World Championship 2000 in Guatemala dove la nazionale padrona di casa si \u00e8 fermata al primo turno, eliminata nel girone comprendente , e .\nAllenatore.\nIn seguito al licenziamento dell'allenatore spagnolo Tom\u00e1s de Dios, nell'ottobre del 2016 viene nominato commissario tecnico della Nazionale di calcio a 5 del Guatemala."}
{"id": "2487532", "revid": "767487", "url": "https://it.wikipedia.org/wiki?curid=2487532", "title": "Gli scaldapanchina", "text": "Gli scaldapanchina (\"The Benchwarmers\") \u00e8 un film del 2006 diretto da Dennis Dugan, e interpretato da Rob Schneider, David Spade e Jon Heder. Il film, distribuito dalla Sony Pictures, \u00e8 uscito nei cinema statunitensi il 6 aprile 2006 e nelle sale italiane il 7 luglio 2006.\nTrama.\nDopo essere stati per tutti gli anni delle scuole superiori gli zimbelli dell'istituto, vittime di bullismo ed umiliazioni, Gus, Richie e Clark, arrivati ormai ai trent'anni, decidono di prendersi una rivincita. I tre amici, aiutati economicamente da Mel, un altro nerd della scuola diventato ricchissimo con gli anni, con il preciso scopo di prendersi una rivalsa sui bulli che durante l'adolescenza gli resero la vita impossibile."}
{"id": "2487534", "revid": "767487", "url": "https://it.wikipedia.org/wiki?curid=2487534", "title": "Erick Fi\u00f3n", "text": "Biografia.\n\u00c8 figlio del calciatore Marco Antonio Fi\u00f3n che, nel 1967, conquist\u00f2 l'unica Gold Cup vinta finora dalla Nazionale di calcio del Guatemala.\nCarriera.\nCome massimo riconoscimento in carriera vanta la partecipazione, con la Nazionale di calcio a 5 del Guatemala, al FIFA Futsal World Championship 2000 in Guatemala dove la nazionale padrona di casa si \u00e8 fermata al primo turno, eliminata nel girone comprendente , e ."}
{"id": "2487535", "revid": "287204", "url": "https://it.wikipedia.org/wiki?curid=2487535", "title": "Campionati mondiali di nuoto 2009 - 25 km maschili", "text": "La gara si \u00e8 svolta il 25 luglio 2009, hanno partecipato 21 atleti."}
{"id": "2487537", "revid": "6923", "url": "https://it.wikipedia.org/wiki?curid=2487537", "title": "Gran Premio di Ungheria 1986", "text": ""}
{"id": "2487540", "revid": "124123", "url": "https://it.wikipedia.org/wiki?curid=2487540", "title": "Friedrich Geiger", "text": "Biografia.\nLa formazione di Geiger avvenne da ragazzino, nel settore dei carretti tirati da animali da soma. Terminati gli studi superiori si iscrisse alla facolt\u00e0 di ingegneria del design e dal 1933 venne assunto alla Mercedes-Benz, dove rimarr\u00e0 quasi per sempre.\nIl primo lavoro che venne affidato a lui presso la casa di Stoccarda fu quello di disegnare una vettura sportiva di lusso, destinata a sostituire la 380K. Dalla sua matita nacque cos\u00ec la 500K, gi\u00e0 un mito nella produzione Mercedes-Benz. La vettura, che in realt\u00e0 non differiva di molto dalla sua antenata, presentava alcuni tocchi che ne impreziosivano la carrozzeria, tocchi firmati proprio da Geiger.\nSubito dopo fu la volta dell'erede della \"500K\", ossia la \"540K\", sempre disegnata da Geiger.\nDopo la parentesi bellica, Geiger lasci\u00f2 per breve tempo il gruppo Daimler-Benz, precisamente dal 1948 al 1950. Quando ritorn\u00f2, stava per nascere un nuovo Centro Stile Mercedes-Benz, ed egli fu lieto di ricevere l'incarico di responsabile di tale settore. Dovette subito pensare a rinnovare la produzione in serie. Mentre la casa della stella offriva in listino la pre-bellica 170V e la 220, anch'essa di concezione antiquata, Geiger, sotto la supervisione di Karl Wilfert, lavor\u00f2 al progetto di una nuova vettura a scocca portante che doveva raccogliere proprio l'eredit\u00e0 di una vettura di successo come la \"170V\". Il risultato fu la 180 Ponton del 1953, in seguito affiancata dalla pi\u00f9 lussuosa 220 Ponton del 1954, sempre firmata da Geiger, ma il capolavoro di questo straordinario designer fu un altro. Sempre nel 1954 venne infatti svelata la prima sportiva Mercedes-Benz stradale, la 300SL \"Ali di gabbiano\", un vero colpo da maestro, una vettura acclamata anche ai giorni nostri come uno dei pi\u00f9 straordinari capolavori di stile dell'intera storia automobilistica.\nCome responsabile del settore design, Geiger lavor\u00f2 fino al 1973, dopodich\u00e9 and\u00f2 in pensione: suo \u00e8 stato anche il merito di aver formato altri designer, uno fra tutti Bruno Sacco, che diventer\u00e0 suo erede proprio a partire dal 1973.\nNel frattempo Geiger firm\u00f2 altri modelli Mercedes-Benz molto significativi, come la 600 limousine, la gamma Heckflosse e le eleganti SL \"Pagoda\", ma anche le Classi S W108 e W116, nonch\u00e9 le sportiveggianti SLC ed SL R107.\nFriedrich Geiger mor\u00ec nel 1996; nel 2007 fu proprio Bruno Sacco a dedicare una celebrazione dei cento anni dalla nascita di Geiger, ricordandone il valore."}
{"id": "2487541", "revid": "2215637", "url": "https://it.wikipedia.org/wiki?curid=2487541", "title": "Luigi Pirollo", "text": "Carriera.\nGli inizi e i primi risultati.\nLa sua carriera di copilota \u00e8 iniziata nel 1974 con Franco Muschietti a bordo di una Fiat X1/9 ai rally di Modena e di Belluno, conclusi entrambi con il ritiro, i primi risultati positivi sono arrivati nelle stagioni 1975 e 1976 con Adartico Vudafieri (Porsche 911), Pasetti (Fiat 124) e Zandon\u00e0 (Opel Ascona).\nNel 1977 e 1979 ha affiancato Pasetti (Fiat 131 Abarth) e sono arrivate le prime vittorie: Rally di Imperia e Rally 1000 Miglia due volte (1977-1979). La stagione 1980 lo ha visto affiancato a piloti come Adartico Vudafieri (Fiat 131 Abarth), Zanussi (Ford Escort e Posche 911), Vittorio Caneva (Trofeo A112) collezionando il secondo posto al rally di Sicilia e a Radicofani.\nNel 1981 ha avuto le prime esperienze all'estero con Zanussi (Fiat 131 Abarth) in Spagna al Rally Costa Brava in cui si sono ritirati durante la 2\u00aa tappa quando erano terzi assoluti e al Rally Race in cui hanno guadagnato il terzo posto assoluto. Nel 1981 inizia anche la collaborazione con Carlo Capone (Fiat Ritmo gruppo 2). Nella stagione 1982 si conferma l'equipaggio Capone - Pirollo su Fiat Ritmo ottenendo buoni risultati che portano alla vittoria del campionato Italiano Gruppo A.\nNella stagione 1983 lo stesso equipaggio passa alla Lancia Rally 037 gruppo B con la quale conquistano vari podi e la vittoria al rally di Biella. Nel 1983 ha navigato Adartico Vudafieri (Lancia 037) al Tour de Corse e al Rally di Sanremo raggiungendo il primo podio in carriera in una gara valida per il campionato del mondo. Nel 1984 sempre con Vudafieri e su Lancia 037 ha conquistato la vittoria al rally 4 Regioni, al Rally della Lana (Biella), al rally di Piancavallo e al Rally di san Marino. Il 1984 ha incoronato l'equipaggio Vudafieri - Pirollo campione italiano assoluto.\nNel 1985 l'equipaggio Rayneri - Pirollo su Fiat Ritmo 130 va all'attacco di alcune gare valide per il campionato europeo ottenendo la vittoria di gruppo al rally Costa Smeralda, Rally di Bulgaria, Rally di Grecia, oltre a vari altri podi che consentono la vittoria del campionato europeo gruppo A.\nGli anni del Campionato del Mondo (WRC).\nDal 1986 al 1988.\nNel 1986 inizia la collaborazione con Alessandro Fiorio, giovane pilota di talento, figlio di Cesare, ex direttore sportivo Lancia e Ferrari. L'equipaggio appena formato disputa alcune gare del campionato del mondo su Fiat Uno Turbo Gruppo A. Il Rally di Montecarlo, primo della stagione, vede il ritiro a causa di un capottamento che causa a Gigi lo schiacciamento e il parziale distacco di una falange che lo costringe a rinunciare al rally di Portogallo. Al tour de Corse sono costretti al ritiro per lutto (incidente mortale a Toivonen e Cresto). Dopo altri ritiri per problemi tecnici al rally dell'Acropoli e al rally Piancavallo, al Rally di Sanremo arriva il secondo posto di gruppo.\nNel 1987 Gigi e Alex Fiorio portano al debutto la Lancia Delta 4WD gr.N nel campionato del mondo ottenendo la vittoria di gruppo al rally di Portogallo, al Rally Olympus (USA), oltre a vari podi nei rally di Montecarlo, Svezia, Acropoli. Al Rally dei 1000 Laghi (Finlandia) ottengono una clamorosa vittoria battendo gli equipaggi finlandesi del calibro di Tommi M\u00e4kinen. Con la vittoria in Finlandia ottengono il titolo di campioni del mondo gruppo N. Per concludere la stagione gareggiano al Rally di Sanremo con la Lancia Delta 4WD gr.A con la quale mancano il podio a causa di una foratura.\nLa stagione 1988 vede lo stesso equipaggio impegnato su Lancia Delta 4WD gr.A del Jolly Club (Squadra B Lancia) nel campionato del mondo ottenendo il secondo posto assoluto nei rally di Montecarlo (vinto da Saby), al rally di Portogallo (vinto da Biasion), al Rally Olympus (USA, vinto da Biasion) e al Rally di Sanremo (vinto da Biasion). Da segnalare anche il 3\u00ba posto conquistato al Rally dell'Acropoli (Grecia), il 7\u00ba al rally 1000 Laghi in Finlandia e l'undicesimo al Rally di Svezia. Alla luce di questi risultati conquistano il terzo posto finale nel campionato del mondo assoluto.\nIl 1988 porta l'equipaggio Fiorio - Pirollo alla vittoria del Rally principe de Asturias in Spagna, valido per i campionato europeo, con un distacco di pi\u00f9 di 6' sul secondo classificato, e la partecipazione al Rally di Monza come copilota di Michele Alboreto (Pilota Ferrari Formula 1) a bordo di una Alfa Romeo 75 Turbo, ottenendo un ritiro per incidente.\nIl 1989 e il tragico incidente di Monte Carlo.\nLa stagione 1989 inizia con un grave incidente al rally di Montecarlo in cui l'equipaggio Fiorio - Pirollo portava al debutto la Lancia Delta Integrale gr.A con la frizione automatica. Durante la 5\u00aa prova speciale hanno perso il controllo del mezzo a causa del ghiaccio sulla strada e sono usciti di strada capottando e travolgendo il pubblico posizionato in una zona pericolosa: equipaggio illeso ma 2 spettatori morti (un equipaggio di rally svedese, Lars-Erik Torph e Bertil-Rune Rehnfeldt) e altre 3 persone ferite.\nIl prosieguo della stagione \u00e8 decisamente migliore, tanto che ottengono il secondo posto assoluto al Rally d'Argentina (1\u00ba Erikkson), il terzo ai Rally di Portogallo (1\u00ba Biasion, 2\u00ba Alen), Rally dell'Acropoli (Grecia, 1\u00ba Biasion, 2\u00ba Auriol) e il quarto in Australia (1\u00ba Kankkunen, 2\u00baErikkson, 3\u00ba Alen). Da segnalare in particolare il secondo posto al Rally di Sanremo 1989 in cui ha visto sfumare la vittoria a causa di una intera prova speciale effettuata col cambio bloccato in terza marcia che ha fatto perdere il comando della gara, il risultato finale \u00e8 stato un secondo posto a 5\" da Biasion, 3\u00ba Sainz.\nLa stagione 1989 regala all'equipaggio Fiorio - Pirollo il titolo di vicecampione del mondo assoluto come titolo pi\u00f9 prestigioso ottenuto nella loro carriera, dietro a Biasion e davanti a Kankkunen.\nLe ultime stagioni nel Campionato del Mondo (WRC).\nNella stagione 1990 Alex Fiorio e Gigi Pirollo portano in gara al Rally Safari (Kenya) la Lancia Delta Integrale 16 Valvole della squadra ufficiale (Martini Racing) ottenendo un ritiro a causa della rottura del motore per le avverse condizioni climatiche. La stessa macchina \u00e8 stata usata anche al rally di Australia ottenendo un 3\u00ba Posto, altri risultati sono stati il 5\u00ba posto al rally dell'Acropoli (Grecia) e l'8\u00ba posto al rally di Sanremo a causa di noie meccaniche che li hanno costretti al ritiro anche al 1000 Laghi (Finlandia).\nAl Rally RAC (UK) hanno portato al debutto la nuova Ford Sierra 4x4 gr.A come equipaggio ufficiale Ford ottenendo un 9\u00ba posto, la gara \u00e8 servita soprattutto per la messa a punto della nuova vettura.\nI risultati ottenuti nella stagione 1990 hanno permesso di conquistare il 4\u00ba posto nella classifica finale assoluta del mondiale.\nLa stagione 1991 ha visto l'equipaggio Fiorio - Pirollo portare in gara la Ford Sierra 4x4 gr.A della Squadra Ufficiale Ford UK ottenendo pochi risultati e molti ritiri a causa di problemi meccanici, il miglior risultato della stagione \u00e8 stato un 8\u00ba posto al Rally di Sanremo.\nNel 1993 Gigi diventa il copilota di Alessandro Fassina, figlio di Tony, e va alla conquista del campionato del mondo Gruppo N (PWRC), vinto per la seconda volta in carriera a bordo di una Mazda 323 GTR gr.N.\nIl ritorno al Campionato Italiano.\nNel 1994 Gigi affianca Piero Liatti a bordo della debuttante in Italia Subaru Impreza Gruppo A nel Campionato Italiano, ottenendo al vittoria al Rally di Costa Smeralda ed una serie di podi tra cui il rally di Piancavallo. La serie di piazzamenti consente di conquistare il secondo posto nel Campionato Italiano. Nella stagione 1995 Luigi affianca Piero Longhi a bordo della Ford Escort Cosworth gr.A del Jolly Club nel campionato italiano. Nel 1996 l'equipaggio Longhi - Pirollo passa alla Renault M\u00e9gane Maxi del team Husky ottenendo il secondo posto finale nel campionato italiano 2 ruote motrici. Nel 1997 effettua qualche gara con Longhi e la Renault Megane Maxi e al Rally di Monza gareggia con Ivan Capelli a bordo di una Subaru Impreza gr.A.\nNel 1998 inizia la lunga collaborazione con Gianfranco Cunico con la Ford Escort WRC del Jolly Club con i colori della Martini Racing, ottenendo la vittoria ai rally 1000 Miglia (Brescia) e Lana (Biella) e il terzo posto finale nel campionato italiano Rally. Nel 1999 lasciano il Jolly Club e approdano al team Aimont come equipaggio ufficiale Subaru Italia su Subaru Impreza WRC e conquistano la vittoria ai Rally del Ciocco, 1000 Miglia e Targa Florio, ottenendo il secondo posto nel campionato italiano rally. A fine stagione Gigi partecipa al Rally di Monza a fianco di Jean Alesi a bordo di una Subaru Impreza WRC e ottenendo il 7\u00ba posto finale.\nNel 2000 Luigi e Franco Cunico si trasferiscono al Trofeo Italiano Terra su Subaru Impreza WRC conquistando il campionato matematicamente con varie gare di anticipo. A fine stagione ripete l'esperienza dell'anno precedente affiancando Jean Alesi al Rally di Monza collezionando un ritiro per incidente. Nel 2001 lo stesso equipaggio partecipa al campionato italiano Terra ottenendo una lunga serie di vittorie che permettono di diventare Campioni Italiani Terra. Nello stesso anno partecipano al rally dell'Adriatico, valido per il Campionato Italiano Rally, ottenendo una vittoria.\nNel 2002 Luigi affianca Giandomenico Basso a bordo della Fiat Punto S1600 nel Campionato del Mondo Junior ottenendo un secondo posto al rally di Sanremo e il 4\u00ba posto finale nel campionato. Nel 2003 ritorna in coppia con Franco Cunico nel Campionato italiano Assoluto con una Mitsubishi Lancer Evo7 gruppo N con la quale ottengono scarsi risultati a causa di numerosi problemi tecnici. Nel 2004 il collaudato equipaggio Cunico-Pirollo partecipa al campionato Italiano Rally a bordo di una Renault Clio S1600 ottenendo un secondo posto al rally di Sanremo e collezionando una lunga serie di ritiri per problemi tecnici. Al Rally di Monza affianca Rinaldo Capello a bordo di una \u0160koda Fabia WRC ottenendo una vittoria su Valentino Rossi.\nNel 2005 Luigi e Franco Cunico partecipano al campionato italiano assoluto a bordo di una Mitsubishi Lancer gr.n ottenendo scarsi risultati a causa principalmente di problemi tecnici. Al Rally di Monza ripete l'esperienza di navigare Rinaldo Capello sempre con una Skoda Fabia WRC ottenendo una vittoria su Valentino Rossi e Colin McRae. Nel 2006 Gigi affianca Umberto Scandola, giovane pilota emergente, a bordo della Fiat Grande Punto S2000 nel campionato IRC (Intercontinental Rally Challenge) ottenendo qualche risultato incoraggiante e qualche uscita di strada, tra cui quella pi\u00f9 celebre a Ypres in Belgio in cui la vettura \u00e8 finita dentro ad uno stagno, denominato poi \"Scandola Lake\" dagli organizzatori della gara e dai media nazionali. Nel 2007 l'equipaggio Scandola - Pirollo partecipa a qualche gara di IRC (Intercontinental Rally Challenge) tra cui il Safari Rally (Kenya) con la Grande Punto Abarth S2000 della squadra ufficiale Fiat - Abarth.\nNel 2008 Luigi torna in coppia con Franco Cunico per disputare qualche gara di campionato rally auto storiche a bordo di una Posche 911 gr.4 ottenendo numerose vittorie. A fine stagione partecipa con Rinaldo Capello al Rally di Monza a bordo di una Ford Focus WRC 07 con la quale ottiene una vittoria precedendo in classifica Valentino Rossi e Piero Longhi. Nel 2009 partecipa al IRC (International Rally Cup) Trony con Franco Cunico a bordo di una Ford Focus WRC 07 ottenendo la vittoria matematica del campionato con una gara di anticipo e ottiene una vittoria al Rally di Monza al fianco di Dindo Capello a bordo di una Citro\u00ebn C4 WRC 2008 battendo Valentino Rossi sia nel Rally che nel Master's Show.\nNel 2010 partecipa ad alcune gare del CIR con Franco Cunico con una Abarth Punto S2000 e con Umberto Scandola con una Ford Fiesta S2000 senza raggiungere risultati di particolare rilievo. Al rally di Monza ottiene il secondo posto assoluto con Dindo Capello su una Citro\u00ebn C4 WRC. Nel 2011 partecipa al Campionato Sloveno Rally con Piero Longhi a bordo di una Skoda Fabia S2000 ottenendo il titolo di campione, inoltre partecipa, sempre in coppia con Longhi in una Mini Cooper WRC ad alcune gare in Italia. Conclude la stagione con un terzo posto assoluto al rally di Monza con Dindo Capello e la nuova Citro\u00ebn DS3 WRC dietro a S\u00e9bastien Loeb e Valentino Rossi.\nPalmar\u00e8s.\nIn Italia \u00e8 il navigatore che ha disputato pi\u00f9 gare di Campionato del Mondo WRC (76).\nHa vinto 12 gare di Campionato Italiano.\nIl pilota con il quale ha vinto di pi\u00f9 \u00e8 Cunico.\nAl 2019 \u00e8 ancora in attivit\u00e0."}
{"id": "2487546", "revid": "6923", "url": "https://it.wikipedia.org/wiki?curid=2487546", "title": "BMW 318", "text": ""}
{"id": "2487547", "revid": "767487", "url": "https://it.wikipedia.org/wiki?curid=2487547", "title": "Dmitrij Lakamov", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487549", "revid": "1543377", "url": "https://it.wikipedia.org/wiki?curid=2487549", "title": "Sergej Lukonin", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487550", "revid": "2519", "url": "https://it.wikipedia.org/wiki?curid=2487550", "title": "Cordillera Occidental", "text": ""}
{"id": "2487551", "revid": "1543377", "url": "https://it.wikipedia.org/wiki?curid=2487551", "title": "Andrej Linevi\u010d", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487554", "revid": "1543377", "url": "https://it.wikipedia.org/wiki?curid=2487554", "title": "Alexandr Bondarev", "text": "Carriera.\nCome massimo riconoscimento in carriera vanta la partecipazione, come capitano della Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487555", "revid": "2519", "url": "https://it.wikipedia.org/wiki?curid=2487555", "title": "Cordillera Occidental (Colombia)", "text": ""}
{"id": "2487557", "revid": "767487", "url": "https://it.wikipedia.org/wiki?curid=2487557", "title": "Gabdulla Kassenov", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487558", "revid": "1543377", "url": "https://it.wikipedia.org/wiki?curid=2487558", "title": "Bolat Yerezhepov", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487559", "revid": "767487", "url": "https://it.wikipedia.org/wiki?curid=2487559", "title": "Yamakasi - I nuovi samurai", "text": "Yamakasi - I nuovi samurai (\"Yamakasi - Les samoura\u00efs des temps modernes\") \u00e8 un film del 2001 diretto da Ariel Zeitoun, e presentato da Luc Besson, che figura anche fra gli sceneggiatori della pellicola.\nTrama.\nSette giovani sono degli esperti della disciplina del parkour, uno sport di strada che li vede coinvolti in spettacolari evoluzioni e pericolosissimi salti da un tetto a un altro. I sette ragazzi si allenano alle prime ore del mattino per non destare troppa attenzione fra i cittadini. Ci\u00f2 nonostante dovranno vedersela con l'opposizione di chi li considera dei potenziali ladri e della polizia.\nAltri film.\nNel 2004 il gruppo Yamakasi \u00e8 stato protagonista anche del film \"The Great Challenge\" (\"Les Fils Du Vent\") non definito sequel di \"Yamakasi - I nuovi samurai\"."}
{"id": "2487560", "revid": "1543377", "url": "https://it.wikipedia.org/wiki?curid=2487560", "title": "Yermek Tursunov", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487561", "revid": "337534", "url": "https://it.wikipedia.org/wiki?curid=2487561", "title": "Universit\u00e0 di Rennes 2", "text": ""}
{"id": "2487562", "revid": "1543377", "url": "https://it.wikipedia.org/wiki?curid=2487562", "title": "Yebol Koshanov", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487563", "revid": "767487", "url": "https://it.wikipedia.org/wiki?curid=2487563", "title": "Talgat Baimuratov", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487564", "revid": "1543377", "url": "https://it.wikipedia.org/wiki?curid=2487564", "title": "Ramil' Jusupov", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487565", "revid": "767487", "url": "https://it.wikipedia.org/wiki?curid=2487565", "title": "Kairat Toksanbaev", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487567", "revid": "767487", "url": "https://it.wikipedia.org/wiki?curid=2487567", "title": "Nurzhan Doskeyev", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487568", "revid": "767487", "url": "https://it.wikipedia.org/wiki?curid=2487568", "title": "Kairat Biykenov", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e . Tuttavia, nel corso della manifestazione, Biykenov non \u00e8 mai stato impiegato."}
{"id": "2487569", "revid": "1543377", "url": "https://it.wikipedia.org/wiki?curid=2487569", "title": "Yergali Kalikov", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Kazakistan, al FIFA Futsal World Championship 2000 in Guatemala dove la nazionale centrasiatica si \u00e8 fermata al primo turno, eliminata nel girone comprendente , e ."}
{"id": "2487570", "revid": "767487", "url": "https://it.wikipedia.org/wiki?curid=2487570", "title": "The Great Challenge - I figli del vento", "text": "The Great Challenge - I figli del vento (\"Les Fils du vent\") \u00e8 un film del 2004 diretto da Julien Seri, ed incentrato sul gruppo di traceurs Yamakasi.\nTrama.\nDei praticanti di parkour decidono di incontrarsi e di sfidarsi ad una specie di pallacanestro sui tetti di Londra dopo avere finito la partita decidono di andare in Thailandia ad aprire una palestra per i bambini che si trovano per le strade ma a Bangkok \u00e8 in corso una battaglia tra mafie e gli yamakasi rimangono coinvolti."}
{"id": "2487573", "revid": "466539", "url": "https://it.wikipedia.org/wiki?curid=2487573", "title": "Salt River (Arizona)", "text": "Il Salt River (letteralmente: \"Fiume Salato\"; in O'odham [Pima]: Onk Akimel) \u00e8 un affluente del Gila River, lungo approssimativamente 322\u00a0km, che scorre nell'Arizona centrale, negli Stati Uniti.\nDescrizione.\nIl fiume si forma nell'Arizona orientale, nella parte orientale della Contea di Gila, dalla confluenza dei fiumi White e Black, nella valle tra il Bordo dei Mogolloni e l'Altopiano dei Natanes. Con il Black, forma il confine tra la Riserva indiana di Fort Apache a nord e la Riserva indiana apache di San Carlos Apache a sud. Scorre a nordovest attraverso il Salt River Canyon, poi a sudovest e ad ovest attraverso la Foresta nazionale del Tonto. Passa attraverso la valle tra i Monti Mazatzal ed i Monti Superstizione, oltre l'isola di Man, e alimenta parecchi serbatoi consecutivi: Roosevelt Lake (formato dalla Diga Roosevelt), Apache Lake (Diga di Horse Mesa), Canyon Lake (Diga di Mormon Flat), e Saguaro Lake (Diga di Stewart Mountain). Vicino a Fountain Hills il Salt River si unisce al Verde River. A circa otto chilometri a valle di questo punto, la Diga di deviazione di Granite Reef devia tutta l'acqua rimanente nei canali dell'Arizona e del Sud, che forniscono acqua potabile e per irrigazione a gran parte dell'area metropolitana di Phoenix.\nSotto la Diga di Granite Reef, il letto del fiume lascia le montagne scorre oltre le citt\u00e0 di Mesa, Tempe e Scottsdale, poi a sud del centro di Phoenix, dove passa a nord del South Mountain Park. Ad eccezione del Tempe Town Lake, il letto del fiume che si snoda attraverso le citt\u00e0 \u00e8 spesso asciutto, tranne quando pesanti piogge a monte impongono scarichi pi\u00f9 grandi del normale dalla diga di Stewart Mountain. Tuttavia, pericolose ed improvvise inondazioni avvengono occasionalmente nell'\"arroyo\", specialmente durante le tempeste monsoniche alla fine di luglio e all'inizio di agosto. L'acqua travolge via le strade che attraversano il fiume in periodi pi\u00f9 asciutti dell'anno, danneggiando a volte dei ponti, come accaduto in particolare nel 1980, 1993 e 2005. Il flusso naturale del Salt \u00e8 di 73 metri cubi al secondo (mcs) alla sua foce, quasi tre volte quella del fiume Rio Grande. Tuttavia, tranne dopo precipitazioni piovose, sotto la Diga di Granite Reef il Salt \u00e8 asciutto o ridotto ad un piccolo corso d'acqua. Il fiume un tempo era navigabile per tutto il suo corso con piccole imbarcazioni. Attualmente, \u00e8 ancora navigabile nella maggior parte dell'area dove porta ancora un flusso significativo.\nIl Salt River si unisce al Gila sul margine sudoccidentale di Phoenix approssimativamente a 24\u00a0km dal centro della citt\u00e0. La Monument Hill domina questa confluenza di fiumi ed \u00e8 il sito del punto iniziale di rilevamento topografico per l'Arizona, il Meridiano del Gila e del Salt River.\nIl fiume era usato per l'irrigazione dai Nativi americani e dai primi coloni europei nel XIX secolo: le prime moderne opere idrauliche per l'irrigazione risalgono al 1867, ad opera della Swilling Irrigating and Canal Company, creata da Jack Swilling, pioniere e fondatore di Phoenix. Ancora oggi il Salt River fornisce una fondamentale fonte di acqua per l'irrigazione e l'alimentazione di Phoenix e delle comunit\u00e0 circostanti attraverso il cosiddetto \"Salt River Project\". L'acqua del fiume \u00e8 distribuita su pi\u00f9 di 1.609\u00a0km di canali irrigui, usati primariamente per la coltivazione di cotone, erba medica, frutta e ortaggi.\nAttivit\u00e0 ricreative sul Salt River.\nll Salt River offre numerose attivit\u00e0 ricreative:\nVarianti dei nomi.\nSecondo il Geographic Names Information System, il Salt River \u00e8 noto anche come:"}
{"id": "2487574", "revid": "1154737", "url": "https://it.wikipedia.org/wiki?curid=2487574", "title": "Ranzi", "text": "Ranzi \u00e8 l'unica frazione del comune di Pietra Ligure, in provincia di Savona. Gi\u00e0 comune autonomo, nel 1928 fu soppresso e annesso all'ente comunale pietrese. Conta 302 abitanti.\nGeografia fisica.\nIl territorio si estende con una configurazione stretta e verticale sulla traiettoria sud-nord, da qualche centinaio di metri dalla costa occidentale di Pietra Ligure, fino alla vetta del monte Carmo di Loano (1389 m s.l.m.).\nIl nucleo abitato, suddiviso nelle tre borgate, dette della Santissima Concezione (\"Dranz\u00f9\"), di San Antonio (\"Dransci\u00f9\") e di Santa Liberata (\"Caselle\"), per complessivi 302 (circa) abitanti residenti, \u00e8 ubicato a met\u00e0 del monte Chiapparo, in luogo aprico e panoramico, a 150 metri sul livello del mar Ligure.\nStoria.\nAppartenente fino all'antichit\u00e0 alla comunit\u00e0 di Giustenice, a partire dall'anno 1676 divenne \"Comune di Ranzi\" e tale rest\u00f2 per quasi tre secoli, fino a quando nel 1928 pass\u00f2 definitivamente a far parte del Comune di Pietra Ligure. Come per l'ordinamento civile, anche la comunit\u00e0 religiosa appartenne alla Parrocchia di San Michele di Giustenice, dalla quale si stacc\u00f2 nell'anno 1615, eleggendo a proprio patrono san Bernardo abate.\nMonumenti e luoghi d'interesse.\nLe dimensioni del territorio di Ranzi sono limitate, ma esso \u00e8 ricco di patrimonio storico.\nA prescindere da riferimenti di carattere paleontologico, comunque presenti, un'analisi storico-cronologica di questi luoghi rivela immediatamente nessi che, partendo dalla presenza ligure preromana, giungono alla cultura romana, con la testimonianza di strade e di insediamenti umani della massima importanza.\nAnche il Cristianesimo primitivo e alto medievale ha lasciato qui le sue tracce, mentre dalle complesse vicende, dagli intrecci germanici e romanzi, ha preso forma l'abitato della Villa di Ranzi, nella sua pi\u00f9 classica accezione medievale, quale villaggio rurale."}
{"id": "2487580", "revid": "533647", "url": "https://it.wikipedia.org/wiki?curid=2487580", "title": "Armoriale delle famiglie italiane (U)", "text": "Questo \u00e8 l'armoriale delle famiglie italiane il cui cognome inizia con la lettera U.\nBibliografia.\n(2) - Dizionario araldico di P. GUELFI CAMAIANI, Milano, Editore Ulrico Hoepli, 1940\n(3) - Alessandro Augusto Monti Della Corte. Armerista bresciano, camuno, benacense e di Valsabbia, Brescia, Tipolitografia Geroldi, 1974\n(4) - Enciclopedia Storico-Nobiliare Italiana di V. SPRETI, 1928-1936\n(5) - Manuale di araldica di Fabrizio DI MONTAUTO, Firenze, Edizioni Polistampa, 1999\n(6) - Archivio di Stato di Firenze\n(7) - \n(8) - Blasonario subalpino\n(9) - Il portale del sud\n(11) - Nobili napoletani\n(12) - Famiglie nobili di Sicilia \n(13) - Raccolta di armi gentilizie di diverse famiglie di Montefalco di F. DEGLI ABBATI, 1795\n(14) - Araldica cuneese di R. ALBANESE e S. COATES, Cuneo, Societ\u00e0 per gli studi storici, archeologici ed artistici della provincia di Cuneo, 1996\n(16) - Leone marinato"}
{"id": "2487581", "revid": "73125", "url": "https://it.wikipedia.org/wiki?curid=2487581", "title": "Arecibo Observatory", "text": ""}
{"id": "2487582", "revid": "73125", "url": "https://it.wikipedia.org/wiki?curid=2487582", "title": "Gran Telescopio Milim\u00e9trico", "text": ""}
{"id": "2487583", "revid": "1149807", "url": "https://it.wikipedia.org/wiki?curid=2487583", "title": "Scooby-Doo! Mystery Incorporated", "text": "Scooby-Doo! Mystery Incorporated \u00e8 l'undicesima serie televisiva a cartoni animati horror prodotta da Warner Bros., con i personaggi di Scooby Doo.\n\u00c8 andata in onda in prima TV nel 2010 su Cartoon Network. In Italia va in onda dal 29 agosto 2011 su Boomerang e in chiaro dal 3 settembre 2012 su Boing.\nLa serie si presenta come un reboot del franchise (ed \u00e8 quindi completamente slegata dalle serie precedenti pur citando personaggi ed avvenimenti passati in una sorta di coerenza narrativa alternativa) che aggiunge maggiore attenzione allo sviluppo caratteriale dei protagonisti e delle loro relazioni, introducendo elementi pi\u00f9 cupi e adolescenziali.\nTrama.\nScooby Doo, Shaggy Rogers, Velma Dinkley, Fred Jones e Daphne Blake sono una banda di giovani ragazzi (e un cane) che vivono a \"Crystal Cove\" la \"Citt\u00e0 pi\u00f9 infestata al mondo\" dove sono presi tra l'andare a scuola, i genitori e risolvere i misteri. I ragazzi, per\u00f2, non sanno che risolvendo ogni volta un mistero si avvicinano a quello pi\u00f9 grande di tutti, un oscuro segreto che giace sotto Crystal Cove. Ad aiutarli ad avvicinarsi sempre di pi\u00f9 a quel segreto (solo nella prima stagione), c'\u00e8 Mr. E, un misterioso individuo ed ex membro della vecchia \"Mystery Incorporated\", che nella seconda stagione si alleer\u00e0 con i genitori naturali di Fred e il Professor Pericles, altri ex-membri. Un'altra persona li aiuter\u00e0 nella prima stagione e in qualche episodio della seconda stagione: Cassidy Williams, ovvero un altro membro della vecchia Mystery Inc e vecchio amore (ricambiato) di Mr.E, ma non partecipante alle azioni malvagie degli altri vecchi amici.\nPersonaggi.\nLa Loggia benevola del mistero.\nFu una squadra di risolutori di misteri nel 1880, proprio come la Mystery Inc. Composta da due ragazzi, due ragazze e una mascotte animale.\nVideogioco online.\nCartoon Network ha pubblicato un videogioco sul suo sito ispirato alla serie, di nome \"Scooby Doo Mystery Incorporated Crystal Cove Online\", che ogni settimana veniva aggiornato con un nuovo caso da risolvere in base all'episodio trasmesso."}
{"id": "2487584", "revid": "73125", "url": "https://it.wikipedia.org/wiki?curid=2487584", "title": "Multiple Mirror Telescope", "text": ""}
{"id": "2487585", "revid": "73125", "url": "https://it.wikipedia.org/wiki?curid=2487585", "title": "Mauna Kea Observatory", "text": ""}
{"id": "2487586", "revid": "287204", "url": "https://it.wikipedia.org/wiki?curid=2487586", "title": "Ufficio di produzione", "text": "L'ufficio di produzione \u00e8 l'ufficio responsabile delle scelte legate alla produzione di un film, comportando l'assunzione di elementi significativi per il progetto quali: produttore, direttore di produzione e aiuto regista.\nViene comportata anche l'inclusione di altri soggetti come: aiuto produttore, supervisore della produzione, coordinatore dell'ufficio di produzione, aiuto coordinatore dell'ufficio di produzione, segretario di produzione e aiuto ufficio.\nGli uffici di produzione vengono aperti durante la pre-produzione e chiudono al termine della post-produzione.\nOgni ufficio \u00e8 diverso a seconda dell'entit\u00e0 della produzione cinematografica, dello studio finanziatore e la dimensione del bilancio di produzione stesso. All'ufficio possono essere presenti da un minimo 1/2 persone (film a basso costo) a 5/10 (film a medio costo) sino a 10+ (film kolossal)."}
{"id": "2487589", "revid": "183694", "url": "https://it.wikipedia.org/wiki?curid=2487589", "title": "Nino Valeri", "text": "Biografia.\nNato a Padova nel 1897, figlio di Silvio, un farmacista, e nipote dello scrittore Diego e del pittore Ugo, Nino Valeri \u00e8 stato docente di storia nelle Universit\u00e0 degli Studi di Catania, Trieste e Roma, ove era succeduto nella cattedra a Federico Chabod. Socio corrispondente dell'Accademia delle Scienze di Torino dal 1957 e dell'Accademia dei Lincei dal 1962, ha scritto numerosi saggi di storia medievale e, successivamente, di storia italiana, moderna e contemporanea. Di particolare valore i suoi libri dedicati, rispettivamente, a Giolitti e alla lotta politica in Italia dall'Unit\u00e0 al 1925. Ha collaborato con diversi periodici, fra cui \"Nuova rivista storica\", e diretto le collane \u00abStoria d'Italia\u00bb e \u00abLa vita sociale della Nuova Italia\u00bb della UTET.\nFu iniziato in Massoneria nel 1920, nella Loggia \"Nazionale\" della Gran Loggia d'Italia.\nNel 1972 fu insignito dell'onorificenza di Grande ufficiale dell'Ordine al merito della Repubblica Italiana. \u00c8 morto a Roma nel 1978, poco prima degli ottantuno anni."}
{"id": "2487590", "revid": "73125", "url": "https://it.wikipedia.org/wiki?curid=2487590", "title": "Gemini North Telescope", "text": ""}
{"id": "2487591", "revid": "73125", "url": "https://it.wikipedia.org/wiki?curid=2487591", "title": "Jodrell Bank Observatory", "text": ""}
{"id": "2487592", "revid": "339392", "url": "https://it.wikipedia.org/wiki?curid=2487592", "title": "\u2018Al\u00ed-Yull\u00e1h Nakhjav\u00e1n\u00ed", "text": ""}
{"id": "2487594", "revid": "339392", "url": "https://it.wikipedia.org/wiki?curid=2487594", "title": "Ali-Yullah Nakhjavani", "text": ""}
{"id": "2487597", "revid": "1543377", "url": "https://it.wikipedia.org/wiki?curid=2487597", "title": "Colonna sonora di Dawson's Creek", "text": "Questa pagina descrive tutti i CD contenenti la colonna sonora del telefilm statunitense Dawson's Creek.\nSongs From Dawson's Creek.\nSongs From Dawson's Creek \u00e8 il primo CD contenente la colonna sonora del telefilm \"Dawson's Creek\".\nSongs From Dawson's Creek Volume 2.\nSongs From Dawson's Creek Volume 2 \u00e8 il secondo CD contenente la colonna sonora del telefilm \"Dawson's Creek\".\nAltre tracce.\nIl telefilm ha contribuito a rendere ancora pi\u00f9 celebri altre canzoni come: "}
{"id": "2487599", "revid": "73125", "url": "https://it.wikipedia.org/wiki?curid=2487599", "title": "Teide Observatory", "text": ""}
{"id": "2487604", "revid": "6923", "url": "https://it.wikipedia.org/wiki?curid=2487604", "title": "Raketa", "text": "Raketa ( = \"razzo\") \u00e8 una marca di orologi prodotti in Russia dalla \"Petrodvorets Watch Factory\" (), con sede nella citt\u00e0 di Peterhof, a poca distanza da San Pietroburgo. \nStoria.\nLe pietre preziose.\nL'attuale fabbrica di orologi affonda le sue radici nella \"Officina imperiale per la lavorazione di pietre preziose\" voluta dallo zar Pietro il Grande e istituita con decreto imperiale del 21 ottobre 1721.\nDurante tutto il Settecento e l'Ottocento l'officina si dedic\u00f2 alla lavorazione di gioielli e pietre preziose e alla produzione di mosaici, che andarono a adornare chiese e palazzi reali. Dopo la rivoluzione russa, nel 1930 la fabbrica prese il nome di \"Prima gioielleria di precisione dello Stato\", e inizi\u00f2 a produrre gioielli e pietre tecniche per tutte le industrie di precisione dell'Unione Sovietica, tra cui la neonata \"Prima fabbrica moscovita di orologi\", di cui nel 1940 era diventata fornitore unico.\nGli orologi.\nDistrutta durante la seconda guerra mondiale, la fabbrica fu successivamente ricostruita, e nel 1949 fu incaricata di produrre orologi. I primi modelli prodotti uscirono con i marchi \"Zvezda\" ( = \"stella\") e \"Pobeda\" ( = \"vittoria\"); i primi esemplari erano costruiti assemblando parti fornite dalla \"Prima fabbrica moscovita di orologi\", ma ben presto la fabbrica acquis\u00ec i macchinari e le capacit\u00e0 per produrre da s\u00e9 tutti i componenti. Nel 1954, per decisione del governo centrale, la fabbrica cambi\u00f2 nome, assumendo quello attuale.\nI modelli \"24 ore\" e il marchio \"Raketa\".\nNel 1956 fu progettato il movimento \"Rossija\" ( = \"Russia\"), seguito dal movimento \"Record\", caratterizzato da uno spessore di soli 2,7\u00a0mm. Mentre quest'ultimo rimase allo stadio di prototipo, il \"Rossija\" fu messo in produzione nel 1962, sia nella versione \"classica\" con il quadrante a 12 ore, sia in una versione modificata con il quadrante a 24 ore. A partire dallo stesso anno tutti i prodotti della fabbrica destinati al mercato interno presero il marchio \"Raketa\". Nel 1966 fu invece introdotto il marchio \"Sekonda\", con il quale venivano prodotti orologi destinati all'esportazione, tra cui diversi modelli Raketa.\nNel 1968 fu creato il primo movimento \"Raketa\", nelle varianti a 12 e 24 ore, seguite nel 1969 da un modello con datario. Un modello automatico fu presentato nel 1976, ma risult\u00f2 antieconomico, e fu abbandonato nel 1980. Negli anni settanta la \"Petrodvorec Watch Factory\" produsse orologi anche per la ditta svizzera Cornavin.\nNel 1977 fu chiusa l'ultima linea di assemblaggio manuale, e la produzione divenne completamente automatizzata, basata solo sul meccanismo \"Raketa\" con le sue diverse varianti. Nel 1980 fu introdotto il marchio \"Peterhoff\", destinato a prodotti per esportazione; negli stessi anni inizi\u00f2 la produzione di orologi per la svizzera Cardinal. Durante gli anni ottanta la \"Petrodvorec Watch Factory\" contava circa 6.000 dipendenti, e le sue strutture formavano quasi una citt\u00e0 indipendente, con negozi e servizi sanitari interni. In questi anni gli orologi \"Raketa\" erano esportati in 38 paesi.\nIl fallimento e la rinascita.\nNegli anni novanta, in seguito alla dissoluzione dell'Unione Sovietica, la \"Petrodvorec Watch Factory\" si ritrov\u00f2 in una situazione critica; l'effetto congiunto del crollo della domanda, della concorrenza cinese a basso costo e dell'aumento dei costi energetici, accompagnato da errori gestionali, port\u00f2 a un crollo della produzione. Nel 1993 il marchio \"Sekonda\", ormai indipendente, smise di approvvigionarsi dalla \"Petrodvorec Watch Factory\", mentre nel 1994 anche il marchio \"Peterhoff\" si rese indipendente. Vi furono molti licenziamenti, e nel 1995 la fabbrica cess\u00f2 la produzione di nuovi orologi, mentre rimase attivo un reparto di assemblaggio che utilizzava rimanenze di magazzino. La produzione riprese in quantit\u00e0 limitata nel 2000, ma la fabbrica non si riprese, e nel 2004 inizi\u00f2 la procedura di bancarotta. Nell'occasione l'impresa fu divisa in due rami: mentre il primo ramo si dedicava alla gestione del patrimonio immobiliare della ex fabbrica, il secondo tentava di riprendere la produzione di orologi.\nOggi la \"Petrodvorets Watch Factory\" \u00e8 tornata a produrre orologi con il marchio \"Raketa\". La ditta ha un organico di circa 30 dipendenti (escluso il management), cui si affiancano 20 consulenti che si occupano di particolari aspetti della produzione. Oltre che sul mercato interno, gli orologi \"Raketa\" sono esportati all'estero, in particolare in Romania, Regno Unito e Germania; non esistono per\u00f2 veri e propri canali ufficiali di vendita. Oltre a produrre orologi, la ditta produce, su ordinazione, viteria di precisione per parti in rotazione.\nTecnologia.\nL'attuale produzione della \"Petrodvorec Watch Factory\" \u00e8 basata essenzialmente sul movimento manuale \"Raketa\", in diverse versioni:\nViene prodotto anche un orologio speciale per persone non vedenti: dotato di un meccanismo siglato 2601 con sole ore e minuti, ha la lunetta apribile mediante un pulsante sulla corona di carica: il quadrante riporta in rilievo i numeri, e l'ora pu\u00f2 quindi essere letta al tatto.\nVengono prodotti anche orologi con un movimento al quarzo di produzione propria, siglato 2359.\nLe casse sono in ottone, rivestite da uno strato di cromo o di nitruro di titanio."}
{"id": "2487605", "revid": "73125", "url": "https://it.wikipedia.org/wiki?curid=2487605", "title": "Harvard Smithsonian Center for Astrophysics", "text": ""}
{"id": "2487611", "revid": "486946", "url": "https://it.wikipedia.org/wiki?curid=2487611", "title": "Kepler Space Observatory", "text": ""}
{"id": "2487614", "revid": "1516566", "url": "https://it.wikipedia.org/wiki?curid=2487614", "title": "Armoriale delle famiglie italiane (W)", "text": "Questo \u00e8 l'armoriale delle famiglie italiane il cui cognome inizia con la lettera W."}
{"id": "2487615", "revid": "25664666", "url": "https://it.wikipedia.org/wiki?curid=2487615", "title": "Sporgenza ossea rotula", "text": ""}
{"id": "2487616", "revid": "729019", "url": "https://it.wikipedia.org/wiki?curid=2487616", "title": "Ulead Systems", "text": "Ulead Systems (\u53cb\u7acb\u8cc7\u8a0a) \u00e8 un'azienda produttrice di software con sede a Taipei, Taiwan.\nStoria.\nL'Ulead \u00e8 stata fondata il 5 agosto 1989 da Lotus Chen, Lewis Liaw e Way-Zen Chen, con il supporto della Microtek. Questi hanno lasciato il Taiwan's Institute for Information Industry e sviluppato e commercializzato il loro primo software di editing di immagini truecolor, PhotoStyler, per Windows.\nPhotoStyler \u00e8 stato venduto attraverso Aldus software, un'altra software house. Comunque, Aldus si \u00e8 fusa con Adobe nel 1994 e da allora PhotoStyler non \u00e8 pi\u00f9 disponibile. L'Ulead ha per\u00f2 continuato a sviluppare e vendere PhotoImpact 3, un editor di immagini. Oggi, PhotoImpact \u00e8 uno dei concorrenti di Adobe Photoshop.\nSuccessivamente, l'Ulead Systems ha esteso il suo campo nello sviluppo di software multimediali in diverse aree, come il video editing, il media management o le web utility.\nIl 13 aprile 2005, InterVideo ha acquistato Ulead Systems per una cifra approssimativa di 68 milioni di $.\nIl 12 dicembre 2006, la Corel Corporation acquisito InterVideo e Ulead per circa 196 milioni di $."}
{"id": "2487619", "revid": "86599", "url": "https://it.wikipedia.org/wiki?curid=2487619", "title": "Astronomo reale per la Scozia", "text": "Astronomo reale per la Scozia (in inglese: \"Astronomer Royal for Scotland\") fu il titolo, introdotto nel 1834, per designare il direttore dell'Osservatorio reale di Edimburgo. Questa funzione era collegata a quella di \"Regius Professor\" di astronomia all'Universit\u00e0 di Edimburgo. Dal 1995 ha assunto il valore di titolo onorifico, pur sempre di un certo prestigio, e non prevede pi\u00f9 il collegamento delle due funzioni. Dal 2021 il titolo \u00e8 ad appannaggio di Catherine Heymans, prima donna chiamata a ricoprire il ruolo.\nNella seguente tabella, l'elenco completo degli \"Astronomi reali per la Scozia\":"}
{"id": "2487621", "revid": "25664821", "url": "https://it.wikipedia.org/wiki?curid=2487621", "title": "Sporgenza ossea ginocchio", "text": ""}
{"id": "2487624", "revid": "1543377", "url": "https://it.wikipedia.org/wiki?curid=2487624", "title": "Macoumba Kandji", "text": "Carriera.\nClub.\nKandji \u00e8 nato a Dakar in Senegal ma \u00e8 cresciuto in Gambia, nel 2003 \u00e8 emigrato negli Stati Uniti con la sua famiglia. Ha frequentato la \"East Mecklenburg High School\" a Charlotte, Carolina del Nord, dove \u00e8 stato votato come MVP della selezione statale del 2003. In seguito ha giocato con la squadra del \"Georgia Military College\", dove \u00e8 stato selezionato nella selezione regionale nel 2004 e 2005, segnando 17 reti e fornendo 6 assist durante la stagione 2005.\nNel corso del 2006, Kandji ha giocato con la formazione under-23 degli Atlanta Silverbacks nella USL Premier Development League mettendo a segno una rete ed un assist in 8 partite.\nIl suo debutto da professionista \u00e8 avvenuto nel 2007 quando \u00e8 passato nella prima squadra degli Atlanta Silverbacks. Nel 2008 \u00e8 stato mandato in prestito ai New York Red Bulls con una diritto di riscatto fissato a 150.000 dollari. Al termine della stagione la squadra di Atlanta annunci\u00f2 la sua intenzione di abbandonare momentaneamente le competizioni per risanare le proprie finanze, di conseguenza, per evitare che il giocatore si potesse svincolare come free agent, il presidente cedette il cartellino ai Carolina Railhawks, club del quale deteneva una piccola quota. I Red Bulls, soddisfatti delle prestazioni del giocatore durante il prestito, trattarono con la franchigia della Carolina e si assicurarono il cartellino del giocatore, ufficializzandone l'acquisto il 13 gennaio 2009.\nIl 14 settembre 2010 passa ai Colorado Rapids nell'ambito di uno scambio di giocatori tra i due club che ha coinvolto anche il centrocampista Mehdi Ballouchy.\nIl 21 novembre 2010, contro Dallas, segna la rete che permette alla squadra del Colorado di vincere per la prima volta la Major League Soccer."}
{"id": "2487625", "revid": "869733", "url": "https://it.wikipedia.org/wiki?curid=2487625", "title": "Teamo Supremo", "text": "Teamo Supremo \u00e8 una serie a cartoni animati statunitense prodotta dalla Walt Disney Company che racconta le avventure di tre bambini supereroi."}
{"id": "2487627", "revid": "110157", "url": "https://it.wikipedia.org/wiki?curid=2487627", "title": "Wonder Island", "text": " \u00e8 un manga che segna il debutto ufficiale di Akira Toriyama. \u00c8 una storia autoconclusiva di quindici pagine alla quale ne \u00e8 seguita un'altra di altre quindici chiamata Wonder Island 2. Il primo volume \u00e8 stato pubblicato sul numero 52 della rivista settimanale \"Weekly Sh\u014dnen Jump\" del 1978, mentre il secondo \u00e8 uscito nel numero straordinario del 25 gennaio 1979.\nI due episodi sono stati poi raccolti nel primo volume di \"Toriyama World\" del 1983 e successivamente nel primo volume di \"Akira Toriyama - Menu \u00e0 la Carte\" del 2008, ambedue editi da Star Comics rispettivamente nel 1999 (primo volumetto del formato italiano) e nel 2012.\nTrama.\n\"Wonder Island\".\nIl protagonista \u00e8 il sergente maggiore Furusu, dell'aviazione imperiale giapponese.\nNel 1944 Furusu parte come kamikaze a bordo dell'aereo KI84 per distruggere la flotta nemica quando all'improvviso dal velivolo si stacca l'elica. Nonostante il sergente maggiore cerchi di restare in quota usando un ventaglio al posto dell'elica, l'aereo non risponde ai comandi e cos\u00ec \u00e8 costretto ad abbandonarlo buttandosi in mare con un paracadute, pur non sapendo nuotare.\nFortunatamente riesce ad aggrapparsi con tutte le sue forze ad un pesce e a farsi trascinare per due giorni e due notti fino ad arrivare all'isola di Wonder Island. Col desiderio di tornare in Giappone volando si costruisce due ali in 35 anni, bevendo acqua melmosa e masticando erba. Cos\u00ec nel 1979 Furusu si prepara a partire ma il casco gli cade in un nido con all'interno due pulcini che non vogliono lasciare il casco e chiamano la madre per la fame. Per non farsi distinguere dai pulcini Furusu pigola come loro ed \u00e8 cos\u00ec costretto a mangiare un topo. Quando finalmente sta per partire viene colpito da un sasso lanciato da P-Man che lo credeva un uccello. P-Man \u00e8 accompagnato da una fatina che lo sgrida per non aver centrato un altro uccello che doveva essere la loro cena. Furusu racconta loro la propria storia senza suscitare interesse e cos\u00ec questi se ne vanno in volo lasciandolo attonito e facendolo cadere da una rupe mentre tenta di volare. I due \"Baluba\" gli presentano allora un gorilla che gli regala un deltaplano col quale volava una volta. Partito nuovamente cade per il fumo di un vulcano antizanzare acceso da un dinosauro per tener lontano un vampiro. Gli consigliano infine di farsi trasformare in un uccello da una strega bevendo un intruglio. Furusu diventa per\u00f2 una gallina, incapace di volare, ed insegue P-Man.\n\"Wonder Island 2\".\nIl protagonista \u00e8 il detective Harry. Nel commissariato della citt\u00e0 di Los Angellilos, situata nello stato della Cavolfornia, in America, il commissario sta giocando con due agenti mentre aspetta il detective Harry, il miglior pistolero del mondo. Arrivato Harry il commissario lo informa sul suo compito: trovare e uccidere un rapinatore di banche sfuggito alla polizia l'anno prima, che aveva insultato il commissario stesso e che ora si trova a Wonder Island. Dopo che il commissario gli ha promesso il posto di vice-ispettore se il caso fosse risolto, Harry parte per Wonder Island a bordo dell'ultimo modello di naverobot e dopo tre giorni arriva a destinazione. Trova per prima cosa un uovo dal quale nasce un uccello sputafuoco poi un altro uovo dal quale nasce P-Man che si sbarazza con un soffio dei proiettili di Harry. P-Man vola via dopo aver sputato fuco a King Ghidorah, un drago a tre teste nato da un uovo-sole. Disperandosi, Harry batte coi pugni per terra colpendo un interruttore di mine. Tornato a Los Angellilos distrutto, il commissario gli rivela che il rapinatore si trova a New York.\nAkira Toriyama prima di \"Wonder Island\".\nAll'et\u00e0 di ventitr\u00e9 anni Akira Toriyama si licenzi\u00f2 dalla ditta in cui lavorava e, poich\u00e9 era senza soldi, disegn\u00f2 e sped\u00ec alla \"Shonen Jump\" un fumetto, che venne per\u00f2 cestinato. Il direttore Torishima gli disse che per\u00f2 che sarebbe migliorato facendo altri disegni e cos\u00ec gli pubblicarono finalmente \"Wonder Island\" che arriv\u00f2 ultimo nella classifica di quel numero."}
{"id": "2487632", "revid": "76963", "url": "https://it.wikipedia.org/wiki?curid=2487632", "title": "Jacob Zachar", "text": "\u00c8 conosciuto principalmente per il ruolo di Rusty Cartwright nel telefilm americano \"Greek - La confraternita\".\nBiografia.\nJacob Zachar \u00e8 cresciuto a Chicago, citt\u00e0 in cui si afferma come membro di un gruppo metal locale, i \"Megaband\".\nCarriera.\nDopo un breve passaggio in teatro, debutta sul grande schermo nel 2006, con un piccolo ruolo in \"Little Big Top\" dove interpreta il ruolo di Ernest. La sua carriera continua con il film \"Bodega\", dove ha il ruolo di un cassiere, e appare poi in \"Drunkboat\", al fianco di attori affermati come John Malkovich, John Goodman e Dana Delany."}
{"id": "2487633", "revid": "446353", "url": "https://it.wikipedia.org/wiki?curid=2487633", "title": "Pari\u017eskaja Kommuna (nave da battaglia)", "text": ""}
{"id": "2487634", "revid": "37401", "url": "https://it.wikipedia.org/wiki?curid=2487634", "title": "The Cloud of Unknowing", "text": ""}
{"id": "2487635", "revid": "287204", "url": "https://it.wikipedia.org/wiki?curid=2487635", "title": "Monte Cardosa", "text": "Il monte Cardosa o pi\u00f9 semplicemente Cardosa \u00e8 un monte situato nel Parco nazionale dei Monti Sibillini, nelle Marche in Provincia di Macerata, alto 1818 metri, sulla cui sommit\u00e0 \u00e8 posta una croce.\nUna minima parte del monte \u00e8 inclusa nella provincia di Perugia.\nEtimologia del nome.\nIl nome Cardosa deriva dall'elevata presenza dei cardi, pianta molto diffusa sui Monti Sibillini.\nPaesi vicini.\nAlle pendici di Cardosa si trovano i paesi di Castelsantangelo sul Nera, Nocelleto, Rapegna, Visso e Borgo San Giovanni nelle Marche.\nPercorsi.\nCardosa \u00e8 raggiungibile da vari posti: dai comuni di Visso, Castelsantangelo sul Nera e Preci e da Poggio Sommorto."}
{"id": "2487636", "revid": "93556", "url": "https://it.wikipedia.org/wiki?curid=2487636", "title": "Peerless Motor Company", "text": "La Peerless Motor Company \u00e8 stata una casa automobilistica statunitense attiva dal 1900 al 1931. Fu famosa per la costruzione di vetture di lusso. Sulle Peerless vennero installate di serie numerose innovazioni tecnologiche che in seguito diventarono comuni anche sui modelli delle altre case automobilistiche, come i freni a tamburo.\nStoria.\nFondata nel 1900 a Cleveland, nell'Ohio, cominci\u00f2 le sue attivit\u00e0 produttive assemblando su licenza vetture De Dion-Bouton. La Peerless inizi\u00f2 ad assemblare autovetture con marchio proprio nel 1902 grazie al lavoro di progettazione di Louis P. Mooers. Il primo modello prodotto dalla Peerless, la Type 4, era a motore anteriore e trazione posteriore; il moto alle ruote posteriore era trasmesso attraverso un albero di trasmissione. Quest'ultimo divent\u00f2 poi comune anche sui modelli delle altre case automobilistiche. Nei primi anni della storia dell'automobile, per trasmettere il moto alle ruote posteriori, si utilizzava infatti una catena. La Peerless era anche nota per utilizzare sulle sue autovetture alberi a gomiti piani. \nNel 1904 la Peerless produsse la \"Peerless Green Dragon\", ovvero una vettura da competizione che in seguito venne affidata al pilota automobilistico Barney Oldfield. Nei suoi primi anni di attivit\u00e0 la Peerlees partecipava a gare automobilistiche per dimostrare la durevolezza delle sue autovetture oltre che per stabilire record del mondo di velocit\u00e0. In particolare la Green Dragon fu una delle vetture Peerless che ebbe maggior successo e Oldfield, con essa, registr\u00f2 alcuni record di velocit\u00e0 terrestre. Nel 1905 la Green Dragon partecip\u00f2 a una delle prime gare di durata della storia dell'automobilismo. In particolare prese parte a una \"24 ore\" organizzata a Columbus, nell'Ohio, pilotata da Earnest Bollinger, Aurther Feasel e, brevemente, da Barney Oldfield, giungendo terza dopo aver avuto un problema tecnico che ne pregiudic\u00f2 la prestazione in gara.\nDal 1905 al 1907 la produzione di autovetture Peerless aument\u00f2 notevolmente. Non appena il nome della Peerless crebbe di fama, la dirigenza della casa automobilistica statunitense decise di iniziare a produrre automobili di lusso. In seguito vetture Peerless vennero acquistate da personaggi famosi come Cornelius Vanderbilt e John Davison Rockefeller. \nNel 1911 la Peerless fu una delle prime case automobilistiche a introdurre l'illuminazione elettrica dei fanali, mentre nel 1913 i suoi modelli iniziarono ad essere dotati di accensione elettrica. Nel 1915 la Peerless lanci\u00f2 il suo primo motore V8: l'obiettivo della casa statunitense era infatti quello di competere con la Cadillac, che introdusse questo tipo di motore qualche anno prima. Durante la prima guerra mondiale le maggiori aziende statunitensi convertirono la loro produzione civile alle forniture belliche, e la Peerless non fu un'eccezione: in particolare la casa automobilistica statunitense assembl\u00f2 autocarri ad uso bellico e telai per veicoli militari.\nNegli anni venti la Peerless venne accostata a due altre case statunitensi, la Packard e la Pierce-Arrow, per via delle sue vetture raffinate ed eleganti: insieme vennero soprannominate le \"tre P\" perch\u00e9 accomunate dalla medesima lettera iniziale del nome. Nel 1929 la gamma Peerless fu completamente riprogettata per riuscire a competere con la Stutz e la Marmon. Le vendite della Peerless migliorarono e quindi la dirigenza della Peerless decise di aggiornare nuovamente la gamma nel 1930. Poco dopo, a causa della grande depressione che inizi\u00f2 nel 1929, le vendite delle vetture Peerless, cos\u00ec come quelle degli altri marchi di auto di lusso, subirono un drastico calo.\nTra il 1930 ed il 1931 la Peerless commission\u00f2 alla Murphy Body Work di Pasadena, in California, il progetto di un modello avrebbe dovuto essere presentato, secondo i piani, nel 1933. Il compito fu assegnato a Frank Hershey, che progett\u00f2 una vettura con una linea notevolmente pulita, elegante e mossa da un motore V16. Proprio quando la vettura fu pronta per la produzione in serie, il consiglio di amministrazione della Peerless interruppe l'assemblaggio di autovetture riconvertendo gli stabilimenti alla produzione di birra sotto licenza Carling Black Label: poco prima, negli Stati Uniti, era infatti terminato il proibizionismo e quindi i dirigenti della casa automobilistica statunitense giudicarono pi\u00f9 redditizia la produzione di bevande alcoliche. Questa riconversione segn\u00f2 la fine del marchio Peerless. Il prototipo citato, che fu l'ultimo modello prodotto dalla casa automobilistica statunitense, venne conservato nello stabilimento Peerless fino alla fine della seconda guerra mondiale; in seguito fu acquistato dalla Crawford Auto-Aviation Museum di Cleveland. Le vetture Peerless superstiti sono rarissime e molto ricercate dai collezionisti."}
{"id": "2487638", "revid": "267975", "url": "https://it.wikipedia.org/wiki?curid=2487638", "title": "Rustico (nome)", "text": "Origine e diffusione.\nNome medievale, piuttosto comune nel Trecento ma assai raro al giorno d'oggi. Si basa sull'aggettivo latino \"rusticus\" (\"campagnolo\", \"contadino\", e per estensione \"ruvido\", \"rozzo\", da \"rus\", \"campagna\"), e ha quindi significato analogo ai nomi Villano e Pagano, anch'essi pi\u00f9 tipici dell'onomastica antica.\nOnomastico.\nL'onomastico si pu\u00f2 festeggiare in memoria di pi\u00f9 santi, alle date seguenti:"}
{"id": "2487639", "revid": "125707938", "url": "https://it.wikipedia.org/wiki?curid=2487639", "title": "Lloyd nello spazio", "text": "Lloyd nello spazio (\"Lloyd in Space\") \u00e8 una serie a cartoni animati statunitense prodotta dalla Walt Disney Company e creata da Joe Ansolabehere e Paul Germain (creatore anche di \"Ricreazione\")."}
{"id": "2487645", "revid": "1982", "url": "https://it.wikipedia.org/wiki?curid=2487645", "title": "Paris-Roubaix", "text": ""}
{"id": "2487647", "revid": "1543377", "url": "https://it.wikipedia.org/wiki?curid=2487647", "title": "Discografia dei Dave Clark Five", "text": "Discografia del gruppo musicale britannico The Dave Clark Five."}
{"id": "2487653", "revid": "599013", "url": "https://it.wikipedia.org/wiki?curid=2487653", "title": "Confconsumatori", "text": "La Confconsumatori \u00e8 un'associazione che viene rappresentata dal Consiglio nazionale dei consumatori e degli utenti.\nSi occupa di sicurezza dei cibi, salute, commercio, diritti e giustizia.\nStoria.\nL'associazione \u00e8 nata a Parma nel 1976, fra i vari obiettivi realizzati il primo sciopero indetto dai consumatori nel territorio nazionale italiano: quello riguardante il formaggio Parmigiano Reggiano."}
{"id": "2487659", "revid": "125406096", "url": "https://it.wikipedia.org/wiki?curid=2487659", "title": "Clan Sarno", "text": "Il clan Sarno \u00e8 stato un sodalizio camorristico di Napoli con a capo i fratelli Ciro Sarno, Vincenzo Sarno, Luciano Sarno, Giuseppe Sarno e Pasquale Sarno, originari del rione De Gasperi del quartiere Ponticelli.\nStoria.\nIl clan si \u00e8 formato all'inizio degli anni '80 quando, dopo la dissoluzione dei gruppi che facevano capo alla Nuova Famiglia, non essendoci pi\u00f9 la minaccia della Nuova Camorra Organizzata di Raffaele Cutolo, le varie famiglie malavitose si spartirono le zone entrando spesso in conflitto tra loro e causando faide e guerre di camorra. Fu questo il caso anche del clan Sarno che entr\u00f2 prima in guerra con i clan dell'Alleanza di Secondigliano (per questo si un\u00ec successivamente alle famiglie Mazzarella e Misso formando il cartello criminale cosiddetto Misso-Mazzarella-Sarno egemone in buona parte di Napoli) e poi contro il clan De Luca Bossa, del boss Antonio De Luca Bossa \"'o Sicco\".\nForte dell'alleanza con Giuseppe Misso il boss Ciro Sarno, detto \"'o Sindaco\", fu considerato a capo di uno dei clan pi\u00f9 influenti della citt\u00e0. I fratelli Sarno si imposero nel popoloso quartiere di Ponticelli alla fine degli anni ottanta quando fu messa in atto la spartizione delle case popolari per tutte le famiglie terremotate. Proprio per questo Ciro Sarno fu soprannominato \"'o Sindaco\". Alla fine degli anni novanta, poi, Ciro fu arrestato e le redini del clan passarono nelle mani dei fratelli Giuseppe (Napoli, 27 giugno 1955), Pasquale (Napoli, 6 febbraio 1966), Luciano (Napoli, 28 dicembre 1968) e Vincenzo (Napoli, 31 maggio 1970). Nel 1998 il clan fu anche vittima di un attentato stragista, in via Argine (per questo attentato fu chiamato a rispondere il boss Antonio De Luca Bossa, condannato poi in via definitiva all'ergastolo come uno dei mandanti). L'obiettivo del clamoroso agguato doveva essere Vincenzo Sarno che fu attirato in un tranello, per partecipare ad una riunione con i De Luca Bossa. L'autobomba fu confezionata a Giugliano una settimana prima, fu inserita in un ruotino di scorta e poi nascosto in una Lancia Delta di propriet\u00e0 dei Sarno. L'innesco era radiocomandato, doveva esplodere quando Vincenzo Sarno, come ogni domenica, si faceva accompagnare dal nipote a firmare perch\u00e9 era sottoposto alla sorveglianza speciale. In seguito i vertici dell'Alleanza decisero di far esplodere la bomba la sera del sabato prima, il 25 aprile del 1998. Alla guida della Lancia Delta che percorreva via Argine c'era per\u00f2 Luigi Amitrano, un nipote di Vincenzo Sarno, che salt\u00f2 in aria e mori nella violenta deflagrazione. In seguito una seconda ipotesi delineata nel corso delle indagini fece ipotizzare anche che l'ordigno fosse esploso per la pressione data dalla irregolarit\u00e0 del manto stradale. Questa strage provoc\u00f2 numerosi blitz ed arresti delle fazioni rivali dei Sarno, i De Luca Bossa e alcune famiglie dell'Alleanza di Secondigliano contrarie all'espansione dei Sarno nella parte orientale della citt\u00e0. Questo port\u00f2 in effetti vantaggi notevoli allo stesso clan di Ponticelli, che si rafforz\u00f2 ulteriormente divenendo uno dei pi\u00f9 influenti della regione.\nNell'ultimo trimestre dell'anno 2008, la famiglia Sarno si \u00e8 trovata a spezzare i rapporti con il clan Mazzarella.\nNelle settimane seguenti, c'\u00e8 stata una veloce quanto violenta guerra di predominio del territorio.\nI Sarno sono anche attivi nella provincia ad est di Napoli, nei comuni di Somma Vesuviana, Cercola, Sant'Anastasia e San Sebastiano, dove entrarono in guerra con le famiglie locali, i Veneruso, gli Anastasio, i Panico per il predominio del traffico di stupefacenti\nNella mattina del 1\u00ba aprile 2009, il boss Vincenzo Sarno viene arrestato nell'abitazione di un incensurato indagato per favoreggiamento.\nIn un rapporto delle forze dell'ordine si arriv\u00f2 ad ipotizzare, con un margine di possibilit\u00e0 piuttosto ampio, che l'organizzazione abbia gestito alcune sale-giochi e addirittura un \u201cBingo\u201d tra Chiaia e Fuorigrotta, non utilizzando come referenti dei pregiudicati, facilmente identificabili, bens\u00ec attraverso prestanome incensurati. In particolare la cosca sarebbe stata interessata ai due quartieri, all'interno del primo dei quali si muove un giro di affari notevole. Anche il quartiere Mercato e i Quartieri Spagnoli rientrarono tra gli appetiti degli uomini con base nel Rione De Gasperi.\nLe alleanze dei Sarno compresero i clan Ricci sui Quartieri Spagnoli, alla Torretta, a rua Catalana, al Mercato e a Fuorigrotta. Fino a tessere una tela molto importante con gli Amato-Pagano, a Secondigliano e nei paesi a nord di Napoli; cos\u00ec come nelle cittadine vesuviane confinanti con Ponticelli, quartier generale della famiglia di mala. Dalla periferia orientale di Napoli alla riviera di Chiaia, passando per i Quartieri Spagnoli, fino a Fuorigrotta. In poco pi\u00f9 di un anno, secondo investigatori e inquirenti, il clan Sarno di Ponticelli avrebbe conquistato fette di territorio grazie ad alleanze strategiche. Al punto da potersi permettere una guerra per il controllo delle attivit\u00e0 illecite nel quartiere Mercato con i Clan Mazzarella. Con la conseguenza che la mappa della camorra in citt\u00e0, messa nero su bianco negli uffici dell'intelligence, era molto cambiata rispetto ad alcuni anni prima.\nNella giornata del 27 luglio 2009, vengono arrestati 5 affiliati del clan, Antonio Sarno (\"'o Tartaro\") primogenito del capoclan Ciro, Salvatore Sarno (\"Tore 'o Pazzo\") figlio del Boss Giuseppe Sarno (\"'o Mussillo\") , Antonio Sarno (\"'o Ciacariello\") cugino dei fratelli Sarno, Ciro Esposito (\"'o Tropeano\") e Vincenzo Cece (\"'o Puorco\") cognato dei fratelli Sarno ritenuti membri-vertice.\nGli arresti sono arrivati in seguito a minacce verso la moglie (Anna Emilia Montagna) del collaboratore di giustizia Giuseppe Sarno. Il pentimento del padrino causato da divergenze avute con i fratelli (soprattutto Vincenzo) sulla gestione del clan ha scosso gli equilibri di tutta Napoli.\nIl giorno 9 agosto 2009 si pente un altro personaggio di spicco del clan, \u00e8 Carmine Caniello, killer stragista, che rivela particolari importanti ai fini delle indagini circa l'omicidio di Anna Sodano, ex pentita del clan Sarno, avvenuto nel 1996.\nNella mattina di marted\u00ec 29 settembre 2009, Cronache di Napoli recita cos\u00ec: \"Si \u00e8 pentito Ciro Sarno\". L'ultimo grande colpo per il clan Sarno, che solo pochi mesi prima era il pi\u00f9 influente della regione Campania. Dopo le ultime rivelazioni, ulteriori pentiti e mandati di cattura, il famigerato clan pu\u00f2 dirsi neutralizzato completamente dall'antimafia.\nIl 10 ottobre 2009, Giuseppe Sarno ha svelato particolari interessanti circa l'appoggio camorristico del clan Sarno alla Democrazia Cristiana negli anni '90.\nha preso il suo posto Ciro Sarno (06/04/2003) denominato il missile \"buco\" parente del clan, per riavvivare dalle tenebre il tremendo Clan Sarno "}
{"id": "2487664", "revid": "113385261", "url": "https://it.wikipedia.org/wiki?curid=2487664", "title": "P\u00ebtr Petrovi\u010d Sem\u00ebnov-Tjan-\u0160anskij", "text": "Biografia.\nNato in una famiglia nobile, studi\u00f2 all'Universit\u00e0 di San Pietroburgo. Amico di Dostojevskij, prese parte con lui alle riunioni segrete del \"Circolo Petrashevskij\". Nel 1850 studi\u00f2 geografia e geologia a Berlino. Suoi insegnanti furono Alexander von Humboldt e Karl Ritter, dei quali tradusse le opere in russo.\nSu suggerimento di Humboldt, Semjonov decise di intraprendere una spedizione nelle montagne del Tian Shan, all'epoca ancora in gran parte inesplorate. Part\u00ec da Barnaul nel 1856, attraversando la catena dell'Altai e visitando il lago Issyk-Kul durante il viaggio, durante il quale fece una prima esplorazione della catena del Tian Shan.\nNel 1857 ritorn\u00f2 sui monti del Tian Shan, esplorandone la zona pi\u00f9 interna, ancora sconosciuta agli occidentali. Semjonov fu il primo europeo a vedere il magnifico panorama del massiccio del Tengri Tag, con la bellissima piramide granitica del suo picco pi\u00f9 alto, il Khan Tengri.\nUna delle sue pi\u00f9 importanti scoperte fu quella di confutare la teoria di von Humboldt sull'origine vulcanica del Tian Shan. Semjonov non vide alcuna traccia di attivit\u00e0 vulcanica in quelle montagne. L'anno successivo pubblic\u00f2 la prima descrizione sistematica della catena montuosa del Tian Shan. Questo suo lavoro era tenuto in tale considerazione che mezzo secolo pi\u00f9 tardi lo zar Nicola II di Russia lo autorizz\u00f2 ad aggiungere l'epiteto \"Tjan-Shanskij\" (\"del Tian Shan\") al suo cognome.\nOltre alla geografia, Semjonov si interess\u00f2 alla statistica e fece molto per far progredire tale disciplina scientifica in Russia. Dal 1864 al 1874 diresse il \"Comitato Centrale di Statistica\" della Russia. Nel 1874 tale istituto fu trasformato nel \"Comitato di Statistica del Ministero dell'Interno\", del quale rimase direttore fino al 1891. Fu principalmente merito suo se nel 1897 si pot\u00e9 attuare il primo censimento dell'Impero Russo. Nello stesso anno divenne membro del Consiglio di Stato della Russia Imperiale.\nSemjonov viaggi\u00f2 frequentemente in vari paesi europei, tra cui la Svizzera, l'Italia e la Francia. Dotato di notevoli risorse economiche, acquist\u00f2 molte opere dei maggiori pittori olandesi, che ora appartengono al Museo dell'Hermitage di San Pietroburgo.\nSemjonov era anche un appassionato entomologo. La sua collezione di insetti contava circa 700.000 esemplari e oltre un centinaio di nuove specie furono denominate col suo nome. Semjonov era membro di 53 accademie culturali e fu presidente della Societ\u00e0 Geografica russa dal 1973 fino alla morte. Us\u00f2 la sua notevole influenza per incoraggiare l'esplorazione dell'Asia centrale. Tra i primi che intrapresero importanti spedizioni vi furono Nikolai Przewalski e P\u00ebtr Kozlov.\nLe sue memorie furono pubblicate in quattro volumi dopo la sua morte. Molti suoi discendenti, tra cui suo figlio Andrej Sem\u00ebnov Tjan-\u0160anskij, continuarono la sua opera e divennero famosi scienziati."}
{"id": "2487666", "revid": "767487", "url": "https://it.wikipedia.org/wiki?curid=2487666", "title": "Alirio D\u00edaz", "text": "Biografia.\nNacque il 12 novembre 1923, ottavo figlio di una famiglia contadina, a La Candelaria, nel territorio di Carora dell'Estado Lara. Mostr\u00f2 sin da piccolo il suo talento, suonando diversi strumenti prima di optare per la chitarra, con la quale raggiunger\u00e0 livelli esecutivi straordinari, che gli procureranno fama mondiale. Cecilio (Ch\u00edo) Zubillaga Perera lo appoggi\u00f2 e sostenne nella scelta della sua strada, divenendo per lui una sorta di pigmalione.\nArriv\u00f2 a Caracas nel 1945, e inizi\u00f2 a studiare musica presso la \"Escuela Superior de M\u00fasica\" (dove ebbe come maestro di chitarra Ra\u00fal Borges). A partire dal 1950 si esib\u00ec con crescente successo in tutto il Venezuela, distinguendosi particolarmente in occasione di un concerto tenutosi nella capitale per celebrare il bicentenario dalla morte di Bach (del quale esegu\u00ec la celebre \"Ciaccona\" dalla \"Partita n. 2 in re minore BWV 1004\").\nViaggi\u00f2 in seguito in Europa; in Spagna accrebbe la sua fama di concertista e strinse importanti relazioni con i principali interpreti e compositori per la chitarra spagnola (fra cui Joaqu\u00edn Rodrigo, Federico Moreno Torroba, Garc\u00eda Nieto, Narciso Y\u00e9pes, Emilio Pujol, Daniel Fortea, Eugenia Serrano e Federico Mompou).\nGiunto in Italia nel 1951, conobbe Andr\u00e9s Segovia; grazie a lui raffin\u00f2 ulteriormente le sue doti artistiche, gi\u00e0 eccezionali, e gli succedette nell'incarico presso l'Accademia Chigiana di Siena. Rimarr\u00e0 in Italia, sua seconda patria, sino alla morte, viaggiando al contempo in tutto il mondo per svolgere la sua attivit\u00e0 artistica\nPer anni si dedic\u00f2 all'insegnamento, oltre che a migliorare se stesso, ma dall'inizio degli anni ottanta ridusse l'attivit\u00e0 didattica per dedicarsi a quella concertistica, realizzando tourn\u00e9e e incisioni discografiche.\nAlirio Diaz \u00e8 stato interprete di un repertorio che abbraccia pressoch\u00e9 tutta la letteratura chitarristica classica."}
{"id": "2487667", "revid": "287204", "url": "https://it.wikipedia.org/wiki?curid=2487667", "title": "Bituruna", "text": "Bituruna \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Uni\u00e3o da Vit\u00f3ria. Si trova a 350\u00a0km dalla capitale dello Stato Curitiba."}
{"id": "2487668", "revid": "200568", "url": "https://it.wikipedia.org/wiki?curid=2487668", "title": "P\u00ebtr Semjonov Tjan-\u0160anskij", "text": ""}
{"id": "2487669", "revid": "385128", "url": "https://it.wikipedia.org/wiki?curid=2487669", "title": "Paris-Roubaix 2006", "text": ""}
{"id": "2487671", "revid": "47767", "url": "https://it.wikipedia.org/wiki?curid=2487671", "title": "Villano (nome)", "text": "Origine e diffusione.\nDeriva dal nome medievale \"Villano\", che alla lettera significa \"campagnolo\", \"contadino\", \"abitante della campagna\". Ormai in disuso per via del significato sempre pi\u00f9 negativo assunto dal termine, il nome Villano \u00e8 semanticamente affine ai nomi Pagano e Rustico, anch'essi pi\u00f9 tipici dell'onomastica antica.\nEtimologicamente, l'aggettivo \"villano\" viene dal latino \"villanus\", tratto a sua volta dalla radice \"villa\" (\"campagna\", \"villaggio\"). Successivamente, per estensione, in italiano il termine ha acquisito il significato di \"rozzo\", \"maleducato\".\nOnomastico.\nPer la forma maschile, l'onomastico pu\u00f2 essere festeggiato il 7 maggio in memoria del santo (o beato) Villano, vescovo di Gubbio; per il femminile ricorre invece il 28 febbraio (29 gennaio per l'ordine domenicano), in onore della beata Villana de' Botti, madre di famiglia e terziaria domenicana."}
{"id": "2487675", "revid": "92723", "url": "https://it.wikipedia.org/wiki?curid=2487675", "title": "Reazione di Lederer-Manasse", "text": "La reazione di Lederer-Manasse \u00e8 una reazione organica di idrossialchilazione aromatica. Essa consente l'introduzione di un gruppo -CH2OH su un anello aromatico fenolico. Fu pubblicata indipendentemente nello stesso periodo (1894) da O. Manasse e L. Lederer studiando la reazione ad induzione basica della formaldeide con fenolo . \nDopo riscaldamento per un breve periodo, in presenza di un eccesso di fenolo, i prodotti di reazione subiscono un'ulteriore reazione con fenoli non reagiti producendo un polimero lineare eliminando acqua.\nQueste reazioni sono alla base della preparazione di resine fenoliche, esse furono sviluppate da Leo Baekeland, da lui chiamate e commercializzate con il nome di bachelite. Esse sono solidi termoplastici solubili in molti solventi organici. Costituirono la prima produzione in larga scala di plastiche sintetiche e con esse l'era della moderna plastica sintetica ebbe inizio. \nLa reazione viene utilizzata, in particolari condizioni anche per la formazione di calixareni\nMeccanismo.\nLa reazione di Lederer-Manasse ha luogo a temperatura ambiente ed \u00e8 catalizzata sia da acidi diluiti che da basi diluite(vedi meccanismi in seguito). Essa \u00e8 lenta e procede anche a bassa temperatura. La condensazione ha luogo prevalentemente in posizione \"para\", con scarsa formazione di prodotto \"orto\" sostituto. Quando la posizione \"para\" \u00e8 occupata la reazione procede interamente verso la sostituzione in posizione \"orto\". La natura dei prodotti dipende dalla quantit\u00e0 di reagenti coinvolti. Un'abbondanza di formaldeide i prodotti sono 2,4- e 2,6-diidrossometilfenolo, mentre una grande quantit\u00e0 di fenolo porta alla produzione di \"p\"-\"p\"'diidrossifenilmetano fino alla formazione di polimeri lineari."}
{"id": "2487676", "revid": "287204", "url": "https://it.wikipedia.org/wiki?curid=2487676", "title": "General Carneiro (Paran\u00e1)", "text": "General Carneiro \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Uni\u00e3o da Vit\u00f3ria. Si trova a 366\u00a0km dalla capitale dello Stato Curitiba."}
{"id": "2487677", "revid": "1982", "url": "https://it.wikipedia.org/wiki?curid=2487677", "title": "Paris-Roubaix 2007", "text": ""}
{"id": "2487681", "revid": "1305772", "url": "https://it.wikipedia.org/wiki?curid=2487681", "title": "General Carneiro", "text": ""}
{"id": "2487684", "revid": "1982", "url": "https://it.wikipedia.org/wiki?curid=2487684", "title": "Paris-Roubaix 2008", "text": ""}
{"id": "2487688", "revid": "1982", "url": "https://it.wikipedia.org/wiki?curid=2487688", "title": "Paris-Roubaix 2009", "text": ""}
{"id": "2487691", "revid": "15756", "url": "https://it.wikipedia.org/wiki?curid=2487691", "title": "Imperia", "text": "Imperia (, \"Imp\u00eaia\" in ligure) \u00e8 un comune italiano di abitanti, capoluogo dell'omonima provincia in Liguria; situato nella Riviera di Ponente, \u00e8 nato nel 1923 dall'accorpamento amministrativo di Oneglia (\"Ineja\" in lingua ligure) e Porto Maurizio (\"U portu\" in lingua ligure), rispettivamente a sinistra e a destra del torrente Impero, oltre che dei comuni minori di \"Borgo Sant'Agata\", \"Caramagna Ligure\", \"Castelvecchio di Santa Maria Maggiore\", \"Moltedo Superiore\", \"Montegrazie\", \"Piani\", \"Poggi\", \"Torrazza\" e \"Costa d'Oneglia\".\nGeografia fisica.\nTerritorio.\nL'odierno centro urbano di Imperia comprende gli abitati di Porto Maurizio e Oneglia (che a sua volta comprende Castelvecchio), storicamente e geograficamente distinti.\nOneglia, a levante, \u00e8 la parte pi\u00f9 estesa della citt\u00e0, si estende nella breve piana alluvionale sulla sinistra della foce del torrente Impero, raccogliendosi intorno a piazza Dante, dalla quale si aprono alcune delle principali strade moderne della citt\u00e0. Ha costituito storicamente il centro industriale della citt\u00e0, legata principalmente alla produzione di olio di oliva. Era famosa per la produzione di pasta. Di vocazione maggiormente commerciale rispetto a Porto Maurizio, il centro di Oneglia \u00e8 caratterizzato da un'architettura d'impronta piemontese (\u00e8 evidente l'ispirazione ai portici di via Roma e di piazza San Carlo di Torino), eredit\u00e0 del periodo in cui faceva parte dei territori dei Savoia e del Regno di Sardegna. Subito a nord di Oneglia si trova il borgo di Castelvecchio di Santa Maria Maggiore.\nPorto Maurizio, a ponente del torrente Impero (che d\u00e0 nome alla citt\u00e0), \u00e8 raccolto su un promontorio proteso nel mare sulla sinistra della foce del torrente Caramagna e si espande sulla cimosa costiera; ha una vocazione prevalentemente residenziale e turistica. \u00c8 intricata e pittoresca, ricca di \"caruggi\" (vicoli), piccole \"creuze\" (viottoli) e palazzi di pregio.\nIl territorio retrostante la citt\u00e0, al centro della Riviera dei Fiori, ha un andamento orografico caratterizzato da brevi valli, poste perpendicolarmente alla costa e uniformemente digradanti, nelle quali si sono sviluppati molti insediamenti che sono riusciti a conservare intatta o quasi la loro struttura originaria.\nLa coltura dell'olivo, introdotta intorno al XII secolo, ha segnato profondamente la storia del territorio imperiese, cos\u00ec come, secoli pi\u00f9 tardi, hanno fatto i fiori e il turismo. Olivi coltivati su colline terrazzate (dette in dialetto locale \"fasce\") con i caratteristici muretti a secco sono l'elemento dominante del paesaggio. Classificazione: zona 3 (sismicit\u00e0 bassa), Ordinanza PCM n. 3274 del 20/03/2003\nClima.\nLe valli retrostanti la citt\u00e0, soprattutto dietro Porto Maurizio, sono particolarmente brevi ed il crinale di sommit\u00e0 costituisce uno sbarramento naturale verso settentrione, che garantisce alla citt\u00e0 un efficace riparo dai venti pi\u00f9 freddi e le dona un clima particolarmente mite.\nStoria.\nLa creazione di Imperia avvenne il 21 ottobre 1923 con un decreto reale che riuniva undici preesistenti comuni in un unico comune, che ha preso il nome dal torrente Impero che scorre fra i due centri principali (per aggirare dispute campanilistiche sulla scelta del nome stesso).\nDal 1973 al 1\u00ba gennaio 2009 \u00e8 stata la sede amministrativa della Comunit\u00e0 montana dell'Olivo, quest'ultima confluita nella Comunit\u00e0 montana dell'Olivo e Alta Valle Arroscia con la Legge Regionale n\u00b0 24 del 4 luglio 2008.\nSimboli.\nLo stemma ufficiale \u00e8 stato approvato con l'apposito regio decreto datato al 19 febbraio del 1925, mentre il gonfalone \u00e8 stato approvato con l'apposito Decreto Reale datato al 16 gennaio del 1930.\nLo scudo riunisce i vecchi stemmi dei comuni di Porto Maurizio e Oneglia.\nMonumenti e luoghi d'interesse.\nArchitetture religiose.\nA Porto Maurizio:\nAd Oneglia:\nA Castelvecchio:\nNelle frazioni:\nArchitetture civili.\nA Porto Maurizio:\nA Oneglia:\nA Torrazza:\nSociet\u00e0.\nEtnie e minoranze straniere.\nSecondo i dati Istat al 31 dicembre 2019, i cittadini stranieri residenti ad Imperia sono , pari al 14,95% della popolazione, cos\u00ec suddivisi per nazionalit\u00e0, elencando per le presenze pi\u00f9 significative:\nTradizioni e folclore.\nImperia \u00e8 una citt\u00e0 dal passato recente e dai due volti: vi si avverte infatti ancora una sorta di campanilismo che riguarda peraltro maggiormente gli abitanti pi\u00f9 anziani. Questo \u00e8 probabilmente dovuto alla diversa storia dei due rioni che, pur trovandosi cos\u00ec vicini, hanno appartenuto per secoli ad entit\u00e0 statali differenti, essendo stata Oneglia, una \"enclave\" sabauda in territorio genovese dal 1560 circa al 1815, fatto salvo il breve periodo dell'annessione della Repubblica Ligure al Primo Impero francese. Il processo di unificazione delle due citt\u00e0 inizi\u00f2 dopo l'unit\u00e0 d'Italia attraverso reciproci atti dei due comuni, realizzata definitivamente nel 1923. Le differenze superstiti nel terzo millennio, riguardano molti piccoli aspetti quotidiani, dal dialetto con lievi ma sensibilmente diversi accenti e termini (essendo l'onegliese segnato da tratti fonetici \"piemontesizzanti\"), alle specialit\u00e0 gastronomiche (la pizza cucinata diversamente nei due rioni, la farinata - tipica focaccia di ceci - con diversi spessori e ricette), alla natura pi\u00f9 residenziale e signorile di Porto rispetto a quella pi\u00f9 industriale e popolare di Oneglia, fino ai tanti aneddoti irridenti l'uno e l'altro rione.\nI cittadini dei due abitati principali sono anche chiamati \"Cacell\u00f2tti\" e \"Ciantaf\u00f9rche\". In citt\u00e0 si racconta che per le esecuzioni capitali, gestite \"in comune\" fra i borghi, il patibolo venisse regolarmente montato dagli Onegliesi (da qui il nome di \"ciantafurche\" - \"pianta forche\"), mentre il boia, della famiglia dei Cacello, arrivava dalla vicina Porto Maurizio (gli scogli piatti destinati alle esecuzioni, in una zona a mare fra le due citt\u00e0, ora interrata, erano chiamati \"'e Giustixe\", le Giustizie). Inizialmente usati in tono dispregiativo, i due appellativi hanno col tempo perso questa accezione e sono tuttora comunemente utilizzati nel dialetto locale.\nNei due centri abitati principali che la compongono \u2013 Porto Maurizio e Oneglia \u2013 si trovano ancora i segni di un passato che ha visto le due localit\u00e0 (e anche molte frazioni) indipendenti ed autonome: due palazzi civici, due chiese principali, due porti, due stazioni e addirittura tre santi patroni: pur rimanendo simbolicamente San Maurizio martire patrono di Porto Maurizio e San Giovanni Battista patrono di Oneglia (con le loro feste patronali in due periodi differenti dell'anno, senza contare i vari patroni delle altre frazioni), il patrono ufficiale del comune di Imperia \u00e8, dal 1991, san Leonardo da Porto Maurizio.\nQualit\u00e0 della vita.\nLa localit\u00e0 ha ottenuto dalla FEE-Italia (Foundation for Environmental Education) il conferimento della Bandiera Blu per la qualit\u00e0 dei servizi del porto turistico (\"Marina di San Lorenzo\") nel 2014.\nCultura.\nDagli anni sessanta \u00e8 attivo il Cineforum di Imperia, associazione cinematografica che annovera pi\u00f9 di 800 soci.\nNel 1963 viene fondato dal Maestro Emilio Lepre il Coro Mongioje di Imperia, successivamente diretto da Guido Gorlero e dal 1977 dal M\u00b0 Elio Guglieri.\nNella primavera del 2005 nasce il Coordinamento Provincia di Imperia del CICAP, il Comitato Italiano per il Controllo delle Affermazioni sul Paranormale fondato nel 1989 da Piero Angela. L'attivit\u00e0 del gruppo si rivolge alla propria realt\u00e0 locale, all'interno della quale si propone di divenire un punto di riferimento serio e credibile, sia per la popolazione che per i media locali (giornali, radio, tv, ecc.), nel pieno riconoscimento degli obiettivi del CICAP e in stretta collaborazione con il Cicap Liguria.\nDal 2006 viene organizzato il Video Festival Citt\u00e0 di Imperia - Festival Internazionale d'Arte Cinematografica Digitale. Patrimonio Culturale Unesco per le edizioni 2010-2011-2012 nel suo decimo compleanno ha ricevuto la Medaglia di Rappresentanza del Presidente della Repubblica Italiana.\nNel 2009 nasce l'associazione culturale \"Ludo Ergo Sum\" che si propone di dare rilievo a tutti gli aspetti del gioco e del giocare.\nIstruzione.\nRicerca.\nAd Imperia \u00e8 attivo l'Osservatorio Meteorologico e Sismico, situato a Porto Maurizio nella torretta del palazzo della scuola primaria di piazza Roma (dove in precedenza sorgeva il convento dell'Annunziata), che fornisce con continuit\u00e0 dati relativi alle condizioni locali ed \u00e8 inserito in varie reti di rilevazione scientifica.\nGeografia antropica.\nUrbanistica.\nAnche nel terzo millennio \u00e8 visivamente evidente come la citt\u00e0 sia stata creata dalla fusione di due citt\u00e0 preesistenti: fra i due centri storici c'\u00e8 una zona verde di un paio di km rimasta poco abitata, dove sono stati costruiti i due imponenti palazzi pubblici del Comune e delle Poste al momento della creazione di Imperia, proprio per accentuarne l'avvenuta unione. Oltre ad alcune ville d'epoca con relativo parco, in quella zona si sono formati negli anni sessanta un paio di quartieri residenziali, uno sulla collina intorno al nuovo ospedale e l'altro (Borgo San Moro) nell'area incolta sul mare alla destra del torrente Impero.\nAnche la zona a mare fra Porto Maurizio ed Oneglia non aveva una destinazione specifica, a causa dei vari progetti di porto commerciale che negli anni sono stati discussi e mai attuati e di successivi interramenti che hanno creato una zona pianeggiante ma non sfruttata. Solo in questi anni sta prendendo forma un progetto organico di porto turistico e di sistemazione della zona di mare adiacente (con una passeggiata, una pista ciclabile ed un parco sul nuovo frangiflutti).\nLa grande espansione urbana avvenuta nel dopoguerra si \u00e8 invece maggiormente concentrata nelle aree intorno ai due centri storici verso le relative frazioni, le pi\u00f9 vicine delle quali sono state in pratica assorbite da un unico tessuto urbano di abitazioni e servizi.\nPur non esistendo un vero e proprio centro industriale (le poche industrie esistenti nel 2015 sorgono nel centro di Oneglia), il Piano Regolatore ha destinato a questo tipo di sviluppo la zona del fondovalle del torrente Impero, dove sono infatti sorti la maggior parte dei centri commerciali e dei nuovi capannoni industriali degli ultimi anni.\nDopo gli anni settanta molte case e ville sono state costruite nelle colline intorno alla citt\u00e0, in zone panoramiche prima completamente deserte ed ora punteggiate di abitazioni e di nuove strade, spesso impervie.\nTessuto urbano di Oneglia.\nSituata su una piccola pianura alluvionale alla foce del torrente \"Impero\", \u00e8 caratterizzata da una struttura a croci di strade per quanto riguarda il centro storico di origine medievale (quello alle spalle del porto), mentre nella parte ottocentesca (Piazza Dante e Via Bonfante, rispettivamente piazza e strada principale) si manifesta una struttura prevalentemente concentrico-radiale, dettata da una serie di vie che si dipartono dalla piazza principale e da un'altra sequenza di \"boulevard\" che crea una cintura attorno al centro cittadino, delimitandolo fortemente. Caratteristici di questa recente parte di Oneglia sono i portici, di ispirazione tipicamente piemontese.\nContrariamente a Porto Maurizio, la citt\u00e0 di Oneglia ha pi\u00f9 una forte unit\u00e0 territoriale: non esistono \"rioni\" o \"borgate\" con tradizioni ed identit\u00e0 proprie.\nTessuto urbano di Porto Maurizio.\nIl centro storico medievale (il \"Parrasio\", pi\u00f9 comunemente chiamato \"Parasio\") \u00e8 arroccato su un promontorio prospiciente il mare e in esso si conservano edifici di importante valore monumentale. Qui, a differenza del centro storico di Oneglia, la rivoluzione industriale e l'edilizia moderna non hanno potuto intaccare l'abitato preesistente proprio per la morfologia del territorio.\nDemolita all'inizio dell'Ottocento la chiesa parrocchiale alla sommit\u00e0 del nucleo antico (il campanile si vede ancora in stampe d'epoca, ora rimane solo una piazzetta nello stesso spazio occupato dall'antica chiesa), si provvide alla ricostruzione di una citt\u00e0 che doveva manifestare a dovere il suo rango.\nLa nuova piazza principale (\"Piazza del Duomo\"), al margine del centro storico, vide fronteggiarsi il Duomo ed il Municipio di Porto Maurizio. Ospita anche il palazzo della Questura (precedentemente adibito a caserma). \u00c8 collegata alla nuova strada principale (poi via Felice Cascione) tramite una croce di strade (nota appunto come \"la Crociera\").\nQuesta parte di Imperia, a differenza di Oneglia, ricalca le tipiche caratteristiche urbanistiche genovesi e mantiene ancora divisioni fra i borghi risalenti alle tradizioni medievali (Parasio, Fondura, Marina, Foce...), ben differenziati e con identit\u00e0 proprie.\nFrazioni.\nImperia \u00e8 circondata da diverse frazioni, alcune delle quali fanno ormai parte del tessuto urbano cittadino. Tutte basavano principalmente la loro economia sulla coltivazione dell'olivo.\nPer motivi storici, si possono tuttora ritenere \"satelliti\" dei due rioni principali, piuttosto che del moderno Comune di Imperia. Nell'elenco si riportano anche i nomi dialettali:\nEconomia.\nL'economia imperiese, per tradizione, \u00e8 stata perlopi\u00f9 caratterizzata da una vocazione industriale. L'industria si \u00e8 avvalsa della produzione agricola locale.\nAgricoltura.\nLa principale produzione del territorio comunale, come dell'intera provincia, \u00e8 quella legata alla lavorazione dell'oliva taggiasca, con i suoi prodotti, in particolare modo l'olio d'oliva.\nIndustria.\nLa coltura dell'olivo taggiasco ha portato storicamente alla presenza di diverse aziende olearie, in maggioranza site in Oneglia, che ne lavoravano ed esportavano i prodotti a livello industriale, oggi quasi tutte scomparse, con la rilevante eccezione dell\u2019azienda dei Fratelli Carli. Quest\u2019ultima, fondata nel 1911, \u00e8 attualmente, grazie ad un\u2019accorta politica di produzione e di distribuzione, in costante espansione.\nDel tutto opposto il destino dell\u2019altra produzione significativa della citt\u00e0: quella della pasta Agnesi, il pi\u00f9 antico marchio di produttori di pasta tra quelli ancora esistenti. Il pastificio fu fondato nella prima met\u00e0 dell\u2019800 nell'entroterra; venne poi aperto un mulino nei pressi del porto di Oneglia, divenuto poi sede centrale nel 1888. La produzione \u00e8 cessata, dopo un lungo declino, il 13 dicembre 2016 per trasferimento a Fossano (Cuneo).\nTurismo.\nDalla fine del Novecento la citt\u00e0 ha indirizzato significative energie verso il turismo. In tale ottica \u00e8 stato approvato e realizzato il progetto del porto turistico.\nInfrastrutture e trasporti.\nAnticamente esisteva una via romana (via Julia Augusta) che percorreva la riviera ligure parallelamente al mare, da Genova verso la Gallia (poi Francia), a cui si aggiunse nel medioevo la Via Marenca, che saliva verso l'interno, scavalcando le Alpi e procedendo verso il Piemonte.\nGran parte degli spostamenti e del commercio, comunque, si svolgevano via mare.\nLe vie di comunicazione sono:\nStoricamente, la citt\u00e0 \u00e8 stata servita dalle due stazioni ferroviare separate di Imperia Oneglia e di Imperia Porto Maurizio, entrambe sostituite in conseguenza del raddoppio e spostamento a monte della ferrovia, con l'inaugurazione il 12/12/2016 della nuova stazione unificata di Imperia., posta in zona intermedia e decentrata rispetto al centro urbano.\nIl trasporto pubblico \u00e8 svolto con autoservizi svolti dalla Riviera Trasporti.\nFra il 1893 e il 1895 le preesistenti citt\u00e0 di Oneglia e Porto Maurizio erano collegate tramite una tranvia a cavalli. Nel 1926 fu inaugurata sul medesimo tracciato una tranvia elettrica urbana gestita dalla Societ\u00e0 Tranvie Elettriche Provincia di Imperia (STEPI), che rimase in esercizio fino al 1947.\nPorto.\nLa citt\u00e0 \u00e8 dotata di 2 aree portuali:\nIl porto commerciale di Imperia (Oneglia) in passato ferveva di traffici mercantili (commercio dell'olio e della pasta, del legname e, per un certo periodo, anche componenti per la FIAT ed autovetture finite, che venivano imbarcate per il sud Italia). Esso fu per diversi anni l'unico sbocco sul Mediterraneo del Ducato di Savoia (Principato di Piemonte) e, per questo, luogo strategico pi\u00f9 volte insidiato e cannoneggiato dai nemici dei Savoia del momento (Regno di Francia, Spagnoli ecc.). Ospita un'asta del pesce ed una flotta locale di pescherecci medio-piccoli.\nAlla citt\u00e0 \u00e8 stata conferita nel 2006 la Bandiera Blu per la qualit\u00e0 dei servizi del porto turistico (Imperia Mare). \u00c8 sede dei raduni biennali internazionali di Vele d'Epoca, che vedono centinaia di yacht, grandi e piccoli, riunirsi nel porto.\nSempre nell'ambito dei raduni navali ad Imperia si svolge il raduno di motoryacht d'epoca, che si tiene ogni due anni (alternandosi alle vele d'epoca) in calata Cuneo, nel porto di Oneglia.\nIl fronte mare di Imperia sta cambiando aspetto con il progetto di un nuovo porto: il Porto di Imperia, con 1293 posti barca ed un'ampia serie di servizi ed esercizi commerciali a terra. Sta sorgendo tra Porto Maurizio e Oneglia, ma le opere pi\u00f9 consistenti saranno nella zona di Porto Maurizio, dove gi\u00e0 \u00e8 collocato il porto turistico che verr\u00e0 completamente integrato nel nuovo porto molto pi\u00f9 grande andando cos\u00ec a costituire un unico porto tra i pi\u00f9 grandi del mediterraneo.\nI lavori per il nuovo porto hanno preso il via con la posa della prima pietra a marzo del 2006. Nel 2009 sono state completate le prime opere, mentre per vederlo terminato totalmente bisogner\u00e0 aspettare che la procura faccia il suo corso nelle indagini per poter far proseguire i lavori di ultimazione.\nI lavori consistono sia nella riqualificazione di aree che precedentemente ospitavano insediamenti industriali, sia nella costruzione di nuovi moli in aree precedentemente occupate dal mare e che sono state interrate nel secondo dopoguerra.\nAmministrazione.\nImperia, nonostante le ridotte dimensioni, \u00e8 sempre stata una citt\u00e0 dalla vivace scena politica e culturale. La citt\u00e0 esprime preferenze elettorali in larga parte centriste ed \u00e8 stata spesso laboratorio di fenomeni politici poi passati su un piano nazionale.\nA Porto Maurizio hanno avuto luogo scioperi e manifestazioni durante il biennio rosso e la citt\u00e0 ha dato i natali a molti combattenti partigiani, tra cui Felice Cascione, detto \"U Megu\" (il medico), autore dell'inno \"Fischia il vento\"; pi\u00f9 avanti le scuole cittadine non sono state immuni al fenomeno dei movimenti studenteschi.\nDal 1999 al 2013 le preferenze elettorali della citt\u00e0 sono orientate principalmente verso il centro-destra risultandone una roccaforte in Liguria, fino alle elezioni comunali del 2013, vinte da una maggioranza di centro-sinistra.\nNel 2018 \u00e8 stato nuovamente eletto sindaco Claudio Scajola.\nGemellaggi.\nImperia \u00e8 gemellata con:\nSport.\nNel comune hanno sede quattro societ\u00e0 calcistiche: A.S.D. Imperia, A.S.D. Val Prino 2010, A.S.D. Porto Maurizio, e G.S. Riviera dei Fiori 2012. Hanno disputato campionati dilettantistici regionali e provinciali.\nLa squadra di pallanuoto \u00e8 la Rari Nantes Imperia, che ha vinto uno scudetto, due Coppe LEN e una Supercoppa LEN con la squadra femminile.\nAd Imperia hanno inoltre sede: la societ\u00e0 di atletica A.S.D. Maurina, che ha compiuto i 100 anni di attivit\u00e0 nel 2007; la squadra di pallapugno G.S. San Leonardo; la U.S.D. San Camillo, societ\u00e0 di pallamano e una squadra di rugby.\nNel 1998 la seconda tappa del Giro d'Italia si \u00e8 conclusa ad Imperia con la vittoria di \u00c1ngel Edo."}
{"id": "2487696", "revid": "439868", "url": "https://it.wikipedia.org/wiki?curid=2487696", "title": "Porto Vit\u00f3ria", "text": "Porto Vit\u00f3ria \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Uni\u00e3o da Vit\u00f3ria. Si trova a 280\u00a0km dalla capitale dello Stato Curitiba."}
{"id": "2487697", "revid": "458502", "url": "https://it.wikipedia.org/wiki?curid=2487697", "title": "Sehlabathebe", "text": ""}
{"id": "2487699", "revid": "25665771", "url": "https://it.wikipedia.org/wiki?curid=2487699", "title": "Duca d'Aosta (incrociatore)", "text": ""}
{"id": "2487700", "revid": "1318789", "url": "https://it.wikipedia.org/wiki?curid=2487700", "title": "Andy McDermott", "text": "\u00c8 nato nel West Yorkshire ed attualmente vive a Bournemouth. Ha lavorato a lungo come giornalista e redattore di riviste, prima di dedicarsi completamente alla carriera di scrittore. Grazie al successo dei suoi romanzi \u00e8 considerato \u00ab\"il nuovo maestro dell'avventura\"\u00bb.\nIl 1\u00ba novembre 2007 pubblica il suo primo romanzo \"The Hunt for Atlantis\". Il libro \u00e8 il primo della serie con protagonisti l'archeologa Nina Wilde e l'ex-agente del SAS britannico Eddie Chase.\nIl primo libro della serie \u00e8 stato pubblicato in Italia, il 12 giugno 2008, con il titolo \"In cerca di Atlantide\", dalla Casa Editrice Longanesi. L'ultimo libro pubblicato in Italia \u00e8 \"Osiris\", pubblicato il 12 luglio 2012 sempre dalla Casa Editrice Longanesi."}
{"id": "2487706", "revid": "767487", "url": "https://it.wikipedia.org/wiki?curid=2487706", "title": "Dave Clark", "text": "Leader e batterista dei The Dave Clark Five, gruppo musicale pop rock britannico, attivo fra il 1957 ed il 1970, fra i pi\u00f9 prolifici e venduti dell'era del beat; sono stati il secondo gruppo della cosiddetta British invasion dopo The Beatles a piazzare un disco singolo nella \"Top Ten\" delle classifiche di vendita negli Stati Uniti. Clark e la sua band sono stati inseriti nella Rock and Roll Hall of Fame nel 2008.\nCarriera.\nNato a Tottenham, Londra, si spost\u00f2 da bambino nel Middlesex. Lasciata la scuola all'et\u00e0 di 15 anni, entr\u00f2 nell'industria cinematografica come stuntman, entrando nel cast di oltre 40 film. Alla fine degli anni cinquanta, Clark si compr\u00f2 una batteria e da autodidatta cominci\u00f2 a suonare, formando una band skiffle affinch\u00e9 la sua squadra di calcio potesse volare nei Paesi Bassi; quel gruppo si evolse nei The Dave Clark Five, con Clark nel ruolo di frontman, autore, manager e produttore.\nI The Dave Clark Five crebbero di popolarit\u00e0 nel Regno Unito, togliendo a \"I Want to Hold Your Hand\" dei The Beatles la prima posizione nella classifica dei singoli nel gennaio 1964 con \"Glad All Over\"; la stampa britannica li giudic\u00f2 come pi\u00f9 seri concorrenti dei Beatles. I Dave Clark furono la prima band a seguire i \"Fab Four\" nella British Invasion, raggiungendo negli Stati Uniti d'America per 15 volte consecutivamente la Top 20. Sono stati ospiti del \"The Ed Sullivan Show\" pi\u00f9 di qualunque altro gruppo britannico, con Dave Clark che divenne popolare nel pubblico femminile degli anni sessanta.\nLa band si sciolse nel 1970 e Clark cess\u00f2 la sua carriera di batterista nel 1972, a seguito di un incidente a bordo di una toboga in cui si ruppe quattro nocche. Dopo la rottura, Clark ha fondato una propria societ\u00e0 attiva nei media televisivi, acquisendo i diritti del programma \"Ready Steady Go!\". Ha sempre rifiutato ogni possibilit\u00e0 di riunificazione della \"band\", partendo dalla considerazione che essa \"non avrebbe potuto far nulla di pi\u00f9 o di meglio di quanto non avesse gi\u00e0 fatto\" negli oltre dodici anni di attivit\u00e0.\nIn seguito scrisse un musical fantascientifico, \"Time\", che debutt\u00f2 nel 1986; fu in scaletta del Teatro del West End per due anni e vide Cliff Richard come protagonista dell'opera, sostituito poi da David Cassidy. Dal musical venne tratto un album, \"Time\", che comprendeva brani di Freddie Mercury, Leo Sayer, Stevie Wonder e Dionne Warwick; il disco vendette due milioni di copie e produsse vari singoli di successo."}
{"id": "2487711", "revid": "1305772", "url": "https://it.wikipedia.org/wiki?curid=2487711", "title": "Lippiano", "text": "Lippiano \u00e8 una frazione del comune di Monte Santa Maria Tiberina.\nIl paese si trova ad un'altezza di 401 ed \u00e8 popolato da 126 abitanti.\nIl castello di Lippiano \u00e8 noto alle cronache sin dal 1195. Da oltre 20 anni vi si tiene una gara ciclistica per la categoria Elite Under 23 noto come \"Trofeo Tosco Umbro-Trofeo Gabriele-Memorial Fiordelli\"."}
{"id": "2487712", "revid": "339392", "url": "https://it.wikipedia.org/wiki?curid=2487712", "title": "Complemento d'unione", "text": ""}
{"id": "2487720", "revid": "287204", "url": "https://it.wikipedia.org/wiki?curid=2487720", "title": "In\u00e1cio Martins", "text": "In\u00e1cio Martins \u00e8 un comune del Brasile nello Stato del Paran\u00e1, parte della mesoregione del Centro-Sul Paranaense e della microregione di Guarapuava. Si trova a 200 km dalla capitale dello Stato Curitiba."}
{"id": "2487723", "revid": "1652635", "url": "https://it.wikipedia.org/wiki?curid=2487723", "title": "Libellula depressa", "text": "La Libellula depressa ), comunemente nota come libellula panciapiatta, \u00e8 un insetto della famiglia Libellulidae (Odonata: Anisoptera). \u00c8 una delle pi\u00f9 comuni libellule europee.\nDescrizione.\nL'adulto \u00e8 una libellula di grandi dimensioni, con corpo lungo oltre 4 cm e apertura alare di 7\u20138\u00a0cm e livrea caratterizzata dalla vivace pigmentazione dell'addome.\nIl capo \u00e8 mobile, provvisto di grandi occhi composti, quasi congiunti in corrispondenza del vertice, tre ocelli e antenne brevi e sottili. L'apparato boccale \u00e8 di tipo masticatore.\nIl torace \u00e8 robusto, di colore bruno-rossastro scuro nel maschio, bruno-giallastro nella femmina. Il pronoto \u00e8 ampio e percorso da un solco longitudinale mediano, ma particolarmente sviluppati sono i tergiti e le pleure del secondo e terzo segmento. Le zampe sono ben sviluppate ma poco funzionali e quelle anteriori sono di tipo raptatorio, adatte ad afferrare la preda in volo. Le ali sono ben sviluppate, trasparenti e ialine, con una pigmentazione estesa, bruno-rossastra, nella zona prossimale, di forma triangolare nelle ali posteriori. Come in tutti gli Odonata, le ali della \"L. depressa\" hanno una ricca nervatura. Come in tutti gli Anisoptera, le ali posteriori hanno un maggiore sviluppo rispetto a quelle anteriori, per la regione remigante posteriore e la regione anale pi\u00f9 ampie, e in riposo sono tenute aperte e orizzontali. Il margine costale \u00e8 leggermente incuneato in corrispondenza della confluenza della subcosta e in zona subapicale \u00e8 evidente lo pterostigma, in contrasto con la trasparenza ialina della membrana.\nL'addome \u00e8 lungo e slargato, affusolato posteriormente, di colore azzurro chiaro nel dorso, nel maschio, giallo miele nella femmina, con una linea longitudinale mediana che percorre il dorso per l'intera lunghezza in entrambi i sessi. L'ovopositore delle femmine \u00e8 piuttosto breve.\nBiologia.\nLe larve sono acquatiche e sono attive predatrici di invertebrati acquatici, in particolare larve di ditteri nematoceri. Si sviluppano in due anni e sono in grado di sopravvivere per alcune settimane alla siccit\u00e0 nascondendosi nel fango.\nGli adulti hanno abitudini diurne, sono abili volatori e predano in volo piccoli insetti. Si rinvengono durante l'estate dal mese di maggio fino a luglio-agosto. La deposizione delle uova avviene in acqua ed \u00e8 di tipo epifitico.\nDistribuzione e habitat.\nSpecie paleartica, \u00e8 diffusa in tutta l'Europa ad eccezione delle regioni pi\u00f9 settentrionali della Scandinavia e della Russia. In Italia \u00e8 diffusa e comune in tutto il territorio.\nL'habitat \u00e8 rappresentato da spazi aperti o con vegetazione presso i corsi d'acqua."}
{"id": "2487724", "revid": "287204", "url": "https://it.wikipedia.org/wiki?curid=2487724", "title": "Cand\u00f3i", "text": "Cand\u00f3i \u00e8 un comune del Brasile nello Stato del Paran\u00e1, parte della mesoregione del Centro-Sul Paranaense e della microregione di Guarapuava. Si trova a 320\u00a0km dalla capitale dello Stato Curitiba."}
{"id": "2487728", "revid": "287204", "url": "https://it.wikipedia.org/wiki?curid=2487728", "title": "Pinh\u00e3o (Paran\u00e1)", "text": "Pinh\u00e3o \u00e8 un comune del Brasile nello Stato del Paran\u00e1, parte della mesoregione del Centro-Sul Paranaense e della microregione di Guarapuava. Si trova a 342\u00a0km dalla capitale dello Stato Curitiba."}
{"id": "2487729", "revid": "287204", "url": "https://it.wikipedia.org/wiki?curid=2487729", "title": "Turvo (Paran\u00e1)", "text": "Turvo \u00e8 un comune del Brasile nello Stato del Paran\u00e1, parte della mesoregione del Centro-Sul Paranaense e della microregione di Guarapuava. Si trova a 230 km dalla capitale dello Stato Curitiba."}
{"id": "2487731", "revid": "122535823", "url": "https://it.wikipedia.org/wiki?curid=2487731", "title": "Groppoducale", "text": "Groppoducale (\"Grupd\u00fcg\u00e4\" in dialetto piacentino, localmente \"Grupdig\u00e0\") \u00e8 una frazione del comune italiano di Bettola, in provincia di Piacenza.\nFanno parte di Groppoducale le seguenti localit\u00e0: Agnelli, Badoni, Barbugli, Colombello, Cordani, Costa, Crose, Forlini, Monte, Montelana, Ronchi e Sura.\nGeografia fisica.\n\u00c8 situato sull'Appennino ligure, nella media val Nure, a e a a sud di Piacenza. Nella sua vallata scorre un affluente del torrente Nure, indicato dalle mappe catastali come Rio Grande. Dista da Bettola e da Morfasso.\nStoria.\nIl canonico piacentino Pier Maria Campi, autore nel corso del Seicento dell'opera \"Historia Ecclesiastica di Piacenza\" cita all'interno della sua pubblicazione una pergamena che attribuita al retore romano Tito Omusio Tinca, nella quale viene riferita l'esistenza nel 302 di pi\u00f9 di quattrocento villaggi e castelli, tra i quali figurava \"M. Tucca Gripum Tuccarium\", che sarebbe diventato successivamente Groppodugario e infine Groppoducale. Tuttavia l'originalit\u00e0 della pergamena fu successivamente messa in dubbio: si tratterebbe probabilmente di un falso risalente al periodo successivo all'anno Mille, utilizzato come fonte attendibile dal canonico per esaltare le origini storiche della zona piacentina. A prescindere dalla veridicit\u00e0 o meno del documento consultato dal Campi, la zona fu comunque frequentata dai romani, tanto che, secondo alcuni studiosi, tra cui Salvatore Aurigemma, archeologo e direttore degli scavi archeologici di Veleia tra il 1933 e il 1937, il lastricato del foro della localit\u00e0 valcherasca, situata a una decina di chilometri di distanza da Groppoducale, venne realizzato con arenaria grigia proveniente da Groppoducale.\nIn seguito Groppoducale potrebbe essere divenuto, in epoca longobarda, centro strategico di controllo della valle; ci\u00f2 \u00e8 suggerito dal fatto che \"Ducale\" avrebbe origine da \"Dugario\", ossia \"del dux\", comandante longobardo.\nI primi documenti attestano che il fortilizio di Groppoducale apparteneva, nel 1385, a Branca Fulgosio, signore guelfo di Fiorenzuola d'Arda, che lo utilizz\u00f2 come base per la sua lotta antiviscontea. In seguito pass\u00f2 alla famiglia Nicelli: nel 1494 il castello e le terre andarono a Giovanni Nicelli, il cui padre, Gian Nicol\u00f2, era stato il capostipite dei Nicelli di Montechino e di Muradolo. Il 4 aprile 1626 la duchessa Margherita Aldobrandini, madre e tutrice del duca di Parma e Piacenza Odoardo I Farnese conferm\u00f2 la concessione del castello e della contea alla famiglia Nicelli, nella persona del dottore collegiato Giovanni.\nAll'inizio dell'Ottocento il paese contava 512 abitanti, enfiteuti del conte Alessandro V Nicelli. Alla morte di questi, avvenuta nel 1816 gli succedette la sorella Antonia, con il marito Pietro De Cesaris, proveniente da una nobile famiglia cremonese. Nel 1820 la contessa dapprima affitt\u00f2, poi vendette il castello al conte Bonifacio Nicelli, il quale lo cedette nell'agosto di quello stesso anno alla locale parrocchia per 80 lire.\nIl castello fu poi utilizzato come scuola elementare, per poi subire anni di abbandono alla sua chiusura. A partire dal 2001, grazie all'impegno del parroco e di alcuni abitanti della zona, sono iniziati i lavori di restauro, terminati nel 2003.\nInfrastrutture e Trasporti.\nLa localit\u00e0 \u00e8 servita dal servizio automobilistico a chiamata Bettola-Guselli operato da SETA."}
{"id": "2487733", "revid": "25666293", "url": "https://it.wikipedia.org/wiki?curid=2487733", "title": "University of Wisconsin-Madison", "text": ""}
{"id": "2487734", "revid": "124579954", "url": "https://it.wikipedia.org/wiki?curid=2487734", "title": "FIFA 10", "text": "FIFA 10 \u00e8 un videogioco di calcio prodotto da Electronic Arts ed appartenente alla famosa serie FIFA. Il gioco \u00e8 stato annunciato il 7 aprile 2009 e la sua data di pubblicazione in Europa \u00e8 il 2 ottobre 2009, in Australasia il 1\u00ba ottobre 2009 e in Nordamerica il 20 ottobre. La versione demo \u00e8 stata pubblicata per PlayStation 3, Xbox 360 e PC il 10 settembre 2009 in Europa, mentre \u00e8 disponibile dall'11 settembre in Australasia e dal 17 settembre in Nordamerica. Lo slogan del gioco \u00e8 \"Let's FIFA 10\".\nFIFA 10 \u00e8 disponibile per PC, PlayStation 3, PlayStation 2, PlayStation Portable, Xbox 360, Wii, Nintendo DS, iOS e telefono cellulare.\nCopertine.\nOgni Paese ha una copertina differente:\nNuove caratteristiche.\nLe nuove caratteristiche di FIFA 10 sono le seguenti: \u00e8 presente un innovativo controllo del giocatore chiamato \"Dribbling a 360\u00b0\"; \u00e8 presente una nuova fisica di gioco; FIFA ha migliorato la reattivit\u00e0 dei giocatori; ha corretto lo stop, i passaggi e nei tiri; ha migliorato i portieri ed i difensori; ha migliorato gli schemi e nelle versioni PlayStation 3, Xbox 360 e PSP ha reinserito il campo di allenamento. \u00c8 presente lo stadio Santiago Bernab\u00e9u, scaricabile gratuitamente al giorno di lancio. Nelle versioni PC, PS2 e PSP c'\u00e8 il Campionato russo e la nazionale olandese \u00e8 ufficiale.\nPer le squadre prive dello stadio licenziato, \u00e8 possibile modificare il nome dello stadio generico ad esse applicato e renderlo originale. Nella \"Modalit\u00e0 allenatore\" ci sono circa 50 miglioramenti, per renderla pi\u00f9 realistica: FIFA ha rifatto il sistema di trasferimenti, ed un giocatore accetter\u00e0 o meno una proposta prendendo in considerazione non solo l'offerta economica ma anche la partecipazione alle competizioni internazionali. Il videogioco ha migliorato anche la parte finanziaria della modalit\u00e0. La crescita di un calciatore adesso dipende da pi\u00f9 elementi: i giocatori acquisiranno esperienza in base a tre categorie (mentale, fisica e pratica) e un giocatore pi\u00f9 giovane crescer\u00e0 pi\u00f9 in fretta di uno pi\u00f9 anziano.\nNel corso del campionato le squadre avversarie faranno ruotare i giocatori in base alla competizione e cambieranno modulo quando sar\u00e0 necessario. FIFA ha implementato la modalit\u00e0 \"Live Season\" nella modalit\u00e0 allenatore: i giocatori rispecchieranno sempre i valori della realt\u00e0. La modalit\u00e0 \"Calciatore virtuale\" permette di creare il proprio giocatore e di farlo migliorare nel corso del gioco con particolari obiettivi, che renderanno il calciatore pi\u00f9 forte dopo il completamento di essi.\nIl calciatore virtuale pu\u00f2 essere usato nella modalit\u00e0 professionista e nella modalit\u00e0 allenatore. \u00c8 possibile inoltre applicare il volto reale partendo da una fotografia. La modalit\u00e0 online \u00e8 simile a quella del predecessore e mantiene la caratteristica di non subire rallentamenti. Il tempo di caricamento prima di una partita si \u00e8 ridotto drasticamente.\nPatch.\nNelle versioni PS3 e Xbox 360 sono disponibili quattro aggiornamenti:\nFIFA 10 Ultimate Team.\nIl 25 febbraio 2010 \u00e8 disponibile su PlayStation Network e Xbox Live l'espansione FIFA 10 Ultimate Team: \u00e8 simile a Ultimate Team di FIFA 09, ma con diversi miglioramenti ed aggiornamenti: esso permette di creare squadre personalizzate e di diventare il manager, con diversi fattori che rendono la modalit\u00e0 realistica, come affiatamento tra giocatori e staff, tattiche personalizzate e trasferimenti. \u00c8 acquistabile solo per le versioni PlayStation 3 e Xbox 360 ed il prezzo \u00e8 di 4,99\nper la prima piattaforma e di 400 Microsoft Point per la seconda.\nCampionati.\nIn \"FIFA 10\" sono presenti 31 campionati. Essi sono:\nResto del mondo.\nSono presenti 10 squadre nella sezione \"Resto del mondo\":\nNazionali.\nFIFA 10 contiene 41 nazionali:\nStadi.\nStadi ufficiali.\nFIFA 10 presenta 40 stadi ufficiali, di seguito elencati:\nTelecronisti.\nLa telecronaca italiana \u00e8 stata affidata a Roberto Scarpini. Le altre lingue sono scaricabili gratuitamente nella versione PS3 e al costo di 80 Microsoft Points ciascuna nella versione Xbox 360.\nIn inglese: Clive Tyldesley e Andy Gray\nSuccesso commerciale.\nLa Electronic Arts ha dichiarato l'8 ottobre 2009 di aver venduto 1,7 milioni di copie in Europa in una settimana. Inoltre sono state giocate 10 milioni di sessioni online, con 155.000 giocatori connessi contemporaneamente, mentre il 9 febbraio 2010 ha confermato di aver venduto 9,7 milioni di copie."}
{"id": "2487738", "revid": "1573940", "url": "https://it.wikipedia.org/wiki?curid=2487738", "title": "Chiesa di San Nicol\u00f2 (Ferrara)", "text": "L'ex chiesa di San Nicol\u00f2 \u00e8 una chiesa sconsacrata di Ferrara, situata nell'omonima piazzetta San Nicol\u00f2. Completamente ricostruita nel Quattrocento, possiede una grande abside opera di Biagio Rossetti. Requisita a inizio Ottocento, ha subito gli usi pi\u00f9 disparati fino ai restauri della seconda met\u00e0 del Novecento ma, comunque, resta chiusa al culto e non \u00e8 visitabile.\nStoria.\nLa chiesa primitiva, priorato dei monaci benedettini fu edificata nel XII secolo e nel 1183 divenne parrocchia. Completata la ricostruzione nel 1475, il duca Ercole I d'Este cedette il priorato della chiesa ai frati agostiniani della Congregazione di San Girolamo da Fiesole. \nI frati avviarono i lavori di ampliamento della chiesa nella zona absidale, affidando il cantiere all'architetto ducale Biagio Rossetti che realizz\u00f2 un'abside maestosa anticipatrice di quella edificata per la cattedrale.\nI lavori rimasero circoscritti alla zona absidale, poich\u00e9 i frati non disponevano di sufficienti risorse finanziarie.\nNel 1610 gli agostiniani commissionarono a Camillo Ricci la decorazione del soffitto della navata con 84 quadretti che narravano la vita di san Nicol\u00f2 vescovo di Mira. I frati rimasero in San Nicol\u00f2 fino al 1668, quando papa Clemente IX soppresse la comunit\u00e0. Nel 1668 la chiesa e il convento furono affidati ai padri somaschi.\nNel 1796, all'arrivo della truppe napoleoniche e nel 1801, per ordine della Repubblica Cisalpina, i padri somaschi vennero cacciati ed il convento spogliato di tutti i beni, che furono venduti. Nel 1809 la chiesa fu adibita a prigione e nel 1811 venne acquisita insieme al convento dal comune di Ferrara. Nel 1820 nel convento fu ospitato un serraglio di belve feroci, mentre nel 1825 chiesa e convento vennero destinati a caserma e stalla, condizione che rimase fino agli anni trenta del novecento. Nel 1936 venne approvato il piano di recupero dello spazio antistante la chiesa, che si presentava con varie costruzioni successive addossate, al fine di riportare almeno esternamente la chiesa all'aspetto originario.\nDal 1984 al 1986 furono effettuate indagini stratigrafiche nel sottosuolo di piazzetta San Nicol\u00f2, che confermarono le notizie pervenuteci dagli storici dell'epoca: vennero portate alla luce le fondamenta del campanile crollato nel 1380 e della chiesa pi\u00f9 antica, che servirono da basamento per la ricostruzione dell'abside alla fine del Quattrocento e diverse sepolture appartenenti ad un cimitero esterno, posto alla destra della chiesa.\nAttualmente i locali della ex chiesa ospitano un circolo ricreativo, una palestra e le sedi di alcune associazioni private.\nOpere d'arte disperse.\nDelle numerose opere che adornavano la chiesa una delle pi\u00f9 importanti \u00e8 il Sant'Antonio da Padova realizzato poco prima del 1490 da Cosm\u00e8 Tura e ora conservato nella Galleria Estense di Modena. Oltre a questo dipinto, gli studi associano a questa chiesa un polittico a fondo oro, sempre del Tura, andato disperso. Di questo polittico ne facevano probabilmente parte il \"San Nicola di Bari\" del Mus\u00e9e des Beaux-Arts di Nantes e il \"San Ludovico di Tolosa\" del Metropolitan Museum di New York."}
{"id": "2487741", "revid": "15756", "url": "https://it.wikipedia.org/wiki?curid=2487741", "title": "Pola &amp; Roid", "text": " \u00e8 un manga di Akira Toriyama, pubblicato sul numero 17 di \"Weekly Sh\u014dnen Jump\" del 1981 e composto da quindici brevi capitoletti.\nIl manga \u00e8 stato poi raccolto nel primo volume di \"Toriyama World\" del 1983 e successivamente nel primo volume di \"Akira Toriyama - Menu \u00e0 la Carte\" del 2008, ambedue editi da Star Comics rispettivamente nel 1999 (primo volumetto del formato italiano) e nel 2012.\nCapitoli.\n\"Act 1: Roid Taxi\".\nIn un pianeta artificiale a forma di caffettiera chiamato Theeyehrah, viveva un giovane di nome Roid che guidava taxi. Stanco di questo pianeta il giovane vuole tornare sulla Terra ma non ha un'astronave sufficientemente grande, e mentre medita su queste cose arriva uno strano essere che parla in dialetto veneziano che gli chiede se pu\u00f2 essere portato sul pianeta Yagona in cambio di moltissimi soldi e Roid accetta.\n\"Act 2: Pola, la paladina della giustizia\".\nIntanto nel pianeta naturale Komplikatzjia una paladina della giustizia di nome Pola erra con un robot in cerca di qualcuno da aiutare e decide di chiamare un taxi rubando prima dei soldi ad un passante.\n\"Act 3: L'elica spaventosa\".\nVedendo il taxi spaziale, il cliente non vuole pi\u00f9 andare ma viene costretto da Roid il quale lo lascia alla stazione per andare a prendere Pola che lo ha chiamato per un passaggio.\n\"Act 4: Atterraggio magnifico\".\nIl taxi di Roid viene avvistato da una pattuglia di ricognizione dell'impero Gagambo che lo attacca con un sasso ricevendo come risposta una mitragliata. Roid si scontra per\u00f2 contro una montagna e cos\u00ec cade.\n\"Act 5: Angel Cameramen\".\nIl robot di Pola torna a riferirle che c'\u00e8 un ferito poco pi\u00f9 avanti e le mostra una foto. Pola parte cos\u00ec a salvarlo.\n\"Act 6: L'incontro tra Pola e Roid\".\nPola raggiunge Roid e gli propone di sposarla ma lui rifiuta affermando di esser stato chiamato da una donna e non da una ragazzina.\n\"Act 7 : L'interesse di Pola\".\nPola dice ad un infelice Roid di esser stata lei a chiamarlo per farsi portare nell'impero Gagambo a cui lei vuole fare guerra ma Roid rifiuta asserendo di volersene andare. Il robot interviene allora dicendogli che Gagambo \u00e8 il capo di un impero cattivo che \u00e8 il pi\u00f9 forte del pianeta e che le astronavi con le quali vuole andarsene si trovano solo l\u00ec. Mentre parlano sono spiati dall'auto di ricognizione \"Grillotalpa\".\n\"Act 8: Mighty Roid\".\nDopo aver fatto rapporto, il soldato dell'impero Gagambo, Tsukutsukuken, esce allo scoperto e li attacca con uno spara-fumo senza ottenere risultati e ricevendo un pugno da Roid che lo mette in fuga. Roid scoprendo che i soldati sono cos\u00ec deboli decide di attaccare l'impero Gagambo.\n\"Act 9: Contrattacco dell'impero Gagambo\".\nL'imperatore dopo aver saputo della sconfitta di Tukutsukuken ordina che i due paladini piangano sotto i colpi del bombardiere Ronzon ma, vista l'ora, decide di rinviare gli attacchi al giorno dopo. Nel frattempo anche Pola e Roid si accampano per la notte.\n\"Act 10: La via della strizza\".\nDurante il tragitto i paladini vengono attaccati da Patapata Dragon che viene steso con una martellata di gomma sulla testa ad opera di Pola, la quale rivela a Roid che su quel pianeta sono tutti deboli. Vengono poi attaccati da un granchio sul quale non hanno effetto le martellate perch\u00e9 \u00e8 l'unico forte del pianeta. Roid lo supplica di perdonarlo ed il granchio risponde che solo se vincer\u00e0 a morra cinese lo perdoner\u00e0. Roid butta forbici vincendo contro la carta della chela che si rivela essere a cinque punte e cos\u00ec anche il granchio scappa.\n\"Act 11: Il grande raid aereo\".\nIl bombardiere Ronzon, guidato dall'imperatore Gagambo stesso con a bordo altri soldati, inizia a bombardare i paladini fino a che Roid con una pistola non lo distrugge.\n\"Act 12: La sconfitta di Gagambo\".\nGagambo non si arrende e rivela di avere poteri soprannaturali ai quali credono anche Pola ed il robot L'imperatore con molta fatica fa cadere una matita messa in piedi lasciando tutti attoniti eccetto Roid che va a cercare qualche trucco spezzando in due la matita e spaventando tutti. Gagambo gli lancia allora un elastico e Roid si arrabbia facendolo arrendere.\n\"Act 13: L'astronave insetto\".\nPola chiede soldi, il robot carburante e Roid un'astronave. Tutte le richieste vengono soddisfatte anche se a Roid viene dato un uovo dal quale nascer\u00e0 una larva che succhiando il carburante diventer\u00e0 un'astronave. Prima che partano due gorilla chiedono ai paladini di poter portare anche loro sulla Terra e dicono di essere ex-prigionieri di Gagambo.\n\"Act 14: Special guest\".\nNello spazio i paladini vengono attaccati dai due alieni di \"Dr. Slump\" che dopo aver compiuto l'arrembaggio sull'astronave insetto scappano alla vista di Arale Norimaki uscita dai fumetti di Roid.\n\"Act 15: Ancora tre pagine\".\nMentre stanno per atterrare sulla terra Pola preme il pulsante della macchina del tempo tornando all'epoca dei dinosauri. Pola, Roid ed il robot rientrano nell'astronave e Roid vuole tornare nel futuro ma l'astronave va solo nel passato. I due gorilla sono rimasti sulla Terra e decidono di fare molti figli, rivelando di chiamarsi Adamo ed Eva.\nNote di produzione.\nLa rivista settimanale giapponese \"Sh\u014dnen Jump\" organizza una volta l'anno un concorso premio votato dai lettori, con cui vengono scelti dieci autori che devono disegnare ognuno un'opera di 45 pagine. Anche Akira Toriyama fu scelto fra quei dieci. Nonostante disegn\u00f2 l'intera opera con un pennarello per risparmiare tempo arriv\u00f2 primo vincendo un viaggio in Svizzera; quell'opera era \"Pola &amp; Roid\", che sarebbe stata pubblicata sul numero 17 del settimanale nel 1981."}
{"id": "2487742", "revid": "6923", "url": "https://it.wikipedia.org/wiki?curid=2487742", "title": "Hazard Edizioni", "text": "Hazard Edizioni di Milano \u00e8 stata fondata nel 1986 da Gianni Miriantini, gi\u00e0 fondatore della libreria \"Tour de Babel\" a Parigi e socio della casa editrice francese Vertige Graphic. \u00c8 una casa editrice specializzata nella realizzazione e pubblicazione di libri e cataloghi di grafica, illustrazione e soprattutto di fumetto, in particolare fumetto d'autore italiano e internazionale. Tra i molti volumi pubblicati dalla Hazard, hanno avuto un particolare successo quelli del maestro del manga e dell'animazione orientale Osamu Tezuka di cui appunto la Hazard detiene per l'Italia i diritti su diverse opere. Uno degli autori maggiormente pubblicati dalla casa editrice e di maggior successo \u00e8 Paolo Cossi."}
{"id": "2487746", "revid": "1652635", "url": "https://it.wikipedia.org/wiki?curid=2487746", "title": "Episodi de La vita segreta di una teenager americana (seconda stagione)", "text": "La seconda stagione della serie televisiva La vita segreta di una teenager americana \u00e8 stata trasmessa in prima visione negli Stati Uniti dal 22 giugno 2009 al 22 marzo 2010, con un episodio settimanale, sul canale ABC Family. \nIn particolare, la stagione \u00e8 composta da ventiquattro episodi ed \u00e8 stata divisa in due parti: la prima parte, composta da dodici episodi, \u00e8 andata in onda dal 22 giugno al 7 settembre 2009, mentre la seconda parte, composta dai restanti dodici episodi, \u00e8 andata in onda dal 4 gennaio al 22 marzo 2010.\nIn Italia la prima parte della stagione \u00e8 stata trasmessa in prima visione dal 19 novembre 2009 al 25 febbraio 2010, con un episodio settimanale, sul canale satellitare Fox. La seconda parte della stagione invece \u00e8 stata trasmessa dall'11 maggio al 27 luglio 2010, sempre su Fox.\nIn chiaro la prima parte \u00e8 stata trasmessa dal 5 maggio 2010 con due episodi a settimana su MTV. La seconda parte, dal 15 febbraio 2011.\nIl grande giorno.\nTrama.\nLa puntata inizia con Amy. Ha difficolt\u00e0 con il bambino, tranquillo solo quando c'\u00e8 Ricky. Ben, rivale in amore di Ricky, diventa sempre pi\u00f9 geloso e confessa ad Amy che vorrebbe fare l'amore con lei. Nel frattempo, Anne, la madre di Amy, scopre di essere incinta. Leo, il padre di Ben, esce con Betty, che non gli rivela di essere una prostituta. Grace riferisce ad Adrian che desidera fare sesso con Jack, ma Adrian crede che l'amica non sia davvero pronta per questo e cerca di fermarla. Ma Grace e Jack fanno sesso comunque e, alla fine dell'episodio, la ragazza viene a sapere che suo padre \u00e8 morto in un tragico incidente aereo, credendosi colpevole dell'incidente.\nQuel che \u00e8 fatto \u00e8 fatto.\nTrama.\nGrace, prima che suo padre morisse, aveva litigato con lui, perch\u00e9 si sentiva trattata come una bambina, nonostante fosse pronta a fare l'amore con Jack. Adesso \u00e8 divorata dai sensi di colpa e si sente responsabile della sua morte. La madre di Grace si sente meglio quando George, il suo ex marito, va a trovarla. Nel frattempo il padre di Ben chiede a Betty di sposarlo.\nIl senso di colpa.\nTrama.\nGrace si rifiuta di andare al funerale del padre, mentre Amy e Ben vorrebbero andare, ma non possono per questioni lavorative. Intanto George ed Anne lavorano alle pratiche di divorzio che, una volta ultimato, permetter\u00e0 ad Anne di sposare David. Ben consola Adrian, reduce da un litigio con Jack, abbracciandola, ma viene visto da Amy, che si ingelosisce. Nel frattempo Leo si reca al negozio per aiutare suo figlio, ma dopo un acceso diverbio Ben si licenzia. Grace si fa accompagnare da Betty al funerale dove viene riconosciuta da Tom, raggiunge la chiesa, ma si rifiuta di scendere dall'auto. Ricky risolver\u00e0 la situazione.\nVoglia di libert\u00e0.\nTrama.\nAnne e David hanno i primi dubbi sul loro rapporto. Nel frattempo Ben riceve da suo padre il permesso di recarsi a Bologna per le vacanze estive. Il ragazzo si consulta con Adrian, che per\u00f2 lo rivela ad Amy, gi\u00e0 gelosa dell'abbraccio visto in precedenza tra i due. Grace \u00e8 pronta per tornare a scuola, ma una volta arrivata non si sente a suo agio, cos\u00ec se ne va, ma incontra George con il quale si sfoga; di rimando lui le confessa che ha mentito ad Anne sulla sua vasectomia, e quindi il bambino potrebbe anche essere suo. Intanto Ben \u00e8 costretto ad invitare Amy ad andare a Bologna con lui: lei accetta, ma deve trovare qualcuno che si occupi di John durante la sua assenza. Ricky \u00e8 geloso del nuovo rapporto tra Adrian e Ben, cos\u00ec prova a chiedere alla ragazza un appuntamento. Questo fa s\u00ec che Adrian chiami Grace per spettegolare sulla novit\u00e0: ora le due sono tornate amiche. Ricky \u00e8 finalmente disponibile ad occuparsi di John per l'estate, cos\u00ec cerca di convincere Amy a lasciare andare Ben per conto suo. David, dopo essersi assicurato che Anne non voglia incastrarlo per i suoi soldi, chiede alla donna di sposarlo.\nLiberi tutti.\nTrama.\nAmy vuole andare a Bologna con Ben e il figlio John, in contrasto sia con l'opinione della madre, Anne, che con quella di Ricky. Anche Ashley inizia a dubitare che il padre abbia effettivamente fatto la vasectomia, e pensa che il bambino di cui \u00e8 incinta Anne potrebbe essere suo. Tale notizia, tramite Grace, fa il giro della scuola giungendo fino ad Amy, che lo confida alla sorella. Ben sospetta che la donna di cui si \u00e8 innamorato suo padre sia una prostituta, trovando conferma anche nelle opinioni di Amy e Ricky. Betty, dal canto suo, chiama Tom chiedendogli di non far trapelare la notizia per non mettere a rischio il suo rapporto con Leo. Nel frattempo Adrian cerca di convincere la madre a trovare una nuova casa in cui trasferirsi per poter avere la possibilit\u00e0 di passare del tempo da sola con Ricky, ma prima che questo accada \u00e8 lo stesso Ricky a trovare un appartamento: Leo, infatti, gli propone di occupare l'appartamento sopra la macelleria.\nTristi partenze.\nTrama.\n\u00c8 l'ultimo giorno di scuola. Il consulente Molina comunica ad Amy che, a causa delle troppe assenze, dovr\u00e0 frequentare i corsi estivi, per cui deve rinunciare all'idea di andare in Italia con Ben. Grace invece potr\u00e0 frequentare la scuola di medicina nella quale \u00e8 stata iscritta dal padre scomparso, mentre Jack entrer\u00e0 nella squadra di football. Ben decide di confessare al padre i suoi sospetti sulla vera identit\u00e0 di Betty, scoprendo per\u00f2 che lui ne era gi\u00e0 a conoscenza. George riceve gli atti del divorzio, lasciandosi convincere sia da Ashley che da Adrian ad andare a parlare con Anne del bambino di cui \u00e8 probabilmente il padre, ma alla fine non ne avr\u00e0 il coraggio e firmer\u00e0 gli atti. Ricky prende possesso della sua nuova casa chiedendo ad Amy di poter tenere John per la prima notte e lei accetta. Tuttavia, quando si presenta a casa Juergens, il bambino si \u00e8 gi\u00e0 addormentato. Il giorno dopo, prima di partire per Bologna, Ben passa a trovare Amy scoprendo che Ricky ha passato la notte da lei, cos\u00ec se ne va infuriato.\nRicomincia la scuola.\nTrama.\nIn Italia, Ben fa la conoscenza di alcune ragazze e, nelle ultime settimane di permanenza, evita di telefonare ad Amy. Lei cos\u00ec pensa che Ben la voglia lasciare. In realt\u00e0, in una discussione nel doposcuola, Ben le confessa ancora una volta il suo amore, sistemando cos\u00ec la situazione. Grace e Jason sperimentano sugli altri ragazzi alcune tecniche imparate al campo medico; a causa della sua relazione con Jack, Grace sembra interessata al campo della medicina sportiva e, in particolare, della prevenzione degli infortuni. Nel suo primo giorno al liceo Ashley \u00e8 una delle pi\u00f9 osservate della scuola e fa subito conoscenza con Griffin, un ragazzo gay, anche lui al primo anno. Nel frattempo George confessa ad Anne di non aver fatto la vasectomia e che il bambino potrebbe essere suo, ma Anne confessa che sia lei che il suo fidanzato, se l'erano immaginato.\nTante novit\u00e0.\nTrama.\nGeorge ha iniziato la sua missione segreta per indurre Anne e David a lasciarsi. Ma se pensa di far uscire David di scena, si sbaglia di grosso. Quando i due si incontrano al bar e parlano del bambino, David non d\u00e0 segni di cedimento. Nel frattempo ci sono cattive notizie anche per Adrian, che sta ancora cercando di appropriarsi della casa di George, questo se e solo se George torner\u00e0 con Anne. In quel momento ecco una piccola possibilit\u00e0: Anne riferisce a George che non \u00e8 sicura di amare ancora lui o David. Adrian si reca nel frattempo a casa di George, dove vede Amy e Ricky litigare come una coppia di sposini. In realt\u00e0 Amy cerca di sapere da Ricky se Ben \u00e8 stato con qualcuna durante la sua vacanza a Bologna. Non importa quante volte Ben abbia negato, Amy non gli crede. Ricky a un certo punto vede Adrian che li spia, avvicinandosi a lei per sapere che ha in mente. Quando la ragazza gli rivela che Ruben ha comprato la casa di George, n\u00e9 Ricky, n\u00e9 Amy ne sono contenti. Amy le riferisce che se lo sta sognando, perch\u00e9 sicuramente George non torner\u00e0 con Anne. George chiama Ruben per la vendita della casa, volente o nolente torner\u00e0 con Anne e sar\u00e0 \"padre di nuovo\". Quando Ricky cerca di dire qualcosa di importante ad Adrian, lei intuisce che si tratta di qualcosa che lei non vuole sentire, cos\u00ec cambia discorso. Ora attua la politica del: \"Non chiedere, non dire\". La discrezione \u00e8 l'ultima cosa che, invece, interessa ad Amy che sta ancora stressando Ben per sapere se \u00e8 stato con qualcuna in Italia. Ben giura di no suggerendo una cena romantica. Quando i due sembrano avere risolto la loro relazione, Grace e Jack intravedono un nuovo ostacolo: Jack rivela a Grace di avere avuto diversi appuntamenti con Madison quando Grace era in vacanza. \nLe relazioni nella scuola superiore sono una gara, cos\u00ec il nuovo amico gay di Ashley, Griffin, le tiene i ragazzi lontani, e viceversa. Hanno fatto un patto: nessun appuntamento alle scuole superiori. E dopo i drammi di Amy, Ricky, Ben, Grace, Jack ed Adrian a loro sembra una grande idea. Per quanto riguarda gli adulti, Anne e David finalmente si stanno lasciando, ma non prima che David le dia un \"piccolo\" regalo d'addio: il SUV che aveva promesso ad Amy. Ora Anne pu\u00f2 scegliere se tenerlo per s\u00e9 oppure darlo ad Amy. David spera che si tenga l'auto in modo che Anne possa andare al lavoro con lui dopo il parto, e cadere di nuovo tra le sue braccia. Adrian si reca da Ricky per riferirgli che vuole avere una vera relazione sentimentale. Lui all'inizio non capisce, finch\u00e9 Adrian si avvicina a lui nel corridoio come gi\u00e0 fatto prima quel giorno. La loro riappacificazione \u00e8 interrotta quando Amy e Ben irrompono in casa. Amy \u00e8 furiosa perch\u00e9 Adrian ha riferito a Ben che Ricky ha dormito a casa sua qualche volta durante l'estate, ma solo per prendersi cura del bambino. Amy va su tutte le furie quando vede Adrian che culla John, strappandoglielo dalle braccia.\nHeater, la nuova Amy.\nTrama.\nBen conosce un'altra ragazza incinta. Si tratta di Heater, una studentessa sedicenne della Grant High. Cacciata di casa dai suoi genitori, Heater ha assolutamente bisogno di un amico, cos\u00ec si rivolge a Ben. All'inizio il ragazzo \u00e8 confuso, ma poi capisce che la ragazza \u00e8 sola e spaventata. Ben decide di parlarle, rendendo Amy incredibilmente gelosa. La gelosia spinge Amy ad avere un vero appuntamento con Ben, chiedendo a Lauren di occuparsi momentaneamente di John. \nNel frattempo, tutti gli altri si trovano a scuola dove sono in attesa dell'incontro del \"\"Gruppo giovanile di astinenza\" della chiesa, tenuto da Grace Bowman, la quale ha programmato di parlare del suo rimpianto per l'aver fatto sesso con Jack. Anche Ashley vi prende parte, con un doppio appuntamento: un nuovo ragazzo interessato a lei, Mark, insieme a Ricky e Adrian. Ricky infatti ha convinto Adrian che il modo migliore per vincere contro Amy sarebbe stato essere carina con sua sorella. Tornando a casa Juergens, Anne si sta riposando, mentre George \u00e8 confuso a causa della nuova paternit\u00e0. Ha negato ad Amy il permesso di uscire con Ben quella sera, perch\u00e9 i quattro Juergen potessero stare insieme, per una volta, come una famiglia. Amy si rifiuta e chiama Lauren per fare da babysitter, ma nello stesso momento Ben passa a prenderla. Nel frattempo, al \"Gruppo giovanile di astinenza\", Grace si sta preparando per il suo grande momento, ma, quando inizia a parlare, le persone presenti iniziano a fischiare. Ben va a trovare Heater. Ha bisogno di una spalla su cui piangere poich\u00e9 tutti nella sua vita, compreso il padre di suo figlio, l'hanno abbandonata. Ben decide di fare qualcosa di logico: chiede ad Amy di offrirle la sua spalla, ed Amy, sorprendentemente, accetta. Adrian e Ricky, la nuova coppia monogama, tornano ad avere una relazione aperta. Ma questa volta la cosa \u00e8 pianificata. Adrian cambia il suo atteggiamento dopo che Ricky le dice che non la sposer\u00e0 mai. Lei, d'altro canto, vuole stare con qualcuno che potrebbe diventare suo marito.\nLiti in famiglia.\nTrama.\nGeorge e Ashley si stanno preparando per trasferirsi da Amy ed Anne. La vecchia stanza di Ashley adesso \u00e8 la stanza del bambino. Per rendere le cose pi\u00f9 semplici George ha trasformato il garage in una stanza completamente nuova per Ashley, con sua grande contentezza, ma non quella di Amy. Lei pensa infatti che la nuova stanza pi\u00f9 grande debba essere sua. Amy sfoga la sua rabbia mandando Ricky, che \u00e8 stato appena lasciato da Adrian, a fare un'enorme spesa. Cos\u00ec quando Ashley gli chiede di portarla a comprare mobili, Ricky accetta. Ovviamente questo d\u00e0 fastidio sia a George che ad Amy, anche se Ricky insiste nel dire che sta solo cercando di essere gentile. Dopo tutto non ci proverebbe mai con la zia di suo figlio. Anche se George non si fida completamente di Ricky dice ad Ashley che si fida del fatto che lei non commetterebbe delle sciocchezze. \nDai Bowman, Kathleen si sta comportando in maniera parecchio sospetta, ma riferisce a Grace che sta solo aiutando a consegnare del cibo ai senzatetto. Questo significa che lascer\u00e0 la casa libera sia a Grace che a Tom, che hanno entrambi i loro piani. Ma mentre Tom \u00e8 sicuro di voler fare il passo successivo con Tammy, Grace non la pensa allo stesso modo. Per quanto riguarda Grace e Jack, entrambi stanno tentando difficilmente di resistere alla tentazione quando qualcosa si mette di mezzo: i crampi di Grace che ha il ciclo. Jack fa cos\u00ec una corsa in farmacia dove vede Kathleen nel reparto dei contraccettivi in compagnia di un uomo pi\u00f9 giovane. Anche se Jack non confida nulla a Grace, Kathleen alla fine le racconta di Jeff, un nuovo possibile amore nella sua vita. Grace \u00e8 abbastanza sconvolta. Viene fuori che il fratello di Jeff \u00e8 morto nello stesso incidente in cui ha perso la vita Marshall. Ma Kathleen non sa se \u00e8 pronta a frequentare un altro uomo solo sei mesi dopo la morte di suo marito. Nel frattempo qualcun altro si sta trasferendo. Betty infatti sta vendendo le sue cose usate, cos\u00ec da potersi ufficialmente trasferire a casa Boykewich. Ma Ben la convince a tenersi quasi tutto, con gran sollievo di Leo. Intanto Adrian sta mettendo le sue cose negli scatoloni in preparazione del grande trasloco con la sua famiglia nella vecchia casa di George. Adrian, invece di continuare a fare sesso con Ricky, ha deciso di voltare pagina, cercando una relazione seria con un ragazzo che vorr\u00e0 effettivamente sposarla. Nonostante Ricky dica che non sposer\u00e0 lei n\u00e9 nessun'altra egli confessa ad Ashley che ama sinceramente Adrian. Ma non l'ama abbastanza da andare a delle sedute di terapia di coppia con lei. Infine Ben passa un po' di tempo al telefono con qualcuno che sicuramente non \u00e8 Amy. Ma c'\u00e8 di pi\u00f9, sembra che lei stia pensando di andarlo a trovare presto. Lui le suggerisce che il periodo migliore \u00e8 l'estate.\nDi nuovo una famiglia.\nTrama.\nAdrian \u00e8 euforica per il trasferimento nella nuova casa. E, mentre Ricky e Adrian potrebbero non fare pi\u00f9 sesso, lei sta ancora provando a convincerlo ad andare con lei dal dottor Fields, sebbene la terapia sia l'ultima cosa che lui voglia fare con lei. Quando Ricky chiede aiuto a George, la conversazione cade sulla possibilit\u00e0 che Ricky possa avere un futuro con Adrian o con Amy. Ricky dice a George che non sente la passione con Amy. Lui per\u00f2 pensa che, dato che la passione tra lui e Adrian \u00e8 possibile, farebbe meglio ad assecondarla e a impegnarsi davvero con lei. \nParlando di passione, forse Ben non ne ha accesa abbastanza per Amy, ma grazie al grande aiuto di George tutto pu\u00f2 cambiare: Ben si presenta con un contenitore pieno di alette di pollo per un piccolo romantico picnic nel cortile con Amy. E George gli dice anche di fare della avances ad Amy per farla sentire desiderata. Amy \u00e8 cos\u00ec eccitata per le attenzioni che propone di tornare insieme, questa volta per davvero. Ma quando Ben chiede a suo padre il permesso, Leo non \u00e8 d'accordo e si chiede quale sia la motivazione di Ben. Betty dice a Ben di scoprire cosa prova realmente per Amy dormendo con lei. In seguito, il marito di Betty viene trovato morto in un fiume. Dunque \u00e8 finalmente il momento per Betty e Leo di sposarsi. Ma, per quanto riguarda il povero Ben, lui chiama Alice ed Henry e dice loro che sta pensando di chiudere definitivamente con Amy perch\u00e9 non sa se l'ama veramente o se vuole solo fare sesso. \nGrace e sua madre litigano dopo che Kathleen ha portato Jeff in chiesa. Ma la situazione diventa ancora pi\u00f9 difficile quando Jeff dice a Tom che ha intenzione di sposare Kathleen. Grace non lo sa, perch\u00e9 lei non approva che la madre frequenti un uomo cos\u00ec presto dopo la morte di Marshall. Infatti \u00e8 cos\u00ec sconvolta che fa voto di castit\u00e0 fino al matrimonio, con sgomento di Jack, che, per mediare la situazione propone di avere solo rapporti orali. Poco dopo Grace dice a Kathleen che lei e Jack hanno rotto perch\u00e9 \"lei non \u00e8 pronta per una relazione seria\"\". Ma per una ragazza persa ce ne potrebbe essere un'altra. Jack infatti manda un messaggio a Madison non appena tornato single. Sembra che Jack e Madison abbiano fatto qualcosa di pi\u00f9 che parlare durante gli incontri estivi degli orfani. \nIntanto, durante la terapia dal dottore Fields, Adrian sta raccontando la sua vita sessuale con Ricky, finch\u00e9 il dottore non le chiede della sua prima volta. Lei rivela delle informazioni importanti, cose che non aveva mai detto a Ricky: che perse la sua verginit\u00e0 con il suo migliore amico, Antonio, poco prima che lui si trasferisse per curarsi dal cancro. Quando Ricky sente questo capisce perch\u00e9 lei voglia un impegno, offrendosi, per la prima volta, di trascorrere con lei l'intera notte. Adrian gli chiede se lui abbia paura che qualcuno che ama possa andarsene: qualcuno come John, se Amy decidesse di andarsene con lui. Gli dice che lui dovrebbe andare in tribunale e chiedere la custodia legale. Ma Ricky non si preoccupa per quello, dato il suo difficile passato. Dopo, quando effettivamente mantiene la promessa di passare la notte con lei, le dice finalmente in faccia quelle tre meravigliose parole: io ti amo. Nel frattempo dagli Juergens, Anne sta entrando in travaglio e non fa in tempo ad arrivare in ospedale. Cos\u00ec Amy, George e Ashley l'aiutano a far nascere il bambino, a cui viene dato il nome di Robert, dal nome del padre di Anne. Dopo aver passato del tempo con lui e averlo guardato bene, George si chiede se il bambino sia suo o di David.\nUna giornata diversa.\nTrama.\nBen ha un grande problema tra le mani: la sua misteriosa amica dall'Italia, Maria, sta per andare a trovarlo. Non ne \u00e8 ancora certo, ma poi pensa che questa possa essere una perfetta occasione per rompere con Amy. Quando Ricky, Lauren e Madison lo vedono tutto strano all'ingresso, capiscono che sta succedendo qualcosa, per cui tutti lo invitano a non far del male ad Amy. Ben sta cos\u00ec male per l'eccessiva pressione, che scappa via nel bagno dei ragazzi a vomitare. Nel frattempo, Amy s\u00ec \u00e8 presa una piccola vacanza ingiustificata con sua madre. Le due hanno portato via John e Robie per una vacanza al mare, soprattutto perch\u00e9 George accusava Anne di aver avuto un figlio da un altro a causa della mancata somiglianza padre-figlio. \nA scuola, Adrian e Grace stanno parlando di sesso orale: Grace rivela che al contrario di quello che tutti pensano l'ha fatto con Jack, ma dice solo che non \u00e8 stato come lei avrebbe voluto, cos\u00ec imbarazzata ha rotto con lui. Adrian la spinge a credere che lui stia frequentando un'altra ragazza, ma in realt\u00e0 \u00e8 tutta una bugia che Adrian e Jack hanno inventato insieme. Jack infatti pensa che, se Grace crede che lui stia frequentando un'altra allora lo vorr\u00e0 di nuovo e prover\u00e0 a tornare con lui. All'improvviso Jack, Ben e Ricky decidono di scappare dai problemi della vita e marinare la scuola per un giorno, Ashley, Adrian, Griffin e Grace li seguono e cos\u00ec anche Lauren, Madison, Henry ed Alice. Ma i loro piani vanno male quando la Dr.ssa Bink, la nuova consulente, lo scopre. Joe le \"vende\" le informazioni, in cambio della sua immunit\u00e0 dalle punizioni. Inoltre, lui ha trovato un po' di \"sporco\" anche sulla stessa Bink: pare che lei sia stata licenziata dal suo vecchio lavoro per aver portato uno studente al ballo. E che abbia preso la laurea su internet. Quando la Bink entra in azione chiamando tutti gli studenti sui loro cellulari per intimare loro di tornare a scuola, loro la ignorano e si ritrovano tutti insieme in spiaggia. Casualmente \u00e8 la stessa spiaggia in cui stanno facendo vacanza Amy e Anne, anche se i due gruppi non si incrociano mai. Ma quello che si supponeva essere un perfetto giorno libero da scuola senza pensieri degenera velocemente. Prima di tutto, Ricky e Adrian affrontano uno dei loro soliti testa a testa, ma questa volta, Adrian rivela che sua madre potrebbe partire per un nuovo lavoro a New York e lasciare la loro nuovissima casa. Nel frattempo Jack e Grace fanno a turno per ferirsi l'un l'altro: Jack rivela che si \u00e8 baciato con Madison, ma niente di pi\u00f9, lo giura, e Grace dice che lei e Jason si sono \"solo baciati\" al campeggio medico. Improvvisamente Jack si arrabbia. Ma le cose si fanno un po' pi\u00f9 spinte quando Maria appare e salta in braccio a Ben, mentre tutti gli altri guardano la scena stupiti. In quel momento il telefono di Ben squilla e lui risponde. \u00c8 suo padre, Leo, che gli chiede dove diavolo sia finita la sua Mercedes. Infatti, tutti i padri e Kathleen sono comparsi alla Grant per portare a casa i loro figli. Mentre aspettano, George e Ruben parlano del modo in cui Ricky dovrebbe presentarsi in tribunale per far valere i suoi diritti di vedere John. Adrian ha pressato Ricky affinch\u00e9 facesse questo per molto tempo, ma la questione \u00e8 diventata pi\u00f9 seria, ora che Amy \u00e8 sparita con John per giorni, e ha rifiutato di rispondere alle chiamate di Ricky. Cos\u00ec pi\u00f9 tardi, quella sera, dopo che Ruben d\u00e0 a Ricky dei consigli sui suoi diritti e anche sulle sue responsabilit\u00e0 di padre, Ricky stesso si reca da George, pretendendo di vedere suo figlio. George usa il telefono di casa per chiamare Amy, lei non prende le chiamate di Ricky. Quando risponde, Amy \u00e8 piuttosto fredda, e dice a Ricky che torner\u00e0 a casa con John solo quando sar\u00e0 pronta. \nVoglia di evasione.\nTrama.\nMaria e Ben si baciano nella sua stanza. Griffin e Ashley hanno organizzato un pigiama party, con tanto di maschera facciale e pedicure. Adrian cerca di cambiare il suo rapporto con Ricky: vorrebbe solo baciarlo, ma lui non \u00e8 d'accordo. Jeff, il nuovo ragazzo di Kathleen, non risponde alle chiamate della madre e, mentre si trova con la sua ragazza, riceve inaspettatamente una visita della madre a casa sua. Nel frattempo, Grace ha trovato una nuova forma di ricreazione sessuale senza Jack, e, quando lui si presenta senza preavviso e trova la camera da letto piena di candele e petali di rosa, pensa che lei lo stia tradendo. A Leo non piace che Ben sia cos\u00ec \"amico\" di Maria quando in realt\u00e0 sta ancora con Amy. Leo sembra conoscere il padre di Maria e non \u00e8 affatto felice di sentire il suo nome. Maria chiama il padre per dirgli che ama Ben. Amy ed Anne si recano in un negozio di alimentari nel quale Anne si imbatte nel suo fidanzato del liceo, Josh, l'uomo con cui ha tradito George a Chicago. Nel frattempo, Amy conosce il figlio di Josh, Jimmy. A casa di Adrian, Ricky \u00e8 ancora sulle spine in attesa che Amy torni con John. Ricky, stufo del nuovo rapporto con Adrian e stanco di aspettare Amy, se ne va e porta a casa un'altra ragazza, Zoe. Ben decide di rompere con Amy, ma chiama Adrian per avere un consiglio. Amy finalmente torna a casa con John, ma senza Anne che, fresca di patente e con il suo nuovo SUV, va da Ben e lo trova a baciarsi con Maria. Quando accidentalmente George scopre che Anne \u00e8 con Josh, si arrabbia moltissimo. Intanto Ricky si presenta furioso a casa di Amy minacciando di andare in tribunale, cos\u00ec da poter ottenere il suo diritto di vedere John, con o senza il consenso di Amy. Zoe, \"l'amica\" di Ricky, chiama Adrian e le dice cosa \u00e8 successo la notte prima, e le spiega che l'ha fatto perch\u00e9 Adrian era stata con il fidanzato di Zoe, Mac. Adrian si arrabbia molto con Ricky.\nAmati e persi.\nTrama.\nAmy, tornata di nuovo a scuola dopo aver trascorso un periodo con sua madre e suo figlio John a casa di sua nonna Mimsy, viene a sapere dalle sue amiche, Madison e Lauren, che Ben sta frequentando una ragazza di nome Maria, conosciuta durante il periodo estivo a Bologna. Amy s'infuria e cerca in tutti i modi di parlare con Ben e convincerlo a farsi lasciare. Pare che ci riesca, anche se in tarda serata, pentita per il modo in cui si \u00e8 fatta lasciare, rientra in casa per risolvere per bene la situazione ed evitare di farsi lasciare cos\u00ec, durante la pausa tra una lezione ed un'altra. L\u00ec Amy trova Ben che bacia Maria, ma la situazione non la disturba affatto: ormai \u00e8 convinta che farsi lasciare da Ben sia stata la scelta giusta.\nNel frattempo, Ricky parla con Ashley circa la custodia di suo figlio John, in quanto teme che Amy possa di nuovo portarsi via il loro bambino senza fargli sapere nulla come \u00e8 successo durante l'estate. Ashley, dal canto suo, cerca di farlo riflettere e gli consiglia di parlarne con sua sorella Amy, perch\u00e9 il bambino \u00e8 il loro, e n\u00e9 Ben n\u00e9 tanto meno Adrian dovrebbero influenzare le sue decisioni in merito. \nZoe, gelosa per il tempo che Adrian ha trascorso col suo ex Mac, gli confida che ha trascorso delle notti con Ricky. Adrian, furiosa e gelosa perch\u00e9 crede che lui l'abbia \"punita\" per non essere andata di nuovo a letto con lui in quanto voleva un rapporto pi\u00f9 serio, va da Ricky e per punirlo tira il suo cellulare contro la finestra del suo appartamento, ma sbaglia mira e rompe il vetro della macelleria. L\u00ec si accorgono di quanto accaduto e Ricky, anche se in un primo momento chiede ad Adrian di assumersi la responsabilit\u00e0 di quanto commesso ripagando il vetro, si propone di rimediare al danno col suo stipendio parlandone al signor Boykewich, in quanto si sente sia responsabile per aver ferito Adrian, sia in debito col suo datore di lavoro che tra l'altro \u00e8 anche colui che gli ha dato l'appartamento praticamente gratis. \nMadison, che durante l'estate \u00e8 stata con Jack, va da lui, lo vede ballare in camera sua e s'intrattiene, ma, come successo durante l'estate, finisce di nuovo a letto con lui. In realt\u00e0 i due hanno continuato a frequentarsi anche dopo l'estate, con un continuo tira e molla. Questa situazione porta Jack a lasciare Grace, decisione basata sul fatto che, a differenza di Madison, Grace non vuole avere rapporti sessuali con lui prima del matrimonio. D'altro canto Grace sembra prendere bene il \"rapporto\" che c'\u00e8 tra il suo ex e Madison. \nMentre i giovani si dedicano ai loro problemi adolescenziali, George va da Anne, ormai sua ex moglie, e cerca di convincerla a tornare a casa, come ha fatto con Amy, perch\u00e9 prova ancora qualcosa per lei e sente anche la mancanza del loro bambino, Robert, il loro terzo figlio nato da poco. Anne ci riflette, ma per ora di ritornare non se ne parla. \nAdrian va da Ricky per dargli i soldi necessari a riparare il vetro come le aveva chiesto, ma gli mente dicendogli che ha parlato con suo padre e che le ha dato i soldi. In realt\u00e0 i soldi glieli ha prestati Tom, il fratello di Grace, perch\u00e9 si \u00e8 invaghito di lei e ha voluto aiutarla. A causa di tutto questo Tom ha lasciato Tammy. Ricky non vuole i soldi di Adrian dicendole che ha gi\u00e0 provveduto lui, ma le crede sulla bugia raccontatagli, cos\u00ec i due finiscono di nuovo a letto assieme. Una volta tornata a casa, Adrian trova Grace ad aspettarla per parlarle dell'effetto che ha avuto su suo fratello Tom, cos\u00ec Adrian le restituisce i soldi. Purtroppo suo padre ha ascoltato quanto detto tra le due, per cui chiede ad Adrian una spiegazione per quanto successo al vetro della macelleria e le chiede di fare la cosa giusta. La cosa giusta include anche fare pace con Amy, e cercare di creare un rapporto amichevole con lei, se tiene a Ricky e vuole costruire un possibile futuro con lui. \nIntanto a casa Juergens, Amy e Ricky badano al piccolo John e, mentre Amy sbriga le faccende domestiche, vediamo Ricky intento a far addormentare suo figlio, proprio come una vera coppia, una famiglia. I due parlano per un po' mentre Amy lava i piatti e sembra che per un istante le cose si stiano appianando, a tal punto che Ricky le si avvicina per sistemarle una ciocca di capelli, cadutale davanti agli occhi, per evitarle di sporcarsi i capelli con il detersivo per i piatti: tra i due sembra scoccare qualcosa.\nFaccio da me.\nTrama.\nAmy e altre ragazze della scuola, frustrate dalle loro complicate relazioni amorose, decidono che \u00e8 venuto il momento di concentrarsi su loro stesse. Ricky, nel frattempo, trova strano che Amy e Adrian decidano di dare una chance alla loro amicizia. Intanto George sente la mancanza di Anne che \u00e8 ancora da sua madre.\nIl secondo tentativo.\nTrama.\nGeorge fa del suo meglio per riconquistare Anne e convincerla a tornare a casa con Robbie. Ben e Grace si avvicinano sempre di pi\u00f9, mentre Amy comincia a uscire con Jimmy. Griffin combina un appuntamento tra suo cugino e Ashley, probabilmente interessata al ragazzo. Amy concede il permesso ad Adrian di fare compagnia a Ricky, quando lui sta con loro figlio.\nProviamoci di nuovo.\nTrama.\nAmy \u00e8 convinta che il comportamento di Jimmy sia il risultato della sua scarsa abilit\u00e0 nel baciare, cos\u00ec Ricky si offre volontario per farle fare pratica, cosa che ovviamente finisce per essere una pessima idea. A scuola si sta organizzando una festa per madri e figlie, cosa che al momento non \u00e8 l'ideale per le ragazze che sono in contrasto con le rispettive mamme. Anne suggerisce a George di consultare un terapista di coppia per salvare la loro famiglia.\nIl ballo.\nTrama.\n\u00c8 arrivato il giorno del ballo madri-figlie, che risulta essere una serata spiacevole per tutti. Si viene a sapere che Leo e Betty stanno organizzando un matrimonio, George e Anne decidono di non divorziare, Ricky sta facendo da babysitter, mentre subisce il terzo grado da George e Ruben che sanno del bacio che ha dato ad Amy. Infine Ben \u00e8 convinto di aver lasciato Amy per le ragioni sbagliate.\nGli errori si pagano.\nTrama.\nI segreti venuti fuori durante il ballo iniziano a creare problemi: Amy viene a sapere dell'ultima conquista di Ben, e, sconvolta, cerca di far pace con Jimmy. Adrian e Grace litigano, Ben \u00e8 arrabbiato con s\u00e9 stesso per aver lasciato Amy, mentre Ricky lascia la citt\u00e0 senza dire niente a nessuno.\nLe scelte.\nTrama.\nRicky rintraccia la sua madre biologica e le rinfaccia la sua terribile infanzia. La situazione tra Adrian e Grace \u00e8 ancora tesa, Jack decide di rompere con Madison dopo aver scoperto qualcosa su di lei.\nBravi ragazzi e brave ragazze.\nTrama.\nQuando Ricky ritorna in citt\u00e0 litiga con Ben, lascia Adrian e ascolta dei buoni consigli dai suoi genitori adottivi. Grace si confida con il suo nuovo patrigno e decide di avere un approccio diverso per quanto riguarda il sesso. George e Anne sono in disaccordo sul prossimo passo da compiere nella loro relazione. Ricky e Amy discutono in merito alla custodia del bambino.\nScelte importanti.\nTrama.\nAmy e Ricky sono coinvolti in una difficile e dolorosa battaglia per la custodia di John. Ancora furiosa con Ricky per averla lasciata, Adrian prende le parti di Amy, incoraggiando molti dei loro amici a fare la stessa cosa. George continua a essere frustrato con Anne che rifiuta di risposarsi subito. Ashley si sente finalmente pronta a fare dei cambiamenti nella sua vita.\nMatrimoni e altri affanni.\nTrama.\nRick e Amy mettono da parte le ostilit\u00e0 per organizzare la festa del primo compleanno di John. Ashley si confida con suo padre a proposito della pillola anticoncezionale. Anne e George sono in viaggio per fare visita alla madre di Anne. Leo e Betty sono pronti per il giorno del loro matrimonio, mentre i genitori di Adrian si sposano in una cerimonia privata."}
{"id": "2487756", "revid": "793215", "url": "https://it.wikipedia.org/wiki?curid=2487756", "title": "Geographic Names Information System", "text": "Il Geographic Names Information System (GNIS) o Sistema d'Informazione dei Nomi Geografici, \u00e8 un archivio che indicizza pi\u00f9 di due milioni di riferimenti fisici e culturali da un capo all'altro degli Stati Uniti e dei territori da loro dipendenti.\nIl GNIS fu elaborato dallo United States Geological Survey (o Istituto di rilevamento geologico degli Stati Uniti), che \u00e8 un organismo governativo statunitense dedicato alle scienze delle Terra, in cooperazione con lo United States Board on Geographic Names (BGN) (Ufficio degli Stati Uniti per i nomi geografici), che \u00e8 a sua volta un organismo del governo federale degli Stati Uniti il cui fine \u00e8 di stabilire e di mantenere un uso uniforme dei nomi geografici dipendenti dall'autorit\u00e0 di governo statunitense.\nPartecipa parimenti ai suoi lavori l'ufficio del censimento degli Stati Uniti che definisce i \"luoghi designati dal censimento\", che sono un sottoinsieme delle localit\u00e0 della base dati dei nomi registrati nel \"National Geographic\".\nLa circolare \"Publication 28\" del 1997 dello United States Postal Service (Servizio postale degli Stati Uniti) istituisce una standardizzazione degli indirizzi negli Stati Uniti (toponimi, nomi di strade, abbreviazioni, ecc.).\nIl GNIS accoglie e studia ogni proposta di cambiamento dei nomi delle localit\u00e0 geografiche degli Stati Uniti. A tal fine le richieste devono essere corredate da motivazioni e da un elenco di sostenitori."}
{"id": "2487758", "revid": "290948", "url": "https://it.wikipedia.org/wiki?curid=2487758", "title": "Resina scambiatrice", "text": ""}
{"id": "2487759", "revid": "290948", "url": "https://it.wikipedia.org/wiki?curid=2487759", "title": "Resina anionica", "text": ""}
{"id": "2487760", "revid": "290948", "url": "https://it.wikipedia.org/wiki?curid=2487760", "title": "Resina cationica", "text": ""}
{"id": "2487770", "revid": "767487", "url": "https://it.wikipedia.org/wiki?curid=2487770", "title": "Notte e d\u00ec", "text": "Notte e d\u00ec (\"Night and Day\") \u00e8 un film del 1946 diretto da Michael Curtiz.\nTrama.\nCole Porter appartiene ad una famiglia dell'alta borghesia americana che disapprova il suo interesse per la musica. Durante una visita al nonno, l'unico che approva Cole per le sue scelte, conosce Linda un'amica di sua cugina e comincia a frequentarla; la sua dedizione per la musica conquista anche lei.\nInsieme al suo amico e consigliere Monty Woolley comincia a tentare la scalata nel mondo dello spettacolo; le difficolt\u00e0 nascono quando bisogna reperire le somme necessarie per l'allestimento delle riviste, ma ad ogni modo qualche facoltoso lo trovano sempre. Le prime riviste musicali non tardano ad arrivare, ma l'affondamento della nave \"RMS Lusitania\" porta all'ingresso degli Stati Uniti nella prima guerra mondiale. Cole parte volontario per l'Europa, dove viene ferito: in ospedale ritrova Linda nelle vesti di infermiera e viene assistito da lei.\nTornato in America, dopo un divertente equivoco sulla maternit\u00e0 di alcuni bambini, che lui crede siano di Linda, la sposa. La sua passione per la musica lo porta ad avere uno strepitoso successo con riviste musicali e musical, ma pi\u00f9 il lavoro lo ripaga e gli d\u00e0 il successo, pi\u00f9 Linda si sente trascurata, finch\u00e9 un giorno, alla vigilia di una tourn\u00e9e in Europa, lo lascia a malincuore. Dopo anni di successi, durante la preparazione di un'altra rivista, riceve una telefonata: il nonno sta per morire, Cole si precipita al capezzale giusto in tempo per fare un'ultima chiacchierata davanti a un bicchierino di liquore.\nCole, sconvolto, va a fare una cavalcata sotto un temporale terribile ma cade da cavallo, rompendosi le due gambe e il bacino. Durante gli anni si alternano i successi strepitosi e le operazioni (inutili) alle gambe per rimetterlo in piedi (ne subir\u00e0 una trentina). Il viaggio a Yale per assistere alla festa annuale degli allievi del college, di cui lui faceva parte, far\u00e0 riunire Cole e Linda che non hanno mai smesso di amarsi.\nProduzione.\nIl film venne girato dal 14 giugno al 30 ottobre 1945, prodotto dalla Warner Bros.\nDistribuzione.\nIl film fu distribuito dalla Warner Bros. e venne presentato in prima il 2 luglio 1946. Cole Porter assistendo alla proiezione, comment\u00f2: \"If I could survive that, I can survive anything\" (Se sopravvivo a questo, posso sopravvivere a tutto\".\nDate di uscita.\nIMDb\nAlias\nCritica.\nIl film rappresenta l'esaltazione della grande musica di Cole Porter, ma non la veridicit\u00e0 storica. Porter, nonostante il buon rapporto con la moglie Linda Lee Thomas era omosessuale (come correttamente mostrato nel pi\u00f9 recente biopic \"De-Lovely - Cos\u00ec facile da amare\") e, seppur in privato, viveva senza limitazioni la propria condizione."}
{"id": "2487782", "revid": "1318658", "url": "https://it.wikipedia.org/wiki?curid=2487782", "title": "Salamon", "text": ""}
{"id": "2487785", "revid": "648716", "url": "https://it.wikipedia.org/wiki?curid=2487785", "title": "Decarbonatazione dell'acqua", "text": "La decarbonatazione dell'acqua \u00e8 un processo attraverso il quale la concentrazione bicarbonato di calcio e bicarbonato di magnesio presente nell'acqua viene diminuita o azzerata. In questa maniera si riduce la durezza temporanea dell'acqua.\nLa decarbonatazione in genere \u00e8 inserita all'interno del processo di demineralizzazione (per produrre acqua demineralizzata), ma in alcuni casi (ad esempio per la produzione della birra) l'acqua viene semplicemente decarbonata, senza passare attraverso le altre fasi della demineralizzazione.\nLa decarbonatazione in genere viene effettuata quando la concentrazione di ione bicarbonato nell'acqua supera i \nL'anidride carbonica si pu\u00f2 eliminare facendo passare l'acqua attraverso una resina cationica forte, che ne diminuisce drasticamente il pH, secondo la reazione:\nl'acqua viene quindi fatta passare attraverso una cosiddetta \"torre di decarbonatazione\", in cui l'anidride carbonica viene allontanata per strippaggio.\nAll'interno della torre di carbonatazione l'acqua, che cade dall'alto, incontra l'aria, che sale dal basso."}
{"id": "2487786", "revid": "290948", "url": "https://it.wikipedia.org/wiki?curid=2487786", "title": "Decarbonatazione", "text": ""}
{"id": "2487793", "revid": "2091899", "url": "https://it.wikipedia.org/wiki?curid=2487793", "title": "Omicron Tauri", "text": "Omicron Tauri (\u03bf Tauri, \u03bf Tau) secondo la nomenclatura di Bayer, \u00e8 una stella gigante gialla, di classe spettrale G6III, visibile nella costellazione del Toro, che dista 212 \u00b1 18 anni luce dal Sole.\n, che appare come un oggetto di magnitudine +3,57 al suo massimo e di +3,62 al suo minimo, occupa la posizione pi\u00f9 occidentale tra le stelle del Toro visibili ad occhio nudo. John Flamsteed, infatti, nel redigere la nomenclatura che porta il suo nome, le assegn\u00f2 il numero 1 per la costellazione cui appartiene.\nLa luminosit\u00e0 di \u00e8 pari a 154 volte quella del Sole. La sua superficie \u00e8 alla temperatura di 5705 K, mentre il suo raggio corrisponde a 16 raggi solari.\nLa stella completa una rotazione in 135 giorni, in modo piuttosto rapido per una stella gigante. Presenta un valore della metallicit\u00e0 paragonabile a quella solare ([Fe/H] = - 0,08). La sua massa \u00e8 compresa tra 3,2 e 3,4 masse solari. Per poter discriminare tra i due valori \u00e8 necessario conoscere lo stadio dell'evoluzione stellare che sta attraversando. Infatti, il primo valore indicato \u00e8 corretto se la stella \u00e8 nella fase di combustione dell'elio in carbonio ed ossigeno, altrimenti \u00e8 pi\u00f9 probabile il secondo valore.\nLa stella ha un'et\u00e0 di circa 380 milioni di anni, 280 milioni dei quali trascorsi probabilmente come una calda nana blu.\n \u00e8 una stella binaria spettroscopica, cio\u00e8 l'esistenza della compagna pu\u00f2 essere desunta solo dallo spostamento nelle righe spettrali, ma non per osservazione diretta. La compagna, di cui non si sa nulla, completa un'orbita in 1654 giorni, pari a 4,53 anni.\n \u00e8 talvolta soggetta ad occultazioni da parte della Luna e, pi\u00f9 raramente, dei pianeti. L'ultima occultazione lunare \u00e8 stata visibile il 10 dicembre 2011."}
{"id": "2487795", "revid": "161273", "url": "https://it.wikipedia.org/wiki?curid=2487795", "title": "Atirsagne", "text": ""}
{"id": "2487797", "revid": "125764062", "url": "https://it.wikipedia.org/wiki?curid=2487797", "title": "Cronologia dei voli spaziali", "text": "Questa cronologia comprende i voli di rilievo e le prime esplorazioni umane effettuate nello spazio a partire dal primo oggetto costruito dall'uomo a raggiungere lo spazio esterno oltre l'atmosfera terrestre.\nDal 1981 ad oggi.\nIn aggiunta, praticamente tutti i record di permanenza dell'uomo nello spazio sono stati stabiliti dall'URSS, e sono legati principalmente alle loro due serie di stazioni spaziali Salyut e Mir."}
{"id": "2487798", "revid": "1305772", "url": "https://it.wikipedia.org/wiki?curid=2487798", "title": "Armando Gnisci", "text": "Per anni professore associato presso l'Universit\u00e0 \"La Sapienza\" di Roma, era considerato uno dei pi\u00f9 importanti studiosi di letteratura comparata in Italia e in Europa.\nBiografia.\nFu uno dei pi\u00f9 influenti studiosi della decolonizzazione e della transculturazione degli europei; quest'ultima attuata per arrivare a \u201cpensare con il mondo\u201d (cfr. \u00c9douard Glissant). Gnisci pose sempre l'accento sull'azione transculturale che unisce la complessit\u00e0 di tre forme civili tra loro mutuali e coevolutive: la 'decolonizzazione' della mente europea dall'essere colonizzatrice (cfr. Sartre e Fanon), la 'creolizzazione' delle nostre vite (Glissant e la civilt\u00e0 caraibica), la 'mondializzazione' di ci\u00f2 che resta dello spirito vitale e civile degli europei.\nPer Gnisci, la \"letteratura del mondo\" e il pensiero critico neo-umanista \u2013 come quello della civilt\u00e0 caraibica e della civit\u00e0 latino-americana \u2013 insieme con la poetica eutopica dei migranti di tutto il mondo, che vengono in Europa con un \"progetto umanista naturale\", per trovare migliori condizioni di vita e dignit\u00e0, si incontrano in Europa oggi e possono educare a salvarci. Sono i migranti, infatti, a portare il fardello dell'uomo bianco per s\u00e9 e per gli Europei nel secolo XXI. Insieme, l'immaginario mondiale delle finezza (cfr. Brodskij), il pensiero critico e la migrazione da tutti i mondi verso di noi, sono le guide opportune per la civilt\u00e0 europea per mutare creativamente s\u00e9 stessa agendo socialmente e transculturalmente insieme ai migranti e partecipando cos\u00ec alla nuova storia del mondo, che non \u00e8 pi\u00f9 quella europea.\nIl pensiero di Armando Gnisci \u00e8 riconosciuto e tradotto in Cina, nel mondo arabo (Egitto), in India, negli Stati Uniti, e soprattutto in Africa e nel mondo caraibico e latino-americano.\nGnisci fu, nel 1991, il primo studioso a segnalare l'esistenza nascente di una Letteratura Italiana della Migrazione e della Mondializzazione (LIMM) con il libro \"Il rovescio del gioco\" del 1992. Da allora segu\u00ec il movimento LIMM partecipandovi soprattutto editorialmente, e pubblicando senza soluzione di continuit\u00e0 libri e saggi sull'argomento. Sua fu la fondazione della Banca dati BASILI (1997) presso l'ex Dipartimento di Italianistica della Sapienza di Roma e della rivista \"Kuma. Creolizzare l'Europa\" (2001) ripresa poi (2012) nella \"Rivista dell'Arte\".\nNel 2010 si dimise volontariamente dall'universit\u00e0 italiana.\nPubblic\u00f2 50 libri, molti dei quali sono stati tradotti in 13 lingue.\nIl 16 maggio 2011 lanci\u00f2 un \u201cManifesto Transculturale\u201d, poi da lui rinominato \"Transmantra\", nel quale introdusse in Europa il pensiero della poetica-prassi della Transculturazione. Il manifesto fu tradotto in diverse lingue. Ad esso aderirono studiosi umanisti da diverse parti del mondo.\nNel 2012 don\u00f2 alla Biblioteca Comunale di Lanuvio, presso Roma, un ricco patrimonio di volumi e carte sulla LIMM e sulla Letteratura comparata in Italia (http://sbcr.comperio.it/library/LANUVIO/fondo-armando-gnisci/) detto \"Fondo Armando Gnisci\" (FAG).\nNello stesso anno venne nominato membro ordinario dell'Academia Europ\u00e6a, con sede a Londra, che riunisce scienziati e umanisti europei e non.\nNel febbraio 2016 a coincidere coi suoi 70 anni usc\u00ec il suo libro \"Esercizi italiani di anticolonialismo\" (con commento clandestino di David Tozzo) .\nNel 2017 il database degli scrittori migranti in lingua italiana da lui fondato nel 1997 \u00e8 ritornato online, con il nuovo nome BASILI&amp;LIMM (Banca dati degli Scrittori Immigrati in Lingua Italiana e della Letteratura Italiana della Migrazione Mondiale)."}
{"id": "2487799", "revid": "125830814", "url": "https://it.wikipedia.org/wiki?curid=2487799", "title": "Francesco Muzzioli", "text": "Biografia.\nSi \u00e8 laureato in Lettere con una tesi sulla poesia sperimentale italiana presso l'Universit\u00e0 di Roma \"La Sapienza\" nel 1971. Nello stesso ateneo, dopo un lungo periodo di attivit\u00e0 didattica nell'ambito della Letteratura italiana moderna e contemporanea, si \u00e8 dedicato all'insegnamento della Teoria della letteratura.\nFin dai primi anni settanta \u00e8 entrato inoltre a far parte del gruppo redazionale \"Quaderni di critica\" (insieme a Filippo Bettini, Marcello Carlino, Aldo Mastropasqua, Giorgio Patrizi). Qui ha contribuito alla pubblicazione del primo numero con quella sigla, nel 1973, con tema la Neoavanguardia e poi alle riviste-libro pubblicate dall'editore Savelli: \"Marxismo e strutturalismo nella critica letteraria italiana\" (1974); \"L'alternativa letteraria del '900: Gadda\" (1975); \"Teorie letterarie nella Scuola di Francoforte\" (1976).\n\u00c8 invece del 1981 un libello teorico-propositivo intitolato \"Per una ipotesi di scrittura materialistica\" (Bastogi), pubblicato sempre con il gruppo redazionale dei \"Quaderni di critica\". Significativi sono anche i contributi di Muzzioli agli ultimi lavori critici del gruppo, usciti presso l'editore Lithos, e precisamente: \"Volponi e la scrittura materialistica\" (1995) e \"Edoardo Cacciatore: la rivoluzione poetica del Novecento\" (1997). Dal 1983 al 1992 \u00e8 poi nella redazione della rivista \"L'ombra d'Argo\", diretta da Romano Luperini, successivamente ribattezzata \"Allegoria\".\n\u00c8 in questo periodo che Muzzioli avvia un percorso produttivo e significativo di critica delle ideologie contemporanee fino ad un rilancio del metodo materialistico, nel cui ambito rientrano soprattutto i saggi su Derrida, su Benjamin e il contributo sull'allegoria in Campana. Va segnalata anche la partecipazione ai due convegni senesi Sull'interpretazione. Ermeneutica e testo letterario, (21-23 maggio 1987); e 1960-1990: la teoria letteraria, le metodologie critiche, il conflitto delle poetiche (10-12 maggio 1990).\nSempre negli anni ottanta \u00e8 stato invitato a collaborare alla rivista \"Alfabeta\", partecipando anche ai convegni organizzati dalla rivista stessa: oltre che al dibattito su \"Il senso della letteratura\" (Palermo, 9-11 novembre 1984) \u00e8 intervenuto poi in quello conclusivo del convegno Ricercatori &amp; Co (Viareggio, 26-28 marzo 1987). Recentemente, ha fatto parte, nella fase iniziale, della redazione della rivista \"Avanguardia\".\n\u00c8 autore di numerosi volumi di critica: monografie su Pasolini, \u00c9luard, Malerba; ricostruzioni della fortuna critica su Saba e Michelstaedter; e soprattutto studi a largo raggio sulle avanguardie italiane degli anni sessanta e sulla letteratura italiana del primo Novecento.\nHa curato, inoltre, l'edizione del Carteggio futurista tra Folgore e Marinetti (Roma, Officina, 1987) e l'antologia Gruppo '93 (Lecce, Manni, 1990, in collaborazione con Filippo Bettini). Nella collana \"I nodi\" - che dirige con Aldo Mastropasqua per l'editore Lithos - ha pubblicato il volume \"Pascoli e il simbolo\".\nHa preso parte all'organizzazione di diverse manifestazioni, letture, dibattiti intorno ai temi della letteratura in corso e della critica \"militante\". Proprio in questa prospettiva, l'antologia \"Terza Ondata\" (curatori F. Bettini e R. Di Marco), cui ha collaborato, ha rilanciato una nuova tendenza di scrittura non omologata. Sul piano organizzativo, in particolare, presso l'Universit\u00e0 \"La Sapienza\", ha dato un'importante contributo al convegno su Gadda (\"Gadda: progettualit\u00e0 e scrittura\", Roma, 25-27 ottobre 1984), oltre che a quello su \"Avanguardia vs. postmodernit\u00e0\" (Roma, 10-11 aprile 1997). \u00c8 intervenuto per due volte con seminari presso l'Universit\u00e0 di \u00c5rhus (Danimarca) trattando della narrativa e della poesia italiana del Novecento, e due volte ha partecipato a convegni promossi dall'UCLA (USA, California).\nSi \u00e8 occupato della letteratura fantastica e dell'allegoria, con un'attenzione particolare al suo lato pi\u00f9 cupo e frequentato dalla contemporaneit\u00e0 letteraria, quello della distopia, soprattutto nel saggio \"Scritture della catastrofe\".\nAll'attivit\u00e0 del critico si affianca anche l'impegno poetico, reso concreto dal libro \"Alla corte del corto\", in cui l'elemento satirico e politico plasmano l'immagine di una poesia \"militante\". Rientra in quest'ambito anche la collaborazione con l'associazione culturale \"Lavatoio Contumaciale\", laboratorio di poesia ed arti visive; un'esperienza coronata dal recente volume \"Poesia a comizio\" di cui Muzzioli \u00e8 stato curatore insieme a Marcello Carlino."}
{"id": "2487802", "revid": "31886", "url": "https://it.wikipedia.org/wiki?curid=2487802", "title": "Artigliere (cacciatorpediniere 1937)", "text": "L\u2019Artigliere \u00e8 stato un cacciatorpediniere della Regia Marina.\nPropulsione.\nL'apparato motore, molto potente, era costituito da due gruppi turboriduttori tipo Belluzzo/Parsons alimentate da tre caldaie a tubi d'acqua tipo Yarrow, che scaricava la propria potenza su due eliche; sviluppava una potenza di 49000 cavalli e consentiva alla nave di raggiungere la velocit\u00e0 molto elevata di quasi 39 nodi, ma non aveva per contro un'elevata autonomia.\nArmamento.\nL'armamento principale era costituito da quattro cannoni Ansaldo da 120/50 mm, in due torrette binate, che, a partire dagli anni trenta, ha equipaggiato tutte le classi di cacciatorpediniere costruiti per la Regia Marina.\nL'armamento antiaereo era costituito da otto mitragliere da 20/65\u00a0mm Mod. 1935, in quattro impianti binati, ed era inoltre presente un obice illuminante da 120/15\u00a0mm posizionato sulla tuga centrale.\nL'armamento antisommergibile era costituito da sei tubi lanciasiluri da 533\u00a0mm in due impianti tripli, da due lanciabombe laterali, bombe di profondit\u00e0 e mine.\nStoria.\nLa nave, entrata il squadra il 14 novembre 1938, venne inquadrata nella XI Squadriglia Cacciatorpediniere e nel corso del 1939 svolse attivit\u00e0 addestrativa, effettuando crociere nel Mar Tirreno, in Nordafrica e nel Dodecaneso. Nel maggio 1939 prese parte alla parata navale di Napoli in occasione della visita del Principe Paolo, Reggente del Regno di Jugoslavia.\nAll'inizio della Seconda guerra mondiale era caposquadriglia della XI Squadriglia Cacciatorpediniere, che formava insieme ai gemelli \"Aviere\", \"Geniere\" e \"Camicia Nera\".\nL'11 giugno 1940 fu inviato in perlustrazione nel Canale di Sicilia insieme al resto della XI Squadriglia, alla XII Squadriglia Cacciatorpediniere (\"Ascari\", \"Lanciere\", \"Carabiniere\", \"Corazziere\"), alla III Divisione (incrociatori pesanti \"Trento\", \"Pola\", \"Bolzano\") ed alla VII (incrociatori leggeri \"Attendolo\" e \"D\u2019Aosta\").\nIl 19 giugno salp\u00f2 da Augusta insieme alle altre tre navi della XI Squadriglia per trasportare rifornimenti a Bengasi, ove arriv\u00f2 l'indomani.\nIl 7 luglio, alle 15:45, lasci\u00f2 Messina insieme alle unit\u00e0 sezionarie ed alla III Divisione (\"Trento\" e \"Bolzano\"), congiungendosi poi con il resto della II Squadra Navale (incrociatore pesante \"Pola\", Divisioni incrociatori I, II e VII per un totale di 9 unit\u00e0 e squadriglie cacciatorpediniere IX, X, XII e XIII) che, dopo aver funto da forza di appoggio a un'operazione di convogliamento per la Libia, si un\u00ec alla I Squadra e partecip\u00f2 alla battaglia di Punta Stilo del 9 luglio: durante il ripiegamento della flotta italiana in tale scontro, la XI Squadriglia avvist\u00f2 ed attacc\u00f2 le navi britanniche alle 16.15; in particolare, l\u2019\"Artigliere\" stese una cortina fumogena, quindi apr\u00ec il fuoco da 13.200 metri di distanza ed alle 16:20, portatosi a 3000 metri, lanci\u00f2 infruttuosamente i siluri insieme alle altre tre unit\u00e0 (che lanciarono in tutto 10 armi, 7 contro una corazzata e 3 contro un incrociatore).\nNella notte tra l'11 ed il 12 ottobre 1940 fu inviato\u00a0\u2013 al comando del capitano di vascello Carlo Margottini \u2013 a pattugliare, insieme alle tre unit\u00e0 della sua squadriglia ed alle torpediniere della I Squadriglia (\"Alcione\", \"Airone\", \"Ariel\") l'area ad est di Malta, alla ricerca di navi britanniche che avrebbero dovuto trovarsi in quella zona. Nelle prime ore della notte del 12 ottobre le tre torpediniere della I Squadriglia attaccarono l'incrociatore leggero HMS \"Ajax\", che faceva parte di un pi\u00f9 ampio schieramento navale britannico che stava tornando ad Alessandria d'Egitto dopo aver scortato un convoglio navale per Malta: ne deriv\u00f2 un violento e confuso scontro in seguito al quale vennero affondate l\u2019\"Airone\" e l\u2019\"Ariel\", mentre l\u2019\"Ajax\" ebbe danni non gravi.\nPrima di attaccare, all'1:37, le torpediniere avevano lanciato un segnale di scoperta, che fu ricevuto in tempi diversi dai cacciatorpediniere della XI Squadriglia: l\u2019\"Artigliere\" lo ricevette all'1:50 e, dopo aver virato verso nord, si port\u00f2 all'attacco avvistando l'incrociatore britannico alle 2:29; apr\u00ec il fuoco con i cannoni, colpendo l\u2019\"Ajax\" quattro volte (ne risultarono la distruzione di un pezzo da 102\u00a0mm e del radar ed altri danni non importanti, oltre ad alcune vittime e feriti), ma mentre si preparava a lanciare i siluri (ne pot\u00e9 poi lanciare solo uno, contro il fianco di dritta dell\u2019\"Ajax\", ma manc\u00f2 il bersaglio), alle 2:31, fu ripetutamente centrato dalla reazione dell'incrociatore: le riservette di munizioni del complesso prodiero da 120\u00a0mm esplosero causando un violento incendio, altri due colpi caddero in coperta causando altri danni e molte vittime, uno centr\u00f2 la sala caldaie centrale ed un altro la sala macchine prodiera. Alle 2:32 l\u2019\"Artigliere\" si trovava immobilizzato ed in fiamme, ormai fuori combattimento; oltre met\u00e0 dell'equipaggio, tra cui tutti gli ufficiali di vascello, era morta o ferita. Anche il comandante Margottini e l'assistente di squadriglia, tenente di vascello Corrado Del Greco, rimasero uccisi nel combattimento: alla loro memoria fu conferita la Medaglia d'oro al valor militare.\nTerminato lo scontro, l'equipaggio superstite, diretto dal maggiore del Genio Navale Mario Giannettini, cerc\u00f2 di domare gli incendi e riparare alla meglio i danni per salvare la nave, riuscendo, verso le 3, a rimettere in moto grazie all'unica caldaia rimasta intatta, ma alle 4 del mattino anche l'ultima caldaia risult\u00f2 inutilizzabile perch\u00e9 non alimentabile. Il \"Camicia Nera\" (l'\"Aviere\", colpito, ed il \"Geniere\", illeso, si erano allontanati) lo prese a rimorchio, ma contro le due navi l'ammiraglio Cunningham, comandante della flotta inglese, invi\u00f2 gruppi di bombardieri ed aerosiluranti ed anche alcuni incrociatori: alle 8:10 il \"Camicia Nera\", sotto continui attacchi aerei e con due unit\u00e0 avversarie in vista, dovette lasciare i cavi e abbandonare l\u2019\"Artigliere\". L'incrociatore pesante HMS \"York\" spar\u00f2 un colpo davanti alla prua con il quale ordinava di abbandonare la nave: l'equipaggio, sull'attenti, ammain\u00f2 la bandiera, la chiuse in un sacco piombato e quindi abbandon\u00f2 la nave. Abbandonato dall'equipaggio, cannoneggiato ed incendiato dallo \"York\" e colpito anche da un siluro, l\u2019\"Artigliere\" s'inabiss\u00f2 alle 9:05 (9:15 secondo altre fonti), in posizione 36\u00b030' N e 16\u00b007' E. L'incrociatore inglese non recuper\u00f2 superstiti, ma gett\u00f2 in acqua alcuni zatterini e segnal\u00f2 in chiaro la posizione dei naufraghi al comando italiano.\nLe perdite umane furono piuttosto pesanti: su un equipaggio di 254 uomini, solo 122 sopravvissero (22 recuperati e fatti prigionieri dal cacciatorpediniere HMS \"Vampire\" ed i rimanenti 100 da unit\u00e0 italiane).\nIn seguito alla caduta del fascismo, il 30 luglio 1943, il gemello \"Camicia Nera\" venne ribattezzato \"Artigliere\" in onore del cacciatorpedineiere affondato nello scontro di Capo Passero.\nNel 2017, dopo quasi 77 anni dal suo inabbissamento, ne \u00e8 stato annunciato il ritrovamento. Questo \u00e8 avvenuto nel mese di marzo, da parte del team oceanico di Paul Allen, cofondatore di Microsoft, appassionato di esplorazioni sottomarine. Lo \"Artigliere\" \u00e8 stato individuato dal team di ricerca della nave Petrel ad una profondita di circa 3600m sotto la superficie del mare tra la Sicilia e Malta.\nComandanti.\nCapitano di vascello Francesco Baldizzone \"(nato a Genova il 21 agosto 1891)\" (14 novembre 1938 - 1940)\nCapitano di vascello Carlo Daviso di Charvensod \"(nato a Pinerolo il 22 settembre 1890)\" (1940)\nCapitano di vascello Carlo Margottini \"(nato a Roma il 19 gennaio 1899)\" (+) (27 aprile - 12 ottobre 1940)"}
{"id": "2487803", "revid": "1652635", "url": "https://it.wikipedia.org/wiki?curid=2487803", "title": "Dharma", "text": "Dharma (in devan\u0101gar\u012b: \"\u0927\u0930\u094d\u092e\") \u00e8 un termine sanscrito che presso le religioni dell'Asia meridionale riveste numerosi significati. Pu\u00f2 essere tradotto come \"Dovere\", \"Legge\", \"Legge cosmica\", \"Legge Naturale\", oppure \"il modo in cui le cose sono\" o come equivalente del termine occidentale \"Religione\".\nLa parola Dharma \u00e8 usata nella maggior parte delle filosofie religiose o religioni di origine indiana: Induismo (\"San\u0101tana Dharma\"), Buddhismo (\"Buddha Dharma\"), Giainismo (\"Jain Dharma\") e Sikhismo (\"Sikh Dharma\").\nSignificati e origini della parola \"Dharma\" e \"\u1e5ata\" nella cultura vedica.\nIl termine \"Dharma\" deriva dalla radice sanscrita \"dh\u1e5b\" traducibile in italiano come \"fornire una base\", ovvero come \"fondamento della realt\u00e0\", \"verit\u00e0\", \"obbligo morale\", \"giusto\", \"come le cose sono\" oppure \"come le cose dovrebbero essere\".\nNella sua forma pi\u00f9 antica, \"dharm\u0101\u1e47\", il termine compare per la prima volta nel \"\u1e5agveda\" collegato alla nozione di \"\u1e5ata\" (\u090b\u0924) e alle due divinit\u00e0 di Mitra e Varu\u1e47a.\nQuesti brani indicano come a partire dalla stessa cultura vedica, l'ordine cosmico (\"\u1e5ata\") e ci\u00f2 che 'sostiene' l'intero mondo (\"Dharma\"), ovvero ci\u00f2 che si oppone al \"caos\", \u00e8 considerato protetto dall'azione degli d\u00e8i (\"deva\") e dai riti cerimoniali degli uomini a favore degli stessi.\nLa sostanziale differenza tra \"\u1e5ata\" e \"Dharma\" risiede nel fatto che\nIn ultima analisi il termine \"Dharma\" assurge a significato di ci\u00f2 che \u00e8 coerente con l'ordine dell'universo, quindi di \"verit\u00e0\" e di \"giustizia\".\nAllo stesso modo molti Dei vedici assumono il nome di \"Dharma\" e \"Dharma\" stesso acquisisce lo \"status\" di divinit\u00e0.\nIl \"Dharma\" nel Brahmanesimo e nell'Induismo.\nCon la composizione dei \"Br\u0101hma\u1e47a\" (a partire dal X secolo fino al VII secolo a.C.), commentari sacerdotali dei pi\u00f9 antichi \"Veda\", il termine \"Dharma\" si impone viepi\u00f9 a significare le azioni corrette che consentono al Cosmo di mantenere il suo ordine.\nCos\u00ec Gianluca Magi:\nIl mantenimento dell'ordine del Cosmo non poteva che riflettersi nel destino dell'individuo che se ne faceva portatore, ovvero nel suo \"karman\", ne consegue che progressivamente i due termini vengono a collegarsi fino a che, nel II secolo a.C.\nCos\u00ec William K. Mahony:\nQuindi rispettare il \"Dharma\" diviene il rispetto di una serie di norme che sono alla base dell'universo naturale e di quello sociale il cui ordine va sempre garantito. L'individuo inserito in questo contesto deve accertarsi di rispettare le norme \"dharmiche\" della propria casta sociale (\"var\u1e47a\") e del proprio periodo di vita (\"\u0101\u015brama\").\nQuesti insieme di criteri normativi denominati \"var\u1e47\u0101\u015bramadharma\"\nfanno s\u00ec che l'ind\u00f9 di casta brahmanica sa che il suo compito \u00e8 quello di compiere i riti per sollecitare la benevolenza dei \"deva\" nei confronti dell'intera comunit\u00e0; lo \" k\u1e63atriya\" invece \u00e8 consapevole del suo compito di amministratore e difensore, cos\u00ec come il \"vai\u015bya\" e lo \"\u015b\u016bdra\" nei loro rispettivi ruoli.\nAllo stesso modo, a seconda degli stadi della vita, il giovane studente (\"brahmac\u0101rin\") deve impegnarsi a studiare le sacre scritture; divenuto capofamiglia (\"grhastha\") deve sostenerla e proteggerla dando continuazione all'intera comunit\u00e0; trasformatosi in asceta delle foreste (\"vanaprastha\") beneficia la comunit\u00e0 con le sue offerte rituali prima di entrare nella liberazione totale del \"sa\u1e43ny\u0101sin\".\nAccanto al \"var\u1e47\u0101\u015bramadharma\", (\"Dharma\" della propria condizione individuale detto anche \"svadharma\") si pone il pi\u00f9 generale \"s\u0101dh\u0101ra\u1e47adharma\" (anche \"s\u0101m\u0101nyadharma\"),\nil \"Dharma\" degli imperativi morali generali comuni a tutti gli ind\u00f9 ovvero quelli elencati, ad esempio, nello \"Artha\u015b\u0101stra\" (I,3,13), nel \"Manusm\u1e5bti\" o nell'ancora pi\u00f9 completo \"V\u0101mana Pura\u1e47a\" che si possono esemplificare nelle regole del tipo 'non uccidere', 'non mentire', 'mantenere la purezza' \"etc.\".\nE se in alcune circostanze eccezionali (ad es. calamit\u00e0 naturali) l'intera normativa dharmica pu\u00f2 essere sospesa (\"\u0101ppadharma\"), come nel caso di un \"brahmano\" che assume i compiti di uno \" k\u1e63atriya\", resta che\nCos\u00ec se tradizionalmente la scelta della prevalenza tra gli imperativi etici contraddittori (ad esempio l'uccisione di un nemico in guerra di contro alla proibizione della violenza) viene affidata alla interpretazioni della letteratura vedica e dei suoi commentari (quindi dai \"Veda\" fino al \"Manusm\u1e5bti\" passando per i \"Pura\u1e47a\" e i \"Kalpas\u016btra\"), questi stessi testi prevedono che se le \"Shruti\" (\"Veda\", \" Br\u0101hma\u1e47a\", \"\u0100ra\u1e47yaka\" e \" Upani\u1e63ad\") e le \"Smriti\" (i sei \"Ved\u0101\u0144ga\", il \"Mah\u0101bh\u0101rata\", il \"Ram\u0101y\u0101na\" e i \"Pura\u1e47a\") non riescono a risolvere un dilemma la soluzione possa venire offerta da una persona riconosciuta come giusta (\"sad\u0101c\u0101ra\", da qui il \"sad\u0101c\u0101radharma\") o che si comporta in modo conforme ai \"Veda\" (\"si\u1e63\u1e6d\u0101c\u0101ra\" da qui il \"si\u1e63\u1e6d\u0101c\u0101radharma\").\nTemi di non poco conto nella tradizione indiana che hanno riverberato anche nella legislazione moderna.\nAriel Glucklich evidenzia come la modalit\u00e0 interpretativa, unitamente alla possibilit\u00e0 dell\"'\u0101ppadharma\" e delle regole stabilite per il \"K\u0101l\u012byuga\" (\"K\u0101l\u012bvarjyas\"), ha consentito di rovesciare molte norme vediche. Cos\u00ec oggi un giovane di casta \"br\u0101hma\u1e47a\" pu\u00f2 studiare sotto un insegnante di casta \" k\u1e63atriya\" o, ad esempio nel passato, la \"Bengal Sat\u012b Regulation\" del 1829 (che proib\u00ec l'immolazione delle mogli sulle pire dei mariti defunti, usanza peraltro contestata da diversi esegeti indiani come non vedica) sono frutto di un profondo dibattito religioso sulla correttezza \"dharmica\" dell'applicazione delle norme della tradizione religiosa.\nIl \"Dharma\" nel buddhismo.\nNel Buddhismo, Dharma indica gli insegnamenti del Buddha, a partire dall'origine del \"du\u1e25kha\" (la sofferenza), la pratica di tali insegnamenti, la via verso l'Illuminazione e di conseguenza il Buddhismo stesso.\nIl Dharma \u00e8 anche la Legge universale che esprime l'intera realt\u00e0 stessa e che il Buddhismo s'impegna a trasmettere e spiegare.\nIl Dharma buddhista \u00e8 simboleggiato da una ruota, il \"dharmacakra\". \nIl Dharma \u00e8 il secondo dei Tre gioielli del Buddhismo.\nIl discorso sul Dharma (sanscrito \"dharmy\u0101\u1e43 kath\u0101m\") \u00e8 un discorso pubblico tenuto da un maestro buddhista, sugli insegnamenti del Buddhismo stesso.\nIl termine \"dharma\", sempre nel Buddhismo, quando scritto con l'iniziale minuscola, indica anche i diversi fenomeni osservabili, ovvero: tutti gli oggetti conoscibili, quelli della mente, gli oggetti materiali, le regole e le tradizioni religiose e i comportamenti virtuosi."}
{"id": "2487805", "revid": "1573940", "url": "https://it.wikipedia.org/wiki?curid=2487805", "title": "Tomato Police Woman", "text": " \u00e8 un manga di Akira Toriyama edito nel 1979 su Weekly Shonen Jump.\nIn Italia \u00e8 stato pubblicato da Star Comics nelle raccolte \"Toriyama World\" (volume 1) del 1999 e \"Akira Toriyama - Menu \u00e0 la Carte\" (volume 2) nel 2012.\nTrama.\nNel commissariato di Yoikora sono tutti felici perch\u00e9 \u00e8 il primo giorno di Tomato Akai, una ragazza diciottenne che vuole fare l'agente. Dopo essere arrivata in ritardo non ha scuse ed anzi incolpa la propria sveglia perch\u00e9 dormiva anche lei. Il caporeparto le ordina di cambiarsi in uno spogliatoio e non davanti a tutti come stava per fare, suscitando cos\u00ec la rabbia degli altri agenti. Dando prova di essere una frana come agente viene affidata all'agente Slump il quale anzich\u00e9 prendere parte ad un caso di omicidio deve farle da guida nel territorio di competenza. Tomato combina danni anche in strada fino a quando Slump non riconosce Kura Akukenta, un ricercato per varie rapine e dice a Tomato di non perderlo di vista mentre lui lo riferisce al capo. Mentre Tomato segue il ladro appiccicatagli, questi prende in ostaggio un bambino. Tomato prende allora in ostaggio un gatto facendo rimanere Kura attonito, che prende uno scarafaggio mentre lei prende anche una formica in ostaggio. Grazie al temporeggiare di Tomato il ladro viene catturato, nel commissariato si fa un brindisi alla nuova agente ed in prigione Kura spazientisce i poliziotti mostrandogli altre formiche.\nNote di produzione.\nPer le continue richieste da parte del direttore della rivista settimanale \"Sh\u014dnen Jump\", Torishima, Akira Toriyama di disegnare un manga con protagonista una ragazza, venne creato Tomato Police Woman che fu pubblicato il 15 agosto 1979 proprio sulla \"Sh\u014dnen Jump\". Grazie al successo di questo manga un paio d'anni dopo \u00e8 uscito \"Dr. Slump &amp; Arale\"."}
{"id": "2487813", "revid": "599013", "url": "https://it.wikipedia.org/wiki?curid=2487813", "title": "Pietro Figlioli", "text": "\u00c8 il figlio di Jos\u00e9 Sylvio Fiolo, ex nuotatore brasiliano vincitore di due medaglie d'oro ai Giochi panamericani ed ex detentore del record del mondo dei 100 rana.\nCarriera.\nNato in Brasile, ha iniziato la sua carriera in Australia per poi spostarsi in Europa giocando nel Barcellona. Al termine della sua esperienza spagnola approda in Italia prima al Chiavari e poi alla Pro Recco che ha lasciato per un solo anno andando al Sori per farvi ritorno e rimanerci per 8 anni. A livello di squadre nazionali dopo aver militato per anni nella Nazionale australiana, nel 2009 Figlioli ha deciso di giocare per il \"Settebello\"; \u00e8 il capitano della Pro Recco e della Nazionale Italiana.\nCollegamenti esterni.\n "}
{"id": "2487816", "revid": "1745361", "url": "https://it.wikipedia.org/wiki?curid=2487816", "title": "Rodope (mitologia)", "text": "Nella mitologia greca, Rodope era il nome di una delle figlie di Strimone, una divinit\u00e0 dei fiumi.\nIl mito.\nMoglie di Emo, il figlio di Borea e Orizia diventato poi re della Tracia. Ebbe dal marito un figlio, Ebro.\nSuperba della sua bellezza come il marito, lei finse di essere Era e suo marito finse di essere Zeus; per questa loro azione Zeus tramut\u00f2 entrambi nella catena dei Monti Rodopi. In Tracia esiste un monte che porta questo nome. Un'altra leggenda dice inoltre che ebbe dal dio Apollo il figlio Cicone."}
{"id": "2487817", "revid": "1745361", "url": "https://it.wikipedia.org/wiki?curid=2487817", "title": "Strimone (mitologia)", "text": "Strimone (in greco antico \u03a3\u03c4\u03c1\u03c5\u03bc\u03ce\u03bd \"Str\u00fcm\u1e51n\") \u00e8 un personaggio della mitologia greca ed uno dei figli del dio della guerra Ares. Era una divinit\u00e0 acquatica, che governava il fiume omonimo.\nNell'Iliade, Omero cita Strimone anche con il nome di Eioneo indicandolo come \"abitante di Eione\".\nMitologia.\nIn principio era un essere mortale ed un re della Tracia, poi si un\u00ec con una Musa (per alcuni Clio e per altri Euterpe) e da lei ebbe il figlio, Reso e quando questi divenne adolescente Strimone abdic\u00f2 in suo favore. \nDieci anni dopo Reso fu ucciso da Diomede nella guerra di Troia e Strimone, sconvolto per la morte del figlio si gett\u00f2 in un fiume ma gli dei inferi, che gi\u00e0 avevano resuscitato il giovane, lo salvarono trasformandolo in divinit\u00e0 fluviale. \nAveva anche una figlia, Rodope. \nAlcuni autori aggiungono anche Branga e Olinto, nati dalla sua unione con una mortale sconosciuta."}
{"id": "2487818", "revid": "287204", "url": "https://it.wikipedia.org/wiki?curid=2487818", "title": "Sminteo", "text": "Nella mitologia greca, con Sminteo si intendono pi\u00f9 personaggi."}
{"id": "2487820", "revid": "433605", "url": "https://it.wikipedia.org/wiki?curid=2487820", "title": "Raedykes", "text": "Raedykes era una fortificazione romana, nella Caledonia settentrionale, creata da Giulio Agricola nell'83.\nStoria.\nUno dei primi accampamenti romani a nord del Gask Ridge fu quello scoperto nel 1916 a Raedykes, vicino Aberdeen nella Scozia settentrionale. Le legioni romane nel primo secolo d.C. crearono una serie di fortificazioni a nord del Moray Firth e della grande fortezza legionaria di Inchtuthill. Infatti Agricola cre\u00f2 il forte di Stracathro e gli accampamenti di Balmakewan, Kair House, Raedykes e Normandyles fino al piccolo porto di Devana (attuale Aberdeen).\nQueste fortificazioni continuavano fino al forte di Cawdor, vicino Inverness e servirono per la vittoria romana nella battaglia del Monte Graupio, ma furono abbandonate all'improvviso pochi anni dopo il ritiro di Agricola dalla Britannia romana. L'accampamento di Raedykes fu riusato ed probabilmente ingrandito un secolo dopo, durante le Campagne in Britannia di Settimio Severo. Gabriel Surenne ed altri accademici credono che l'area intorno a Raedykes detta \"Kempstone Hill\" possa essere il luogo dove si svolse la battaglia del Monte Graupio nell'84. Comunque vi sono molte opinioni in merito, ed anche altri siti (come Cawdor) sono stati indicati.\nCaratteristiche.\nL'accampamento aveva meno di 110 acri (45 ha.), secondo l'archeologo Macdonald che lo scopr\u00ec, e possedeva caratteristiche tipiche dell'epoca di Agricola come un fossato a cuneo profondo. Ma il Dr. St. Joseph nel 1978 lo consider\u00f2 di oltre 120 acri e probabilmente costruito da Settimio Severo o da Antonino Pio (infatti nella vicina collina di Megray sono state trovate monete romane dell'epoca severiana).\nLa struttura aveva sei porte con fossati difensivi a forma di \"V\". I terrapieni difensivi denotano una struttura trapezoidale ed irregolare, causata dall'adattamento ad una piccola collina inclusa nell'accampamento. Una parte dei terrapieni \u00e8 andata distrutta dall'erosione. Da questa collina, attualmente chiamata \"Garrison Hill\", si poteva vedere l'oceano vicino e comunicare eventualmente con la Flotta romana. Raedykes, secondo St. Joseph, poteva ospitare circa 30.000 legionari ed ausiliari. Si trovava ad una giornata di marcia dal forte di Stracathro."}
{"id": "2487823", "revid": "599013", "url": "https://it.wikipedia.org/wiki?curid=2487823", "title": "C8H16", "text": ""}
{"id": "2487825", "revid": "1318658", "url": "https://it.wikipedia.org/wiki?curid=2487825", "title": "C6H12", "text": ""}
{"id": "2487826", "revid": "1534511", "url": "https://it.wikipedia.org/wiki?curid=2487826", "title": "Echela", "text": "Nella mitologia greca, Echela era il nome di uno dei figli di Pentilo.\nIl mito.\nPart\u00ec con il suo gruppo, fra cui vi era Sminteo, decisi a colonizzare l'isola di Lesbo. Durante il viaggio giunsero innanzi ad uno scoglio noto con il nome di Mesogeon. A quel punto dovevano appagare le richieste avanzate dall'oracolo tempo addietro: dovevano sacrificare un toro e una donna, il primo per soddisfare il dio dei mari Poseidone, il secondo sacrificio era per placare le ire possibili delle Nereidi. Scelsero a caso la fanciulla da sacrificare e il destino scelse la figlia di Sminteo. Enalo, un ragazzo innamorato della ragazza si gett\u00f2 con lei, e forse si salvarono."}
{"id": "2487827", "revid": "81195", "url": "https://it.wikipedia.org/wiki?curid=2487827", "title": "C3H6O", "text": ""}
{"id": "2487831", "revid": "1305772", "url": "https://it.wikipedia.org/wiki?curid=2487831", "title": "Yarmouth", "text": ""}
{"id": "2487832", "revid": "172", "url": "https://it.wikipedia.org/wiki?curid=2487832", "title": "Dominio integrale", "text": ""}
{"id": "2487834", "revid": "110157", "url": "https://it.wikipedia.org/wiki?curid=2487834", "title": "Numero di Grundy", "text": "I numeri di Grundy sono stati introdotti nella teoria dei giochi per il gioco del nim, per cui in inglese sono detti \"nimbers\" (nimeri). Prendono il nome dal matematico britannico Patrick Grundy, che dimostr\u00f2 nel 1939 il teorema di Sprague-Grundy, in maniera indipendente da Roland Sprague. I numeri di Grundy costituiscono una classe propria, e sono gli ordinali con le operazioni di addizione e moltiplicazione ridefinite.\nIl teorema mostra come ogni gioco imparziale \u00e8 equivalente ad un numero di Grundy, ossia che \u00e8 possibile determinare ad ogni mossa se il giocatore sta giocando correttamente o meno valutando la sua posizione in termini di questi valori."}
{"id": "2487835", "revid": "486946", "url": "https://it.wikipedia.org/wiki?curid=2487835", "title": "Naga Jolokia", "text": ""}
{"id": "2487837", "revid": "1318658", "url": "https://it.wikipedia.org/wiki?curid=2487837", "title": "Pierre Plantard", "text": "Di mestiere disegnatore tecnico, \u00e8 noto per aver affermato, sulla base di presunti documenti in realt\u00e0 prodotti da lui stesso con alcuni collaboratori, di essere l'ultimo discendente della dinastia dei re Merovingi, inventandosi una genealogia e nominandosi Gran Maestro di una fantomatica antica organizzazione, il Priorato di Sion (in realt\u00e0 fondata da lui stesso negli anni '50), al centro di teorie del complotto e pseudostoria spesso in collegamento con la presunta linea di sangue di Ges\u00f9 e la leggenda del Sacro Graal.\nBiografia.\nFiglio unico appartenente a una famiglia di modeste condizioni (il padre \u00e8 cameriere d'albergo, la madre casalinga) termina gli studi a 17 anni.\nDiventato sagrestano della chiesa di Saint-Louis-d'Antin, nel IX \"arrondissement\" di Parigi, svolge attivit\u00e0 politica come militante in varie associazioni d'estrema destra sino a fondare lui stesso dei gruppi antisemiti come \"R\u00e9novation nationale fran\u00e7aise\" o \"Alpha Galates\".\nAcquista notoriet\u00e0 come coautore nel 1967 dei cosiddetti dossiers segreti di Henri Lobineau.\nPlantard, a conforto di una sua antica discendenza dai re merovingi, adotta pseudonimi evocativi della sua nobilt\u00e0 di sangue come \"Varran de Verestra\", \"Pierre De France\", \"Chyren\" e, dopo il 1975, si nomina come \"Pierre Athanase Marie Plantard de Saint-Clair\" (si parla della famiglia Sinclair in riferimento alla leggenda templare della Cappella di Rosslyn in Scozia, ma in realt\u00e0 Plantard non aveva parentela nemmeno con questi nobili scozzesi). Cerca anche di rivendicare quindi, come \"merovingio\", quindi antecedente ai Carolingi e ai Capetingi, il trono di Francia al posto dei legittimisti (Borbone di Francia) e degli orleanisti (Borbone-Orl\u00e9ans), ma senza alcun seguito tra i monarchici francesi.\nL'esperienza politica.\nPlantard si cimenter\u00e0 nella politica per circa vent'anni nell'ambito dell'estrema destra francese.\nDopo una breve esperienza nell'\"Action fran\u00e7aise\" di Charles Maurras fonda il 27 dicembre 1937, a 17 anni, \"Alpha Galates\", movimento d'estrema destra schierato con il regime collaborazionista di Vichy.\nIl bollettino mensile di quattro pagine dell'associazione, dal titolo \"Vincere - Per una giovane cavalleria -\" viene pubblicato e distribuito gratuitamente solo in sei occasioni tra il settembre 1942 e il febbraio 1943 con articoli a firma di \"Pierre de France\" o \"Pierre de France-Plantard\".\nNel dicembre del 1940 Plantard si presenta come dirigente della \"R\u00e9novation nationale fran\u00e7aise\". Il 21 aprile del 1941, scrive al Prefetto per rendergli noto che il suo movimento politico ha deciso con \u00abl'appoggio delle autorit\u00e0 germaniche,di prendere possesso del locale non occupato situato al n\u00b022 di piazza Malesherbes, affittato all'ebreo inglese M. Shapiro\u00bb. Il permesso gli sar\u00e0 negato dalle autorit\u00e0 tedesche il 3 settembre del 1941.\nDopo la liberazione della Francia dall'occupazione tedesca, Plantard tenta di far passare le sue organizzazioni come gruppi di resistenza partigiana.\nNella crisi politica del maggio 1958 nell'ambito della Rivoluzione algerina dichiara di essere uno degli organizzatori dei comitati di salute pubblica in Francia.\nL'esperienza esoterica.\nIl suo interesse per l'esoterismo si sviluppa con i contatti che Plantard avrebbe avuto prima e durante la guerra con l'ambiente della sinarchia di Saint-Yves d'Alveidre in particolare tramite Georges Monti, alias Israel Monti.\nQuesti suoi interessi lo determinano nel 1947 a iniziare le pratiche legali necessarie per la fondazione della \"Accademia latina\", organizzazione per la ricerca storica. Ma bisogner\u00e0 aspettare gli anni cinquanta per vederlo diffondere, nella cerchia cattolica, una versione della sua storia personale accreditante la sua discendenza regale dal merovingio Dagoberto II pretendente al trono francese.\nL'8 luglio del 1951 Plantard si iscrive alla loggia massonica \"L'avvenire del Chablais\" del Grande Oriente di Francia.\nIl Priorato di Sion.\nNel dicembre del 1953 uscito dopo sei mesi dalla prigione per appropriazione indebita Plantard dichiara di essere il dirigente di un'associazione segreta il \"Priorato di Sion\".\nIl \"Priorato di Sion - C.I.R.C.U.I.T.\" (Cavalleria di Istituzione e Regola Cattolica e di Unione Indipendente Tradizionalista), in base all'articolo III.c dello statuto prendeva il nome da una vicina montagna, chiamata Sion, nei pressi della cittadina francese di Annemasse (niente a che vedere dunque con il pi\u00f9 noto monte Sion in Palestina). Questa associazione si dedicava, tramite un suo giornale intitolato \"Circuit\", ad opporsi alla borghesizzazione della regione. Il Priorato del 1956 aveva sede nell'abitazione di Plantard medesimo ad Annemasse, ed era stato registrato ufficialmente alla sotto-prefettura di Saint-Julien-en-Genevois il 7 maggio 1956 da Andr\u00e9 Bonhomme e Pierre Plantard, come prevedeva la legge francese.\nVenne sciolto in un periodo successivo all'ottobre 1956, ma rivitalizzato in modo intermittente da Plantard tra il 1962 e il 1993, come loggia iniziatica, con la speranza che sarebbe diventato un'avanguardia dedicata alla restaurazione della cavalleria e della monarchia in Francia, per portare avanti le sue pretese di successore al trono di Francia.\nIl Priorato inizi\u00f2 a produrre fra il 1964 e il 1967 tutta una serie di documenti, sotto il nome di \"Dossiers segreti di Henri Lobineau\", spesso di distribuzione limitata e pubblicati in edizione privata.\nGli argomenti di queste carte erano i pi\u00f9 generici, ma in tutti v'erano inseriti riferimenti, pi\u00f9 o meno espliciti, a un presunto passato millenario del Priorato; molti di questi documenti inoltre ricollegavano questo oscuro passato al mistero del curato B\u00e9renger Sauni\u00e8re. I documenti furono depositati alla Biblioth\u00e8que Nationale di Parigi sotto vari pseudonimi.\nLe pergamene e l'oro di Rennes.\n\u00c8 pi\u00f9 o meno dello stesso periodo la pubblicazione de \"Le tr\u00e8sor maudit\" (1967), un romanzo \"best seller\" scritto da G\u00e9rard de S\u00e8de in cui si afferma che l'abate Sauni\u00e8re avesse trovato delle misteriose pergamene indicanti un tesoro da cui sarebbero provenute le sue misteriose ricchezze.\nLa notoriet\u00e0 del Priorato di Sion inizier\u00e0 proprio nel periodo in cui Plantard entra in contatto con G\u00e9rard de S\u00e8de, gi\u00e0 noto per un libro sulla storia della citt\u00e0 di Gisors: \"I templari sono fra noi\" (1962).\nQuesto incontro determiner\u00e0 la pubblicazione di un successivo libro di de S\u00e8de, \"L'oro di Rennes\" (1967), che poi costituir\u00e0 la base del bestseller di Dan Brown: \"Il codice da Vinci\".\nNel libro veniva raccontato il ritrovamento da parte di Sauni\u00e8re di alcune pergamene, corredato da alcune testimonianze.\nIn realt\u00e0, le pergamene riprodotte nel libro di De S\u00e8de erano state riprodotte dal marchese Philippe de Ch\u00e9risey (1923 - 1985),umorista della radio francese e attore (sotto il nome di Am\u00e9d\u00e9e), amico di Plantard, che nel 1979 ebbe a dichiarare: \"\u00ab Les parchemins ont \u00e9t\u00e9 fabriqu\u00e9s par moi, dont j'ai pris le texte en onciale \u00e0 la Biblioth\u00e8que Nationale sur l'\u0153uvre de Dom Cabrol, l'Arch\u00e9ologie chr\u00e9tienne \u00bb\" (Le pergamene sono state fabbricate da me prendendo il testo in onciale nell'opera di Dom Cabrol presso la Biblioteca Nazionale)\nIl messaggio nascosto nelle pergamene faceva riferimento ad un tesoro che apparteneva a Sion (dunque al Priorato) e a Dagoberto II e a qualcuno che era \"morto l\u00e0\" (a Rennes).\nIl personaggio che sarebbe morto a Rennes era secondo Plantard, Sigisberto IV. Presunto figlio di Dagoberto che storicamente si ritiene essere deceduto molto giovane e senza figli insieme al padre, mentre nel racconto di Plantard diviene invece l'anello di congiunzione tra i Merovingi e i signori di Rennes, dai quali - a sua volta - egli affermava di discendere.\nL'affare Pechiney-Triangle.\nNel 1993 Pierre Plantard viene implicato nell'inchiesta giudiziaria sulla morte di Roger-Patrice Pelat, vecchio amico del presidente Fran\u00e7ois Mitterrand.\nIn tribunale Plantard confesser\u00e0 che le liste in cui era inserito il nome di Pelat come gran maestro del Priorato erano state da lui stesso falsificate.\nIn quest'ultimo periodo della sua vita Plantard non ebbe pi\u00f9 la notoriet\u00e0 di cui era stato precedentemente oggetto.\nCoerentemente con il suo interesse per i misteri Plantard volle anche in quest'ultima occasione far credere di essere morto il 13 giugno del 2000 quando in realt\u00e0 era deceduto il 3 febbraio dello stesso anno. Il suo corpo fu cremato."}
{"id": "2487839", "revid": "123164240", "url": "https://it.wikipedia.org/wiki?curid=2487839", "title": "Campionato sudamericano di pallavolo maschile 1981", "text": "Il XIV campionato sudamericano di pallavolo maschile si \u00e8 svolto dal 12 al 19 luglio 1981 a Santiago del Cile, in Cile. Al torneo hanno partecipato 6 squadre nazionali sudamericane e la vittoria finale \u00e8 andata per la tredicesima volta, l'ottava consecutiva, al Brasile.\nPodio.\nCampione.\nBrasile(Tredicesimo titolo)\nSecondo posto.\nArgentina\nTerzo posto.\nCile"}
{"id": "2487840", "revid": "426330", "url": "https://it.wikipedia.org/wiki?curid=2487840", "title": "Vicenzi Group", "text": "Vicenzi Group \u00e8 un'azienda italiana operante nel settore alimentare di prodotti da forno con i marchi \"Matilde Vicenzi\", \"Grisb\u00ec\" e \"Mr. Day\".\nStoria.\nLa creazione.\nFondata da Matilde Vicenzi nel 1905 a San Giovanni Lupatoto in provincia di Verona, attuale sede e stabilimento principale dell'azienda. Nasce come piccolo negozio di pane, pasticceria e alimentari, fino all'acquisto della prima linea automatizzata nel 1968. Nel 1912 \u00e8 acquistata la prima macchina per i biscotti siringati; nel 1944, alla scomparsa di Matilde, la guida dell'aziendina passa al figlio Angelo il quale abbandona la produzione di pane soprattutto quando nel 1946 arriva in bottega la Melzi, una macchina automatica per produrre biscotti.\nAngelo, coadiuvato dai tre giovani figli (Beppina, Giuseppe, Mario) imprime nuovi impulsi all'azienda artigianale con Mario responsabile della vendita e delle consegna mentre Giuseppe cura la produzione. Nel 1970 l'azienda, fino ad allora chiamata \"Matilde Vicenzi &amp; Figli\", diventa \"Vicenzi Biscotti S.p.A.\" e inizia il processo di industrializzazione e ampliamento dell'offerta nel mercato della pasticceria industriale, trasferendo la sede in uno stabilimento a San Giovanni Lupatoto, specializzandosi nell'amaretto e introducendo successivamente la \"Vicenzovo\" per creare il savoiardo. Nel 1975, in seguito ad un viaggio in Giappone, Giuseppe compra una macchina adatta alla produzione della sfoglia italiana. Nasce il Millefoglie.\nIl rafforzamento.\nNel 2003 l'impresa, gi\u00e0 guidata da Giuseppe, acquisisce la Maradini di Fiorenzuola d'Arda, specialista in ciambelle. Nel 2005 festeggia i suoi 100 anni di attivit\u00e0: d\u00e0 vita alla Linea Oro di Matilde e dedica alla citt\u00e0 di Verona un libro monografico e una mostra fotografica \"Verona nel cuore di Vicenzi: sguardi inediti tra la gente e i luoghi scaligeri\", tenutasi in Piazza Bra. Gli autori delle fotografie sono stati: Karl De Keyzer (Magnum), Stefano De Luigi (Contrasto) e Mauro Fiorese. Nel dicembre dello stesso anno la societ\u00e0 prende il nome di \"Vicenzi Group\" rilevando la linea forno della Parmalat e acquisendo i marchi \"Mr. Day\", \"Grisb\u00ec\" e \"ProntoForno\". L'acquisizione comprende anche 4 stabilimenti e 400 dipendenti.\nNel 2006, con Giuseppe gi\u00e0 da tempo alla guida dell'azienda con al fianco le tre figlie, il fatturato raggiunge i 99 milioni di euro. Nel 2010 \u00e8 effettuato il restyling del logo con l'effigie di Matilde che appare in primo piano come firma e icona, nel 2013 l'azienda sponsorizza la \"Stella di Verona\", la stella cometa di piazza Bra.\nLa crisi e la ripresa.\nNel 2015, dopo avere incontrato qualche anno di difficolt\u00e0 in seguito alla crisi economica, Vicenzi Group si riprende. Apre la Vicenzi Usa, societ\u00e0 commerciale con base logistica nel New Jersey. Inserita nel programma Elite della Borsa italiana, un programma di formazione per la quotazione, nel 2016 fa entrare al vertice dell'azienda un manager esterno in quanto nessuna delle tre figlie di Giuseppe ha intenzione di gestire l'attivit\u00e0. Si rivolge cos\u00ec ad un fondo di \"private equity\" per fare entrare nella societ\u00e0 un socio di minoranza in quanto il Gruppo ha un'esposizione bancaria di oltre 30 milioni di euro, parte del debito contratto per l'acquisizione del ramo da Parmalat. Il fatturato consolidato, nel 2019, \u00e8 stato pari a 124 milioni di euro.\nMarchi e stabilimenti.\nDal 2005 Vicenzi Group spa opera con tre marchi: Matilde Vicenzi, Grisb\u00ec e Mr. Day. Inoltre, dispone di quattro stabilimenti: quello storico della sede di San Giovanni Lupatoto, due acquisiti da Parmalat situati a Bovolone (VR) e Nusco (AV) e lo stabilimento ex Maradini a Fiorenzuola d'Arda.\nUn piano di rilancio dei marchi Mr. Day e Grisbi \u00e8 completato nel 2017 con un fatturato che cresce di circa 117 milioni di euro (+10,2% rispetto al 2016) e con un margine operativo lordo di circa 11 milioni (+20% rispetto al 2016)."}
{"id": "2487847", "revid": "187", "url": "https://it.wikipedia.org/wiki?curid=2487847", "title": "Pedal\u00f2", "text": "Il pedal\u00f2 \u00e8 un tipo di patt\u00ecno o moscone da diporto a propulsione muscolare umana derivata dal pattino.\nStoria.\n\"Pedal\u00f2\" \u00e8 derivato dal francese \"p\u00e9dalo\", nome commerciale che a sua volta deriva da \"p\u00e9daler\", ovvero \u201cpedalare\u201d, marchio registrato da Georges-Henri Canton e Jean-Eug\u00e8ne Canton che lo idearono (progettandone diversi modelli) nel 1933 come \"engin de navigation perfectionn\u00e9\", depositando il brevetto del nome nel 1936.\nL'idrovelo.\nIl pedal\u00f2 venne preceduto da un veicolo similiare, denominato \"Idrovelo\", progettato dall'ingegnere varallino Riccardo Durio e costruito dal meccanico torinese Umberto Cattaneo. Tale natante a pedali venne collaudato e brevettato nel 1902 ed era costituito da due tubi galleggianti in lega di zinco, uniti da un telaio in tubi d'acciaio, sormontato da una bicicletta priva di ruote. La corona mossa dai pedali era collegata, tramite una catena, ad un asse trasversale anteriore, alle cui estremit\u00e0 erano poste due ruote di piccolo diametro, munite di palette perpendicolari a contatto con l'acqua.\nIl veicolo, pur dimostratosi perfettamente funzionante, non ebbe successo commerciale.\nDescrizione.\nCostruito inizialmente in legno ed ora in vetroresina, il pedal\u00f2 \u00e8 costituito da due scafi paralleli uniti tra loro da un telaio cui \u00e8 vincolata una ruota a pale azionata per mezzo di pedali per la trasmissione della potenza, e da una leva che governa il timone dell'imbarcazione.\nIn Italia il suo utilizzo \u00e8 disciplinato dall'ordinanza di sicurezza balneare emessa dalla capitaneria di porto competente per territorio."}
{"id": "2487860", "revid": "1573940", "url": "https://it.wikipedia.org/wiki?curid=2487860", "title": "Frankliniella tritici", "text": "Il tripide orientale dei fiori (\"Frankliniella tritici\" ) \u00e8 un insetto tisanottero della famiglia dei Tripidi, noto per essere molto dannoso, al pari della \"Frankliniella occidentalis\", nei confronti di diverse piante da frutto e da fiori.\nDescrizione.\nDalle dimensioni molto piccole (circa 1,5 millimetri) si presenta di colore giallo o tendente al marrone. Le antenne sono composte di da otto segmenti, sul quarto dei quali si trovano gli organi sensori."}
{"id": "2487861", "revid": "1543377", "url": "https://it.wikipedia.org/wiki?curid=2487861", "title": "Asteroide di tipo X", "text": "Gli asteroidi di tipo X sono un raggruppamento nella classificazione spettrale degli asteroidi. Il gruppo contiene diversi tipi di asteroidi con spettri simili ma probabilmente con composizioni alquanto differenti.\nClassificazione Tholen.\nNella classificazione Tholen il Gruppo X comprende 3 tipi diversi:\nSiccome in questa classificazione l'albedo \u00e8 una discriminante tra i tipi diversi, alcuni oggetti di cui non si hanno dati precisi di albedo sono assegnati al Tipo X. Ad esempio 50 Virginia.\nClassificazione SMASS.\nNella classificazione SMASS non viene considerato l'albedo dell'oggetto, ma i diversi tipi spettrali vengono suddivisi sulla base di caratteristiche spettrali troppo tenui per essere visibili nel programma a larga banda ECAS (\"Eight-Color Asteroid Survey\") usato per la classificazione Tholen.\nIl gruppo X contiene i tipi:\nAd eccezione del gi\u00e0 citato tipo Xe, non ci sono significative correlazioni tra queste suddivisioni SMASS e quelle del medesimo gruppo nella classificazione Tholen. Gli asteroidi del gruppo X della classificazione SMASS sono classificati in uno o l'altro dei tipi E, M o P nella Tholen."}
{"id": "2487867", "revid": "132266", "url": "https://it.wikipedia.org/wiki?curid=2487867", "title": "Mobility manager", "text": ""}
{"id": "2487870", "revid": "123164245", "url": "https://it.wikipedia.org/wiki?curid=2487870", "title": "Campionato sudamericano di pallavolo maschile 1983", "text": "Il XV campionato sudamericano di pallavolo maschile si \u00e8 svolto dal 27 al 31 luglio 1983 a San Paolo, in Brasile. Al torneo hanno partecipato 7 squadre nazionali sudamericane e la vittoria finale \u00e8 andata per la quattordicesima volta, la nona consecutiva, al Brasile.\nPodio.\nCampione.\nBrasile(Quattordicesimo titolo)\nSecondo posto.\nArgentina\nTerzo posto.\nCile"}
{"id": "2487871", "revid": "767487", "url": "https://it.wikipedia.org/wiki?curid=2487871", "title": "Sergej Maly\u0161ev", "text": "Carriera.\nUtilizzato nel ruolo di ultimo, come massimo riconoscimento in carriera ha la partecipazione con la Nazionale di calcio a 5 della Russia al FIFA Futsal World Championship 2000 in Guatemala dove la nazionale russa, \u00e8 giunta ad un prestigioso quarto posto. Maly\u0161ev ha poi fatto parte delle spedizioni russe anche agli europei del 2001 (medaglia di bronzo), 2003 e 2005 (medaglia d'argento)."}
{"id": "2487872", "revid": "33689", "url": "https://it.wikipedia.org/wiki?curid=2487872", "title": "Marco Vitale", "text": ""}
{"id": "2487873", "revid": "729019", "url": "https://it.wikipedia.org/wiki?curid=2487873", "title": "Muscolo retto posteriore minore della testa", "text": "Nell'anatomia umana il muscolo retto posteriore minore della testa (rectus capitis posterior minor) \u00e8 un muscolo della regione suboccipitale del collo.\nSi inserisce sull'impronta rugosa dell'osso occipitale (al di sotto della linea nucale) e sul tubercolo dell'atlante.\nRecenti ricerche correlano una sua unione con la dura madre del midollo spinale, in caso di anomala contrazione (anche per alterazioni posturali tra il capo e le prime vertebre cervicali) potrebbe essere responsabile di mal di testa cervicale ."}
{"id": "2487877", "revid": "15756", "url": "https://it.wikipedia.org/wiki?curid=2487877", "title": "Oltrechiusa", "text": "L'Oltrechiusa (\"Oltreciusa\" in dialetto cadorino) \u00e8 il territorio posto oltre la chiusa di Venas e comprendente i comuni di Vodo, Borca e San Vito di Cadore. Si tratta di uno sbarramento naturale, fortificato in passato come postazione di difesa contro le incursioni nemiche, che permetteva di bloccare la via verso Pieve con l'utilizzo di pochi uomini.\nNote storiche.\nPresso la chiusa, un rudimentale dispositivo militare dovette esistere probabilmente gi\u00e0 nel X secolo, durante le scorrerie degli Ungari, seppur venga ufficialmente citato solo nel 1414, durante l'ultimo patriarcato aquileiese di Ludovico di Teck. Consisteva originariamente in una struttura di legno fornita di alcuni ordigni difensivi e dominante la strada in prossimit\u00e0 appunto della chiusa naturale. \u00c8 documentato che nel 1452 fu sostituita con un \"fortilicium de muro\" cui furono pure aggiunti dei locali per ricoverare gli inabili e che nel 1453 il Consiglio della Magnifica Comunit\u00e0 di Cadore decise di ricorrere a tali apprestamenti difensivi per parare le minacce di numerosi vassalli tedeschi, raccoltisi a Brunico e seriamente intenzionati a invadere il Cadore.\nAnche in quella occasione, come del resto in tante altre precedenti e seguenti, era previsto che fanciulli e donne si ritirassero al di qua della chiusa lasciando agli uomini validi, con poche armi, il compito della resistenza.\nNel 1508, in seguito all'occupazione dell'allora territorio cadorino d'Ampezzo da parte dell'imperatore Massimiliano d'Austria, la chiusa divenne fondamentale per le strategie della Serenissima tanto che pare che Bartolomeo d'Alviano ne avesse disposto un riassetto completo prima e dopo lo storico scontro di Rusecco.\nSecondo il prof. Antonio Ronzon e Giuseppe Ciani, in loco dovevano essere presenti pi\u00f9 torri piantate su scoscesi dirupi, ma di queste non \u00e8 rimasta traccia alcuna.\nLa chiusa fu teatro di un aspro scontro nel maggio del 1848 allorch\u00e9 Pier Fortunato Calvi vi port\u00f2 i suoi Corpi Franchi e due cannoni per sventare gli attacchi dell'Hablitschek. \nLe difese della Grande Guerra sembrano poi la logica continuazione di una lunga tradizione strategica.\nStoricamente legata alle comunit\u00e0 di Pescul e Zopp\u00e8 di Cadore, queste localit\u00e0 erano raggiungibili dall'Oltrechiusa da trafficati sentieri, attraverso la forcella Forada e la Ciandolada rispettivamente.\nAd ogni famiglia oltremontana, ovvero della val Fiorentina, corrispondeva una famiglia di San Vito e viceversa, come punto di appoggio in caso di difficolt\u00e0. \nLa leggenda e la chiesa della Madonna della Difesa.\nNell'inverno del 1411 Sigismondo di Lussemburgo, intenzionato a prendere personalmente la corona imperiale a Roma,\ndecise di inviare delle truppe a liberare l'antica strada regia per Botestagno, allora sotto il controllo del Patriarcato di Aquileia.\nNe deriv\u00f2 uno scontro armato con le truppe patriarchine, coadiuvate dalle cernide cadorine, sulla sella di Cimabanche.\nSecondo la tradizione, su intercessione della Beata Vergine, le truppe imperiali si annientarono in scontri fratricidi e l'invasione fu cos\u00ec sventata. In quella occasione per\u00f2, alcuni regolieri di Vinigo vennero fatti prigionieri e incarcerati a Brunico. \nPer sciogliere il voto, la comunit\u00e0 intraprese la costruzione della chiesa della Madonna della Difesa, testimoniata per la prima volta nel 1490. Adiacente alla pievanale di San Vito, conserva nell'abside il pi\u00f9 antico affresco raffigurante la Madonna con la spada. Per la difficolt\u00e0 interpretativa del suo insieme, l'affresco \u00e8 noto come \"l'affresco degli indovinelli\". \nPer il riscatto degli ostaggi invece, che ammontava a ben 2600 lire venete, la Regola di Vinigo (anche chiamata Regola di Lerosa e Travenanzes) decise di vendere alla Regola di Larieto i propri possedimenti di Travenanzes, Lerosa e Ospitale. Il rogito fu stipulato il 30 settembre 1415 e approvato dal Maggior Consiglio il 26 marzo 1416. Successivamente alla ratifica della Magnifica Comunit\u00e0 di Cadore, fu introdotta una modifica agli Statuti cadorini che da quel momento impediva esplicitamente una qualunque futura vendita dei patrimoni regolieri.\nNel 2012, nella chiesa dei Santi Rocco e Sebastiano di Peaio, \u00e8 stato ritrovato un gonfalone ben conservato raffigurante la Madonna della Difesa. La Vergine appare dipinta su delle tele applicate centralmente ad ambo i lati: sul primo \u00e8 assisa su uno specchio di luna, con un serpente a bocca aperta sotto il tallone, tiene in pugno la spada ed \u00e8 circondata sia a destra che a sinistra da quattro popolani, sull'altro \u00e8 circondata da due angioletti e in atto di proteggere, con il proprio mantello, altri popolani. Il tessuto del gonfalone, forse broccato damascato, \u00e8 di colore rosso cupo e con quattro frange.\nLa muraglia di Giau.\nSi ritiene che i primi a pascolare il bestiame nella rigogliosa conca di Giau siano stati i sanvitesi, verosimilmente provenienti da malga Prendera e da malga Mondeval attraverso forcella Giau.\nLe liti per lo sfruttamento di questi pascoli, fra cadorini ed ampezzani, si protrassero per secoli. Dapprima in seno alla Magnifica Comunit\u00e0 di Cadore e successivamente, con la conquista imperiale di Ampezzo, con implicazioni internazionali.\nNel 1752 si pervenne ad un accordo tra i rappresentanti della Repubblica di Venezia e dell\u2019Impero austriaco. Con esso si confermava il possesso dei sanvitesi, gi\u00e0 testimoniato in un documento del 1331, ma si stabiliva che per mantenere i loro antichi diritti i cadorini avrebbero dovuto costruire, a loro spese, una muraglia per impedire lo sconfinamento del loro bestiame.\nLe condizioni imposte erano proibitive: la muraglia doveva essere alta sei piedi, larga cinque alla base e due alla sommit\u00e0, e svilupparsi fra i Lastoni di Formin e il Becco della Muraglia, contrafforte del Nuvolau, per circa due chilometri. Pena la perdita dei diritti di pascolo, doveva essere completata in novanta giorni.\nNonostante le enormi difficolt\u00e0 i sanvitesi riuscirono a completare la muraglia, da allora nota localmente come la \"Marogna de Jou\".\nTaul\u00e8n e Marceana.\nSulla riva destra del Boite, nel comune di Borca, sorgevano i villaggi di Taul\u00e8n e Marceana, il primo pi\u00f9 vicino al fiume, il secondo poco pi\u00f9 elevato sulla costa.\nIl 21 aprile 1814 improvvisamente una parte dell'Antelao fran\u00f2, spingendo avanti i detriti lasciati da una precedente frana e rovinando nel Boite. L'alveo del torrente non fu sufficiente a frenare una tale forza, tanto che la massa di terra e pietre sal\u00ec la riva opposta, travolgendo in un attimo le due borgate. Interrotto il deflusso delle acque si form\u00f2 un lago, i cui argini per\u00f2 furono presto rotti, aumentando ulteriormente le dimensioni del disastro. Quel giorno morirono 314 persone e diverse centinaia di animali. \nLe cronache del tempo riferiscono che tra i defunti ne figuravano undici di Borca, uno di San Vito, uno di Ampezzo e quattro forestieri. Sedici case furono completamente distrutte e solo due famiglie si salvarono, quelle di G. Battista e di Giovanni Sala-Tuzze, le cui abitazioni furono risparmiate dalla furia dell'evento. \nSi racconta che le grida disperate di alcuni sepolti durarono qualche giorno, senza che si potesse far nulla per poterli trarre in salvo. La sorte miseranda dei due paesi suscit\u00f2 la compassione di tutto il Veneto e nella Chiesa di San Canciano a Venezia, oltre che nelle chiese di tutto il Cadore e del Bellunese, si istituirono perpetui suffragi per i sepolti.\nCollegamenti esterni.\nLe fortificazioni a Venas:"}
{"id": "2487878", "revid": "818832", "url": "https://it.wikipedia.org/wiki?curid=2487878", "title": "Serguei Malishev", "text": ""}
{"id": "2487879", "revid": "729019", "url": "https://it.wikipedia.org/wiki?curid=2487879", "title": "Muscolo obliquo inferiore della testa", "text": "Nell'anatomia umana il muscolo obliquo inferiore della testa \u00e8 un muscolo della regione suboccipitale del torso. Nasce dal processo spinoso della seconda vertebra cervicale (detta epistrofeo) e si inserisce sulla parte posteriore dell'estremit\u00e0 superiore del processo trasverso della prima (atlante). Il nome pu\u00f2 essere confondente in quanto viene definito \"muscolo della testa\" ma non si inserisce direttamente sul cranio.\nAzione.\nIl muscolo obliquo inferiore della testa \u00e8 responsabile della rotazione della testa e dell'atlante (\"articolazione atlanto-assiale laterale\") dallo stesso lato dell'inserzione del muscolo."}
{"id": "2487880", "revid": "1442080", "url": "https://it.wikipedia.org/wiki?curid=2487880", "title": "U.S. Men's Clay Court Championships 2006 - Singolare", "text": "Il singolare dell'U.S. Men's Clay Court Championships 2006 \u00e8 stato un torneo di tennis facente parte dell'ATP Tour.\nMardy Fish ha battuto in finale J\u00fcrgen Melzer 3-6, 6-4, 6-3."}
{"id": "2487899", "revid": "287204", "url": "https://it.wikipedia.org/wiki?curid=2487899", "title": "Ali Nakhjavani", "text": ""}
{"id": "2487900", "revid": "287204", "url": "https://it.wikipedia.org/wiki?curid=2487900", "title": "Campionati mondiali di nuoto 2009 - 200 metri misti maschili", "text": "Le qualifiche per la semifinale si sono svolte la mattina del 29 luglio 2009, mentre la semifinale si \u00e8 svolta la sera dello stesso giorno. La finale si \u00e8 svolta la sera del 30 luglio 2009.\nRecord.\nPrima di questa manifestazione il record del mondo (RM) e il record dei campionati (RC) erano i seguenti.\nDurante l'evento sono stati migliorati i seguenti record:"}
{"id": "2487902", "revid": "1924342", "url": "https://it.wikipedia.org/wiki?curid=2487902", "title": "Smack That", "text": "Smack That \u00e8 una canzone del cantante senegalese Akon, pubblicata come primo singolo estratto dall'album \"Konvicted\" del 2006. \u00e8 stata cantata insieme a Eminem\nIl brano ha debuttato alla 95\u00aa posizione di Billboard Hot 100 il 26 settembre 2006. Ha anche stabilito un record nella sua seconda settimana, balzando di 88 posizioni, ossia dalla 95\u00aa alla 7\u00aa. Successivamente la canzone la raggiunto la 2\u00aa posizione. Al 20 ottobre 2006 \"Smack That\" ha raggiunto la prima posizione tra i brani pi\u00f9 scaricati di iTunes.\nIl video.\nIl video \u00e8 ispirato al film \"48 ore\", \u00e8 interpretato dallo stesso Akon e riguarda il recupero d'una ragazza. Ambientato di sera, inizia con la visione, dal buio della camera, del carcerato Akon che intona la canzone in bassofondo, come per rilassarsi; ha un berretto scuro sul capo e un walk-man per le mani, seduto su un letto davanti a delle sbarre massicce. Nel frattempo viene raggiunto da un poliziotto(https://it.wikipedia.org/wiki/Eric_Roberts), il quale gli getta una foto nella quale \u00e8 ritratta una bellissima ragazza dal viso ovale e occhi a mandorla, con capelli biondi e riccioluti. Il giovane s'incuriosisce e gli viene dato il compito di rintracciarla insieme all'agente. A questo punto inizia la ricerca, l'ex prigioniero la cerca in un pub mentre il partner si lascia sedurre da alcune donne, presumibilmente prostitute, all'interno del locale. Queste scene sono alternate a quelle del cantante che viene visto in primo piano, o a figura intera mentre canta davanti a una Lamborghini Gallardo argentata su una strada deserta e scura. Il video continua con Akon che chiede della ragazza al barista (la donna lavorava nel locale) ma lui gli dice di non averla mai vista. Intanto viene circondato da alcune ragazze alle quali sfugge, che per\u00f2 seducono il collega. Eminem, co-protagonista del video, inizia la sua parte. Akon allora approfitta della situazione per scorgere per primo, tra le astanti, proprio la donna della sua ricerca. Vestita d'un abito nero con uno scollo a \"V\", questa con stacchi in nero della camera fugge da lui, voltandosi a stacchi dell'obiettivo che la riprende in un corridoio frequentato da altre fanciulle. Akon raggiunge il corridoio ma le altre ragazze lo tastano con movenze sensuali, ma tra uno stacco e l'altro l'uomo entra in una stanza dove c'\u00e8 il proprietario del pub seduto dietro ad una scrivania, e la giovane che si volta verso il salvatore, non prima di aver premuto un tasto dell'allarme generale. Lui per\u00f2, non contento, prende una sedia e la schianta contro una vetrata all'interno, fracassandola in mille pezzi. Poi prende la ragazza e fugge, seguito dagli occhi esterrefatti dell'agente di polizia, il quale prende la giacca e si dirige verso l'uscita. Ma Akon \u00e8 gi\u00e0 alla guida della Lamborghini vista prima allontanandosi con una retromarcia, mentre il partner esce con un'espressione di meraviglia. Le ultime due scene figurano la macchina che s'allontana davanti all'agente visto di spalle, e Akon ripreso in primo piano che ride guardando lo spettatore. L'ultima scena \u00e8 la veduta dei palazzi da una telecamera che guarda verso il cielo, con il rombo del motore dell'auto. Nel corso del video, appare Eminem vestito con una maglietta verde a mezze maniche, un cappello e una collana di diamanti con una pesante \"P\" come ciondolo (in onore all'amico defunto: Proof). Le sue scene sono inframmezzate con quelle delle donne all'interno del pub."}
{"id": "2487904", "revid": "287204", "url": "https://it.wikipedia.org/wiki?curid=2487904", "title": "Cop\u00e1n Ruinas", "text": "Cop\u00e1n Ruinas \u00e8 una citt\u00e0 dell'Honduras facente parte del dipartimento di Cop\u00e1n.\nIl comune venne istituito nel 1893 con parte del territorio del comune di Santa Rita ed ottenne lo \"status\" di citt\u00e0 il 21 febbraio 1949."}
{"id": "2487905", "revid": "767487", "url": "https://it.wikipedia.org/wiki?curid=2487905", "title": "Sean Clark", "text": "Biografia.\nDopo la laurea in informatica Clark comincia a lavorare alla LucasArts (all'epoca ancora Lucasfilm Games): il suo primo lavoro fu come programmatore sul sistema SCUMM per l'avventura grafica \"The Secret of Monkey Island\". Nel 1992 lavora, sempre come programmatore, su \"Indiana Jones and the Fate of Atlantis\"; successivamente si occuper\u00e0, come capo-progetto, della conversione Amiga dello stesso gioco.\nIl suo primo grande successo arriva per\u00f2 nel 1993: Clark, in collaborazione con Michael Stemmle, \u00e8 capo-progetto, programmatore e sceneggiatore di \"Sam &amp; Max Hit the Road\", avventura grafica tratta dai fumetti di Sam &amp; Max ideati da Steve Purcell. Sull'onda del successo ottenuto, Clark mette mano alla travagliata sceneggiatura di \"The Dig\", gioco ideato e voluto da Steven Spielberg ma da anni rimasto allo stadio della fase di sviluppo: Clark cambia la storia, cura il design e scrive i dialoghi insieme allo scrittore Orson Scott Card; \"The Dig\" esce cos\u00ec nel 1995.\nIl suo lavoro successivo vedr\u00e0 la luce soltanto cinque anni dopo, nel 2000: si tratta di \"Fuga da Monkey Island\", quarto episodio della saga di Monkey Island, realizzato ancora una volta in collaborazione con Stemmle. Il gioco divide i fan, ma subito Clark comincia a dedicarsi ad un altro progetto, un seguito di \"Full Throttle\" intitolato \"Full Throttle: Hell on Wheels\"; lo sviluppo del gioco, per\u00f2, viene bloccato nel corso del 2003, e l'anno dopo Clark decide di lasciare la LucasArts, che aveva ormai abbandonato il mercato delle avventure grafiche. Attualmente, Clark lavora alla EA Los Angeles."}
{"id": "2487908", "revid": "767487", "url": "https://it.wikipedia.org/wiki?curid=2487908", "title": "Giuseppe Greco (politico)", "text": "Laureato in Ingegneria Elettronica, espleta la sua attivit\u00e0 prima in aziende di telecomunicazione (SIP, Ministero delle poste e delle telecomunicazioni) e successivamente come libero professionista e docente di Elettronica nella Scuola Media Superiore. Iscritto giovanissimo nella Democrazia Cristiana, ricopre vari incarichi di partito e pubblici.\nPi\u00f9 volte consigliere comunale ed assessore nel Comune di Arzano, nel 1994 si iscrive al Centro Cristiano Democratico (CCD) ed \u00e8 eletto alla Camera dei deputati nel collegio di Arzano. Opera nella Commissione Ambiente Territorio e Lavori Pubblici della Camera.\nSuccessivamente ricopre incarichi politici a vari livelli nel CCD Napoletano e successivamente nell'UDC."}
{"id": "2487913", "revid": "1318658", "url": "https://it.wikipedia.org/wiki?curid=2487913", "title": "Cop\u00e1n (disambigua)", "text": ""}
{"id": "2487916", "revid": "200568", "url": "https://it.wikipedia.org/wiki?curid=2487916", "title": "Corqu\u00edn", "text": "Corqu\u00edn \u00e8 una citt\u00e0 dell'Honduras facente parte del dipartimento di Cop\u00e1n.\nIl comune venne istituito nel 1824 ed ottenne lo \"status\" di citt\u00e0 l'11 marzo 1926."}
{"id": "2487917", "revid": "287204", "url": "https://it.wikipedia.org/wiki?curid=2487917", "title": "Corquin", "text": ""}
{"id": "2487919", "revid": "287204", "url": "https://it.wikipedia.org/wiki?curid=2487919", "title": "Campionati mondiali di nuoto 2009 - 200 metri farfalla femminili", "text": "Le qualifiche per la semifinale si sono svolte la mattina del 29 luglio 2009 mentre la semifinale si \u00e8 svolta la sera dello stesso giorno. La finale si \u00e8 svolta la sera del 30 luglio 2009.\nRecord.\nPrima di questa manifestazione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2487921", "revid": "729019", "url": "https://it.wikipedia.org/wiki?curid=2487921", "title": "Muscolo obliquo superiore della testa", "text": "Nell'anatomia umana il muscolo obliquo superiore della testa \u00e8 un muscolo della regione suboccipitale del torso."}
{"id": "2487922", "revid": "124123", "url": "https://it.wikipedia.org/wiki?curid=2487922", "title": "K\u014dsuke Suzuki", "text": "Carriera.\nDebutt\u00f2 nel 1997, dirigendo l'horror \"Happy People\". L'anno successivo gir\u00f2 il film d'azione \"Blood\", mentre nel 2001 diresse l'horror \"\", quarto film della serie \"Eko Eko Azarak\", e \"Stop the Bitch Campaign\", ero guro tratto da un manga di Tetsuya Koshiba e Hideo Yamamoto, primo film di una trilogia.\nNel 2004 diresse due episodi del film collettivo ' e '. Nel 2005 gir\u00f2 la commedia \"Oppai Alien\" e \"Maicchingu Machiko! Begins\", commedia erotica tratta dal manga \"Maicching Machiko Sensei\". L'anno successivo realizz\u00f2 per il V-Cinema il Pinky Violence \"\", quindi nel 2009 gir\u00f2 \"Enjo-k\u014dsai bokumetsu und\u014d\", terza parte della trilogia \"Stop the Bitch Campaign\", e \"Departed to the Future.\". "}
{"id": "2487923", "revid": "287204", "url": "https://it.wikipedia.org/wiki?curid=2487923", "title": "Campionati mondiali di nuoto 2009 - Staffetta 4x200 metri stile libero femminile", "text": "Le qualifiche per la finale si sono svolte la mattina del 30 luglio 2009. La finale si \u00e8 svolta la sera dello stesso giorno.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2487924", "revid": "2091899", "url": "https://it.wikipedia.org/wiki?curid=2487924", "title": "Christopher Ostorodt", "text": "Biografia.\nNacque a Goslar, figlio del pastore luterano Henning Ostorodt e di Caterina, figlia di un pastore. Fece i primi studi a Goslar e frequent\u00f2 dal 1581 l'Universit\u00e0 di K\u00f6nigsberg. Conclusi gli stud\u00ec, si trasfer\u00ec a Sluchow, in Pomerania, dove lavor\u00f2 come precettore; ebbe contatti con dei sociniani, attivi nella vicina Polonia, che lo accolsero tra i Fratelli Polacchi, cos\u00ec che Ostorod prese parte al loro Sinodo, tenuto nel settembre del 1585 a Chmielnik, dove fu ribattezzato.\nA causa della propaganda sociniana da lui fatta a Sluchow, perse il lavoro e fu costretto a trasferirsi prima a Danzica e poi a ritornare a Goslar, dove continu\u00f2 la sua attivit\u00e0 di proselitismo e convert\u00ec anche la madre Caterina, che intanto era rimasta vedova, le quattro sorelle e il fratello Johann. Le autorit\u00e0 cittadine non tollerarono una dottrina condannata per eresia, e, dato che Christopher aveva fatto in tempo a fuggire, arrestarono la madre, la quale fece pubblica abiura pur mantenendo intimamente le sue convinzioni unitariane. La madre e le sorelle poterono lasciare Goslar per essere accolte a Lublino dal sociniano Johann Balcerovicius, mentre Christopher e il fratello Johann si stabilirono dall'altro sociniano Andrew Lubieniecius, a Rak\u00f3w. Poco dopo, nel 1587, Christopher fu nominato maestro nella scuola di Chmielnik, succedendo a Pierre Statorius (Piotr Stoi\u0144ski).\nDopo un breve trasferimento a Smigel, ottenne un incarico pastorale nella chiesa dei Fratelli Polacchi di Buskow, vicino a Danzica. Nel luglio del 1598, Ostorodt e l'amico Wojdowski si recarono in Olanda per diffondervi le dottrine unitariane presso i numerosi polacchi che studiavano nell'Universit\u00e0 di Leiden. Qui conobbero lo studente Ernst Soner, futuro noto professore di medicina ad Altdorf, e lo convertirono. La loro attivit\u00e0 non pass\u00f2 per\u00f2 inosservata: il 3 settembre 1598 le autorit\u00e0 della citt\u00e0 decretarono l'espulsione dei due unitariani e il rogo dei loro libri. Essi non lasciarono subito l'Olanda e fecero stampare una loro difesa contro il provvedimento di espulsione e i motivi che lo aveva determinato.\nOsterodt torn\u00f2 a Buskow, pastore della locale chiesa unitariana. Si sa che era sposato e aveva almeno un figlio che portava il suo stesso nome; si dice anche che fosse irritabile e piuttosto rigido nell'interpretazione dottrinale, cos\u00ec da entrare pi\u00f9 volte in conflitto con altri confratelli: \u00e8 nota la sua opposizione alla dottrina secondo la quale i precetti di Cristo e degli apostoli non fossero tutti necessari per la salvezza, ma un Sinodo, appositamente convocato a Lublino, il 12 ottobre 1610 gli diede torto. Offeso della decisione, pens\u00f2 per un momento di lasciare la comunit\u00e0 ma poi si scus\u00f2, sottomettendosi alla decisione dell'Assemblea."}
{"id": "2487927", "revid": "282094", "url": "https://it.wikipedia.org/wiki?curid=2487927", "title": "Unitariano", "text": ""}
{"id": "2487928", "revid": "287204", "url": "https://it.wikipedia.org/wiki?curid=2487928", "title": "La Masia", "text": "La Masia (anche \"La Masia de Can Planes\") \u00e8 una struttura di formazione del vivaio della squadra di calcio del Barcellona. \u00c8 una residenza costruita nel 1702 e situata vicino al Camp Nou, stadio di casa della suddetta squadra. La costruzione fu ristrutturata e utilizzata come sede sociale del club in concomitanza con l'inaugurazione del Camp Nou.\nNel 1979 La Masia si \u00e8 poi trasformata nella residenza dei giovani calciatori selezionati per essere adattati a un determinato stile di gioco definito dai critici sportivi tiki-taka. Parecchi giovani che avevano vissuto a La Masia hanno continuato a giocare per la prima squadra.\nLa nuova Masia, che ha sostituito la \"Masia de Can Planes\", \u00e8 stata costruita nella Ciutat Esportiva Joan Gamper, ha una superficie di pi\u00f9 di 6.000m\u00b2 ed \u00e8 operativa da giugno 2011."}
{"id": "2487929", "revid": "1442080", "url": "https://it.wikipedia.org/wiki?curid=2487929", "title": "Monte Carlo Masters 2006 - Singolare", "text": "Il singolare del Monte Carlo Masters 2006 \u00e8 stato un torneo di tennis facente parte dell'ATP Tour 2006.\nRafael Nadal era il detentore del titolo e ha battuto in finale 6\u20132, 6\u20137, 6\u20133, 7\u20136(5) Roger Federer."}
{"id": "2487932", "revid": "1543377", "url": "https://it.wikipedia.org/wiki?curid=2487932", "title": "Cucuyagua", "text": "Cucuyagua \u00e8 un comune dell'Honduras facente parte del dipartimento di Cop\u00e1n.\nIl comune figura gi\u00e0 come entit\u00e0 autonoma nella divisione amministrativa del 1889."}
{"id": "2487935", "revid": "682087", "url": "https://it.wikipedia.org/wiki?curid=2487935", "title": "Bromexina", "text": "La bromexina \u00e8 un principio attivo impiegato come mucolitico nelle forme di tosse produttiva, spesso in associazione ad altri mucolitici o sedativi della tosse.\nIndicazioni.\nViene utilizzato nelle infezioni delle vie aeree, come bronchite cronica e polmonite.\nPosologia.\nIl dosaggio normale \u00e8 di 24 mg, ma gli adulti possono arrivare a 48 mg nell'arco delle 24 ore, generalmente in tre somministrazioni giornaliere."}
{"id": "2487940", "revid": "287204", "url": "https://it.wikipedia.org/wiki?curid=2487940", "title": "Iris (EP)", "text": ""}
{"id": "2487941", "revid": "125132098", "url": "https://it.wikipedia.org/wiki?curid=2487941", "title": "Ciutat Esportiva Joan Gamper", "text": "La Ciutat Esportiva Joan Gamper \u00e8 il centro sportivo che ospita le sedute di allenamento del Barcellona, oltre che la base dell'accademia del club. \u00c8 stato aperto il 1\u00ba giugno 2006. Il progetto \u00e8 degli architetti Enric Batlle e Joan Roig, mentre il costo totale \u00e8 stato di 77,5 milioni di euro.\nSituato a Sant Joan Desp\u00ed, con un'ampiezza di 136.839 m\u00b2, \u00e8 usato per l'allenamento e per alcune partite della squadra delle riserve, cos\u00ec come da molte delle altre sezioni della polisportiva (comprese pallacanestro, handball e futsal). Da quando la struttura \u00e8 completamente operativa, \u00e8 utilizzata da tutte le squadre giovanili del \"Bar\u00e7a\" che precedentemente hanno usato le altre strutture di allenamento del Camp Nou, principalmente il Mini Estadi e il Palau Blaugrana.\nLa prima squadra ha incominciato ad usare la struttura il 19 gennaio 2009, dopo che per trent'anni erano state utilizzate altre strutture vicino al Camp Nou. Le prime strutture per la squadra sono le stesse di quelle del vecchio campo, e dall'inizio del 2009-2010 includono una zona completa di saune e di altre strutture per il recupero del giocatore.\nDal 2010 ospita anche tutte le squadre giovanili del Barcellona in modo che possano non solo allenarsi su questi campi, ma anche alloggiarci.\nLa Ciutat Esportiva \u00e8 costata 68 milioni di euro, di cui 25,6 corrispondono per l'urbanizzazione e 42,5 ai costi totali della costruzione. Il 21 giugno 2002 e il 20 febbraio 2003 il club ha venduto due lotti, per 29,7 e 15,9 milioni di euro, per coprire parte dei costi del funzionamento."}
{"id": "2487943", "revid": "287204", "url": "https://it.wikipedia.org/wiki?curid=2487943", "title": "Iris (film)", "text": ""}
{"id": "2487944", "revid": "1149807", "url": "https://it.wikipedia.org/wiki?curid=2487944", "title": "I pronipoti incontrano gli antenati", "text": "I pronipoti incontrano gli antenati (\"The Jetsons Meet the Flintstones\"), noto anche come I Jetsons e I Flintstones finalmente insieme nelle trasmissioni pi\u00f9 recenti, \u00e8 un film d'animazione per la televisione del 1987, basato sui personaggi delle due serie animate ideate da Hanna-Barbera \"I pronipoti\" e \"Gli antenati\".\nIl film fa parte di \"Hanna-Barbera Superstars 10\" composta da dieci film di novanta minuti prodotta dal 1987 al 1988. \"I pronipoti incontrano gli antenati\" non \u00e8 che il terzo dei dieci.\nTrama.\nNelle rispettive ere, sia Fred Flintstone che George Jetson hanno problemi coi rispettivi lavori. Il primo viene licenziato insieme a Barney quando viene beccato a giocare a poker invece che svolgere il turno di lavoro notturno, mentre il secondo viene incolpato dal suo capo, il Signor Spacely per i continui furti delle sue idee dalla ditta rivale di Cogswell (in realt\u00e0 il responsabile \u00e8 il nuovo computer di quest'ultimo che \"seducendo\" quello di George ottiene le informazioni).\nQuando il piccolo Elroy Jetson costruisce una macchina del tempo, i membri della famiglia Jetson la utilizzano per sfuggire ai problemi, finendo nell'epoca dei Flintstone.\nDopo che le due famiglie fanno conoscenza, Fred cerca di riottenere il posto di lavoro usando gli oggetti avveniristici di George, ma fallisce.\nQuando il robot di casa Jetson, Rosie, tenta di riportare indietro nel futuro i suoi padroni, trasporta accidentalmente i Flinstones e i Rubbles (insieme alla loro macchina). Le due famiglie decidono cos\u00ec di adattarsi alla situazione.\nNel passato George diventa ricco grazie alla sua cintura antigravit\u00e0, mentre Spacely fa di Fred il suo nuovo testimonial dell'azienda; Cogswell per\u00f2 fa la stessa cosa con Barney cos\u00ec che i due amici finiscono per litigare.\nDopo un po' le due famiglie finiscono per rimpiangere le loro vecchie vite. Rosy riesce con un nuovo tentativo a riportare i Jetson nel futuro, ma la macchina del tempo si rompe.\nPer fortuna parte della sua energia rimane nella macchina dei Flinstones che, dopo aver aiutato George a smascherare il colpevole dei furti, tornano a casa insieme ai Rubbles. Grazie a George, Fred e Barney riottengono il lavoro.\nEdizione italiana.\nIn Italia il film \u00e8 stato trasmesso per la prima volta su Rai 1 il 15 ottobre 1991. Dai primi anni 2000, il film viene riproposto costantemente dalle reti Mediaset. La direzione del doppiaggio \u00e8 stato affidato a Piero Tiberi mentre i dialoghi da Daniela Altomonte."}
{"id": "2487945", "revid": "107831", "url": "https://it.wikipedia.org/wiki?curid=2487945", "title": "Pernell Whitaker", "text": "Ha vinto la medaglia d'oro alle Olimpiadi di Los Angeles del 1984.\nSoprannominato \"Sweet Pea\", \u00e8 stato campione IBF, WBC, WBA dei leggeri, IBF dei welters jr., WBC dei welters e WBA dei medioleggeri. Un nativo di Norfolk, Virginia, Whitaker ha vinto la medaglia d'argento ai Campionati del mondo del 1982; a ci\u00f2 \u00e8 seguita la conquista dell'oro ai Giochi Panamericani di Caracas nel 1983 e alle Olimpiadi del 1984. Ha poi iniziato la sua carriera come professionista, nella quale ha conquistato quattro titoli mondiali in quattro categorie di peso differenti. \u00c8 considerato uno dei pi\u00f9 grandi pugili di tutti i tempi. \u00c8 stato inserito nella International Boxing Hall of Fame nel 2006.\nBiografia.\nPernell Whitaker \u00e8 nato il 2 gennaio 1964 a Norfolk, Virginia, da Raymond e Novella Whitaker.\nMuore a Virginia Beach il 15 luglio 2019 all'et\u00e0 di 55 anni, travolto da un'automobile mentre attraversava un incrocio.\nCarriera.\nCarriera da dilettante.\nWhitaker ha avuto una carriera da dilettante di successo, avendo iniziato a combattere alla giovanissima et\u00e0 di nove anni. I suoi incontri confermati sono 214, le vittorie 201, 91 delle quali portate a termine per KO; ciononostante Pernell afferma di aver combattuto pi\u00f9 di 500 incontri da pugile principiante. Pur avendo perso contro il due volte medaglia d'oro olimpica \u00c1ngel Herrera Vera alla finale del Campionato del mondo nel 1982, ha avuto l'occasione di riscattarsi su quest'ultimo sconfiggendolo a sua volta quattro volte, in una circostanza nella finale dei Giochi Panamericani di Caracas nel 1983. Termina la sua carriera con un'altra soddisfazione, vincendo la medaglia d'oro alle Olimpiadi di Los Angeles del 1984\nDopo il ritiro.\nDopo il ritiro si dedica all'allenamento di nuovi talenti della boxe negli Stati Uniti.\nVita personale.\nPadre di quattro figli, Whitaker abitava a Virginia Beach."}
{"id": "2487950", "revid": "1543377", "url": "https://it.wikipedia.org/wiki?curid=2487950", "title": "Dolores (Cop\u00e1n)", "text": "Dolores \u00e8 un comune dell'Honduras facente parte del dipartimento di Cop\u00e1n.\nIl comune \u00e8 stato istituito nel 1919 con parte del territorio del comune di Dulce Nombre."}
{"id": "2487951", "revid": "599013", "url": "https://it.wikipedia.org/wiki?curid=2487951", "title": "Susanne Ljungskog", "text": "\u00c8 stata campionessa del mondo nella prova in linea a Zolder nel 2002 e a Hamilton nel 2003."}
{"id": "2487955", "revid": "1543377", "url": "https://it.wikipedia.org/wiki?curid=2487955", "title": "Dulce Nombre (Honduras)", "text": "Dulce Nombre \u00e8 un comune dell'Honduras facente parte del dipartimento di Cop\u00e1n.\nIl comune \u00e8 stato istituito nel 1907 con parte del territorio del comune di Santa Rosa de Cop\u00e1n."}
{"id": "2487956", "revid": "486946", "url": "https://it.wikipedia.org/wiki?curid=2487956", "title": "Suspiria (album)", "text": ""}
{"id": "2487957", "revid": "767487", "url": "https://it.wikipedia.org/wiki?curid=2487957", "title": "Il pomeriggio di un fauno (poema)", "text": "Il pomeriggio di un fauno (\"L'apr\u00e8s-midi d'un faune\") \u00e8 un poema in 110 versi alessandrini composto dal poeta francese St\u00e9phane Mallarm\u00e9. \u00c8 la sua opera pi\u00f9 famosa e costituisce una pietra miliare nella storia del simbolismo nella letteratura francese. Paul Val\u00e9ry lo considerava il pi\u00f9 grande poema della letteratura francese.\nLe versioni iniziali del poema furono scritte tra il 1865 e il 1867 (la prima menzione del poema si trova in una lettera che Mallarm\u00e9 scrisse a Henri Cazalis nel giugno del 1865), mentre la versione finale 1876.\nL'opera descrive le esperienze sensuali di un fauno che si \u00e8 appena svegliato da un sonno pomeridiano e racconta, in una sorta di monologo sognante, delle ninfe che ha incontrato (o ha immaginato di incontrare) la mattina.\nImportanti letterati italiani hanno tradotto il poema del Fauno, come Giuseppe Ungaretti, Alessandro Parronchi, Diego Valeri e Alessandro Dommarco.\nIl poema di Mallarm\u00e9 ha ispirato l'opera orchestrale di Claude Debussy, \"Pr\u00e9lude \u00e0 l'apr\u00e8s-midi d'un faune\", e il balletto \"Il pomeriggio di un fauno\" di Ni\u017einskij. Il poema ha avuto una grande influenza anche sullo sviluppo del modernismo nelle arti."}
{"id": "2487958", "revid": "6923", "url": "https://it.wikipedia.org/wiki?curid=2487958", "title": "Trasillo di Mende", "text": "Biografia.\nTrasillo era un egiziano di lingua greca originario di Mende, o Mendes, in Egitto. Talvolta le fonti secondarie affermano che provenisse da Alessandria d'Egitto, ma in realt\u00e0 nessuna testimonianza dell'epoca conferma questa informazione. Inoltre, \u00e8 possibile che Tiberio Claudio Trasillo, l'astrologo dell'imperatore Tiberio di cui parlano gli \"Annales\" di Tacito e le \"Vite dei Cesari\" di Svetonio, sia una persona diversa dal grammatico di Mende.\nInfatti, mentre Trasillo di Mende fu un grammatico alessandrino, editore delle opere di Platone e Democrito, Tiberio Claudio Trasillo \u00e8 meglio conosciuto come l'astrologo personale di Tiberio che incontr\u00f2, non ancora erede designato di Augusto, sull'isola di Rodi, dove si trovava in esilio e dove gli predisse che sarebbe stato presto richiamato a Roma per essere nominato ufficialmente erede al trono. Successivamente rimase con lui durante gli anni di regno (14 - 37), ottenendo inoltre la cittadinanza romana per s\u00e9 e per la moglie, Aka II di Commagene (quest'ultima era probabilmente discendente del re Antioco I Theos di Commagene, e quindi principessa).\nLa nuora di Tiberio, Claudia Livilla, lo consult\u00f2 ai tempi della sua tresca con il prefetto del Pretorio Lucio Elio Seiano, e Trasillo convinse l'imperatore a lasciare Roma per Capri, appoggiando clandestinamente Seiano. Fu allora che il genero di Trasillo, Nevio Sutorio Macrone, obbed\u00ec all'ordine di liquidare il Prefetto (31 d.C.), anche se non \u00e8 chiaro se Trasillo ne fosse a conoscenza. Rimase dunque con Tiberio a Capri, consigliandolo nella scelta tra i vari pretendenti alla successione e sostenendo in particolare Caligola, nipote dell'imperatore, con il quale sua nipote Ennia aveva una travagliata relazione.\nDa Aka II, Trasillo ebbe due figli: un maschio, Tiberio Claudio Balbillo, e una femmina, Ennia, che spos\u00f2 il Prefetto del Pretorio Nevio Sutorio Macro. Tramite il figlio, divenne nonno di Claudia Capitolina, futura moglie del principe greco Gaio Giulio Archelao Antioco Epifane, erede al trono di Commagene. La coppia ebbe come figli (pronipoti di Trasillo) il principe Gaio Giulio Antioco Epifane Filopappo e la principessa Giulia Balbilla.\nPredisse poi a Tiberio una vita lunga, cos\u00ec da salvare la vita a molti nobili romani sospettati, a torto, di complottare contro l'imperatore: credendo implicitamente a Trasillo, Tiberio confidava nel fatto che sarebbe scampato a qualsiasi complotto, e cos\u00ec non tent\u00f2 di contrastarli. Trasillo premun\u00ec l'imperatore, ma non visse abbastanza per vedere realizzata la sua predizione sulla successione di Caligola (37).\nOpere.\nTrasillo \u00e8 autore di un \"Pinax\" andato perduto, ma parafrasato in fonti successive, nel quale prende a prestito nozioni astrologiche trovate in Nechepso/Petosiris ed Ermete Trismegisto, prime fonti pseudoepigrafiche di astrologia. Viene citato da Vettio Valente, Porfirio ed Efestione."}
{"id": "2487959", "revid": "115789596", "url": "https://it.wikipedia.org/wiki?curid=2487959", "title": "El Paraiso", "text": "El Paraiso o El Para\u00edso pu\u00f2 riferirsi a diverse localit\u00e0:"}
{"id": "2487962", "revid": "1366307", "url": "https://it.wikipedia.org/wiki?curid=2487962", "title": "Suspiria (disambigua)", "text": ""}
{"id": "2487963", "revid": "155634", "url": "https://it.wikipedia.org/wiki?curid=2487963", "title": "Torneo God\u00f3 2006 - Singolare", "text": "Il singolare del torneo di tennis Torneo God\u00f3 2006, facente parte dell'ATP Tour, ha avuto come vincitore Rafael Nadal che ha battuto in finale Tommy Robredo 6\u20134, 6\u20134, 6\u20130."}
{"id": "2487966", "revid": "455046", "url": "https://it.wikipedia.org/wiki?curid=2487966", "title": "Tianchi", "text": "Tianchi (cinese \u5929\u6c60 ) \u00e8 un lago della Cina nella provincia dello Xinjiang, sulle montagne della catena del Tien Shan. Il nome significa in cinese \"lago celestiale\", in relazione alla sua bellezza.\nSi trova alla base del versante nord del picco Bogda, circa 110 a est della citt\u00e0 di \u00dcr\u00fcmqi.\nConosciuto in precedenza col nome di Yaochi (\"lago della giada\"), gli fu dato il nome attuale nel 1783 dal generale Mingliang, comandante del distretto militare di \u00dcr\u00fcmqi durante la dinastia Qing.\nIl lago si trova ad una quota di 2000 metri s.l.m. ed ha un'area di 4,9\u00a0km2, con una profondit\u00e0 di 105 metri.\n\u00c8 lungo circa 3,5\u00a0km, con una larghezza media di 1,4\u00a0km.\nNel 2006 il governo cinese ha avviato un programma di ammodernamento del costo previsto di 100 milioni di USD, volto ad ampliare l'area turistica attorno al lago dagli attuali 158\u00a0km2 a 548\u00a0km2."}
{"id": "2487968", "revid": "227581", "url": "https://it.wikipedia.org/wiki?curid=2487968", "title": "Peace Cup 2009", "text": ""}
{"id": "2487969", "revid": "1543377", "url": "https://it.wikipedia.org/wiki?curid=2487969", "title": "Disco di avvio", "text": "Un disco di avvio \u00e8 un supporto di memorizzazione rimovibile che permette a un computer di avviare un sistema operativo o un programma di utilit\u00e0. Il computer \u00e8 in grado di caricare ed eseguire un programma dal disco di avvio solo se conforme a dei particolari standard.\nI dischi di avvio sono utilizzati per:\nFloppy disk e CD-ROM sono i supporti utilizzati pi\u00f9 comunemente, tuttavia altri supporti come gli zip drive e le chiavi USB possono essere utilizzati. Il BIOS (ovvero il firmware del computer) dev'essere in grado di avviare il sistema dal dispositivo in questione.\nIl processo di avvio.\nIl termine avvio \u00e8 la libera traduzione del termine inglese boot, contrazione del termine \"bootstrap\", ed indica l'atto con cui il computer si mette in condizione di eseguire altri programmi. Il computer contiene un piccolo programma chiamato boot loader che a sua volta esegue un altro programma, contenuto su un disco di avvio. Quest'ultimo pu\u00f2 essere un altro piccolo programma in grado di caricarne uno pi\u00f9 grande, ad esempio un sistema operativo. Per consentire l'avvio senza la necessit\u00e0 di accedere alla memoria di massa o alla memoria del firmware, \u00e8 prassi per i programmi di avvio l'utilizzo di una parte della memoria RAM come RAM disk per l'archivio temporaneo dei file.\nA titolo di esempio qualsiasi computer IBM compatibile \u00e8 in grado, tramite il suo software nativo, di caricare il contenuto dei primi 512 byte di un floppy disk e di eseguirlo qualora questo rappresenti un programma valido; i \"floppy di avvio\" solitamente contengono un semplice programma di avvio in questi byte. Questo processo \u00e8 vulnerabile ad un uso improprio: un floppy contenente dati potrebbe contenere nel suo primo settore un virus che potrebbe infettare di nascosto un computer avviato con tale disco inserito nel drive floppy.\nFloppy di avvio.\nI floppy di avvio (in inglese \"bootable floppies\") solitamente contengono MS-DOS o una versione minimale di Linux. Il formato di floppy pi\u00f9 comunemente disponibile pu\u00f2 contenere, nel suo formato standard, solamente 1.4 megabyte di dati rendendo questo supporto non pratico per caricare sistemi operativi di vaste dimensioni. L'uso dei floppy di avvio \u00e8 perci\u00f2 in declino, anche grazie alla disponibilit\u00e0 di supporti dotati di maggior capacit\u00e0 come ad esempio i CD-ROM o le chiavi USB.\nAvvio da disco.\nI PC moderni sono configurati per tentare l'avvio da vari dispositivi secondo un certo ordine. Se un computer non si sta avviando dal dispositivo desiderato, come ad esempio il drive floppy, potrebbe essere necessario accedere alla configurazione del BIOS premendo un tasto speciale (solitamente Canc, F1, F2, F10 o F12) nei primi secondi dopo l'accensione della macchina e, a quel punto, cambiare l'ordine di \"boot\". I BIOS pi\u00f9 moderni permettono l'interruzione della fase finale di avvio attraverso un tasto funzione (di solito F11), presentando una lista di dispositivi da cui \u00e8 possibile eseguire il \"bootstrap\" tra i quali scegliere quello desiderato.\nI computer Apple pi\u00f9 recenti possono essere avviati da un opportuno disco qualora l'utente prema il tasto C durante l'avvio della macchina.\nFile richiesti.\nDiversi sistemi operativi richiedono diversi contenuti del disco di avvio. Tutti i dischi di avvio devono essere compatibili con i computer per cui sono stati progettati.\nMS-DOS/PC-DOS.\nTutti i file devono riferirsi alla medesima versione: sebbene sia la versione 5 che la versione 6 di MS-DOS utilizzano un file chiamato COMMAND.COM, non sono intercambiabili. Un disco di avvio completo pu\u00f2 essere ottenuto in una singola operazione da un sistema operativo installato."}
{"id": "2487970", "revid": "46931", "url": "https://it.wikipedia.org/wiki?curid=2487970", "title": "Fire &amp; Ice", "text": ""}
{"id": "2487973", "revid": "287204", "url": "https://it.wikipedia.org/wiki?curid=2487973", "title": "Preslav", "text": "Preslav (in bulgaro \u041f\u0440\u0435\u0441\u043b\u0430\u0432) fu la capitale del Primo impero bulgaro dall'893 al 972 e una delle pi\u00f9 importanti citt\u00e0 dell'Europa balcanica medioevale. Le rovine della citt\u00e0 sono situate nella Bulgaria nordorientale, a circa 20 chilometri a sud-ovest di \u0160umen e costituiscono un sito archeologico nazionale.\nLa moderna Veliki Preslav (in bulgaro \u0412\u0435\u043b\u0438\u043a\u0438 \u041f\u0440\u0435\u0441\u043b\u0430\u0432, \"Grande Preslav\") \u00e8 una cittadina della regione di \u0160umen. Un preesistente villaggio assunse il nome della capitale medioevale nel 1878 e divenne una citt\u00e0 nel 1883. Nel 2005 aveva una popolazione di 10 064 abitanti.\nStoria.\nIl nome di Preslav \u00e8 chiaramente di origine slave; fu originariamente fondata come insediamento slavo fino alla sua fortificazione all'inizio del IX secolo. La prossimit\u00e0 con la capitale bulgara dell'epoca, Pliska, favor\u00ec il rapido sviluppo e l'espansione di Preslav durante il regno dei khan Krum e Omurtag. Al tempo dell'incoronazione del khan Boris I nell'852, Preslav era divenuta un importante centro militare ed era sede dell'i\u010dirgu-boil, la terza carica dell'impero, con funzioni militari e diplomatiche. Molte chiese furono costruite dopo la conversione dei Bulgari al Cristianesimo nell'864.\nLa rivolta della nobilt\u00e0 pagana di Pliska guidata da re Vladimiro nell'892 fu decisiva per i futuri destini della citt\u00e0. Nell'893 Vladimiro fu deposto e il nuovo monarca, Simeone il Grande, decise di trasferire la capitale dello stato da Pliska a Preslav. Negli ottant'anni successivi la citt\u00e0 crebbe rapidamente, diventando non solo il centro politico e diplomatico della Bulgaria, ma anche della cultura, della letteratura e dell'arte. Una cronaca riporta che furono necessari ventott'anni a Simeone per fondare e costruire la nuova capitale. Gli scavi archeologici hanno tuttavia dimostrato che l'espansione prosegu\u00ec anche durante gli anni trenta e quaranta del X secolo e raggiunse l'apice verso la met\u00e0 del regno dello zar Pietro I.\nConsiderando l'imponente pianta della citt\u00e0, la fiorente economia e la grandiosit\u00e0 di edifici come la Chiesa rotonda e il Palazzo reale, Preslav si poteva considerare una rivale delle maggiori citt\u00e0 dell'emisfero occidentale. Culturalmente, era il centro della Scuola letteraria di Preslav, che era stata fondata a Pliska nell'886 e fu trasferita a Preslav insieme con il resto della corte nell'893. I pi\u00f9 celebri scrittori bulgari del tempo operavano a Preslav, fra cui Giovanni Esarca, Costantino di Preslav e \u010cernorizec Hrab\u0103r. Fu probabilmente a partire dalla Scuola letteraria di Preslav che l'alfabeto cirillico si svilupp\u00f2 a met\u00e0 del X secolo.\nLa citt\u00e0 possedeva anche grandi laboratori di ceramica per la produzione di vasellame, piastrelle, icone e iconostasi.\nIl declino della citt\u00e0 si ebbe alla fine degli anni sessanta del X secolo, quando fu occupata dal principe Sviatoslav di Kiev. La conseguente guerra fra i Ruteni e i Bizantini lasci\u00f2 la citt\u00e0 incendiata e saccheggiata dalle truppe dell'imperatore bizantino Giovanni I Zimisce. I conquistatori asportarono il tesoro, le insegne regali e gran parte della biblioteca di Simeone. La citt\u00e0 non perse la sua importanza nei tre secoli successivi, ma le campagne e i grandi monasteri intorno furono abbandonati e l'economia perse la sua vitalit\u00e0.\nPreslav recuper\u00f2 parte della sua importanza durante i primi anni del regno congiunto dei primi sovrani del secondo impero bulgaro, Pietro IV e Ivan Asen I. Ivan Asen governava dal centro della rivolta, Tarnovgrad, mentre il fratello Teodoro Pietro risiedeva a Preslav, assurta a simbolo del nuovo stato. I vantaggi strategici di Tarnovgrad furono a ogni modo decisivi nel lungo periodo e il significato simbolico di Preslav svan\u00ec nel corso del XIII secolo. Le incursioni dei Tatari negli anni settanta del XIII secolo misero in fuga gli abitanti di Preslav, compreso il vescovo. Alcuni dei sopravvissuti fondarono due chilometri a nord della vecchia fortezza un villaggio, che \u00e8 l'attuale cittadina di Veliki Preslav."}
{"id": "2487974", "revid": "115680971", "url": "https://it.wikipedia.org/wiki?curid=2487974", "title": "The Anthem (Pitbull)", "text": "The Anthem \u00e8 un brano musicale del cantante statunitense hip hop Pitbull, e vede anche la partecipazione di Lil Jon.\nNei primi sei mesi del 2012, il brano ha venduto 73.000 copie negli Stati Uniti."}
{"id": "2487975", "revid": "1109687", "url": "https://it.wikipedia.org/wiki?curid=2487975", "title": "Cincocaina", "text": "La cincocaina o dibucaina \u00e8 un principio attivo, un anestetico locale di tipo ammidico. \nUsi.\nLa cincocaina \u00e8 uno degli anestetici locali a lunga durata d'azione pi\u00f9 potenti e tossici, per questo motivo l'uso corrente \u00e8 limitato all'anestesia spinale e topica. Viene usata come principio attivo in alcune creme per emorroidi. \u00c8 anche un componente di un farmaco veterinario utilizzato per l'eutanasia di cavalli e bovini .\nPosologia.\nLa dose normalmente utilizzata \u00e8 di 0,4 mg\nEffetti collaterali.\nFra gli effetti collaterali riscontrati: comparsa di edema, infiammazioni e ascessi. "}
{"id": "2487976", "revid": "1543377", "url": "https://it.wikipedia.org/wiki?curid=2487976", "title": "El Para\u00edso (Cop\u00e1n)", "text": "El Para\u00edso \u00e8 un comune dell'Honduras facente parte del dipartimento di Cop\u00e1n.\nIl comune \u00e8 stato istituito il 29 ottobre 1891."}
{"id": "2487978", "revid": "767487", "url": "https://it.wikipedia.org/wiki?curid=2487978", "title": "Ekaterina Pavlovna Kor\u010dagina-Aleksandrovskaja", "text": "Biografia parziale.\nNata come Ekaterina Pavlovna Kor\u010dagina il 23 dicembre 1874 a Kostroma, nord di Mosca, i suoi genitori erano attori professionisti e sin da bambina recit\u00f2 a teatro con loro. Nel 1887 diede inizio alla sua carriera di attrice professionista sotto il nome d'arte di Olgina. A quel tempo lavor\u00f2 sia con diverse compagnie teatrali ambulanti, sia con compagnie permanenti di teatri locali in citt\u00e0 russe come Archangel'sk, Mogilev, Tula, Tambov. Nel 1883, all'eta di diciannove anni, spos\u00f2 un compagno di recitazione anche lui attore, Vladimir Aleksandrovskij."}
{"id": "2487979", "revid": "237256", "url": "https://it.wikipedia.org/wiki?curid=2487979", "title": "Yekaterina Korchagina-Aleksandrovskaya", "text": ""}
{"id": "2487981", "revid": "1543377", "url": "https://it.wikipedia.org/wiki?curid=2487981", "title": "Florida (Honduras)", "text": "Florida \u00e8 un comune dell'Honduras facente parte del dipartimento di Cop\u00e1n.\nIl comune \u00e8 stato istituito nel 1884."}
{"id": "2487988", "revid": "1305772", "url": "https://it.wikipedia.org/wiki?curid=2487988", "title": "\u00a1All-Time Quarterback!", "text": ""}
{"id": "2487990", "revid": "767487", "url": "https://it.wikipedia.org/wiki?curid=2487990", "title": "Ay Chico (Lengua Afuera)", "text": "Ay Chico (Lengua Afuera) \u00e8 un brano musicale del cantante statunitense hip hop Pitbull. Il singolo ha raggiunto la 92\u00aa posizione di \"Billboard\" Hot 100."}
{"id": "2487992", "revid": "92723", "url": "https://it.wikipedia.org/wiki?curid=2487992", "title": "Veliki Preslav", "text": ""}
{"id": "2487993", "revid": "628767", "url": "https://it.wikipedia.org/wiki?curid=2487993", "title": "Distretto di Uchquduq", "text": "Il distretto di Uchquduq \u00e8 uno degli 8 distretti della Regione di Navoiy, in Uzbekistan. Il capoluogo \u00e8 Uchquduq. Fin dagli inizi del XX secolo, il territorio \u00e8 usato come pascolo dagli allevatori di bestiame."}
{"id": "2487996", "revid": "1452073", "url": "https://it.wikipedia.org/wiki?curid=2487996", "title": "Clorchinaldolo", "text": "Il clorchinaldolo \u00e8 un principio attivo, un chinolinico. Viene utilizzato in unguenti e spesso in combinazione con lo zinco ossido, visto il suo ampio spettro batteriostatico si somministra in occasione di varie infezioni causate da dermatofiti, batteri Gram positivi e \"Candida albicans\".\nIndicazioni.\nViene utilizzato per il trattamento degli eczemi soprattutto quando le persone sono intolleranti allo iodio."}
{"id": "2487999", "revid": "804", "url": "https://it.wikipedia.org/wiki?curid=2487999", "title": "Gino De Marchi", "text": "Comunista, emigrato in Unione Sovietica, nel periodo delle \"grandi purghe\" fu arrestato,\ncondannato per trotskismo e spionaggio e fucilato. Ottenne la riabilitazione nel 1956.\nBiografia.\nNato a Fossano, in provincia di Cuneo, nel 1902, dopo la morte del padre, a soli quattordici anni, lasci\u00f2 la casa materna e il paese natale per lavorare in fabbrica a Torino come operaio e, ancora giovanissimo, pubblic\u00f2 nel 1919 il libro di poesie \"Il rogo\", dedicato allo scrittore e giornalista francese Henri Barbusse. Iscritto al Partito Socialista, attivissimo nei consigli di fabbrica e nelle lotte degli operai della FIAT, convinto rivoluzionario, frequent\u00f2 la redazione del giornale \"L'Ordine Nuovo\", ove ebbe modo di conoscere e di farsi apprezzare da Antonio Gramsci.\nNel 1920 prese parte all'occupazione delle fabbriche di Torino,\nnel 1921 ader\u00ec alla fondazione del Partito Comunista d'Italia a Livorno e, nello stesso anno,\nin qualit\u00e0 di dirigente della federazione giovanile del partito (ma in realt\u00e0 gi\u00e0 in procinto di essere espulso dal PCd'I), fu inviato a Mosca per partecipare, come delegato italiano, al Congresso della giovent\u00f9 comunista.\nImmediatamente dopo il suo arrivo, accusato di spionaggio, venne arrestato dalla polizia sovietica e inviato in un campo di lavoro. Come emerso dalle ricerche svolte dalla figlia, Luciana De Marchi, e pubblicate nell'opera citata in Bibliografia, \"Una bambina contro Stalin\" del giornalista e storico Gabriele Nissim, la partecipazione \"forzata\" di De Marchi al Congresso della giovent\u00f9 comunista di Mosca fu solo un espediente, da parte del PCd'I, per inviare in URSS il giovane Gino, considerato dal Partito un traditore (e pertanto espulso dalle sue file e mai pi\u00f9 riammesso). Sempre sulla base di quanto riportato nel volume, i dirigenti del Partito erano ben consapevoli del fatto che De Marchi non sarebbe stato affatto bene accolto in URSS. L'idea che Gino fosse un \"traditore\" e la sua conseguente espulsione, originavano da un vecchio episodio nel quale il giovane, ancora in Italia, arrestato e duramente pressato dai carabinieri, che minacciavano di rivalersi sulla madre Maria Dadone, aveva rivelato la presenza di un deposito di armi clandestino a Fossano, deposito predisposto per un'eventuale rivolta rivoluzionaria. Per questa sua debolezza non solo fu espulso ma sar\u00e0 anche diffamato dai membri del PCI, nel suo stesso paese natio (Fossano), fino al crollo del muro di Berlino. Nella stessa Fossano, la figlia riuscir\u00e0 - dopo sforzi tenaci e vincendo molte resistenze - a far intitolare, il 24 aprile del 2004, una via al padre: nella targa si legge: \"Poeta, regista, uomo politico, vittima dello stalinismo\".\nLiberato dai sovietici per l'intervento di Gramsci e inviato al confino, conobbe e spos\u00f2 Vera Kornilova, una ragazza russa figlia di un ex ufficiale zarista, dalla quale ebbe una figlia: Luciana (l'autrice delle ricerche), nata nel 1924.\nRitornato a Mosca, ancora con l'aiuto di Gramsci, inizi\u00f2 a lavorare come regista per la Mostech'film, una societ\u00e0 moscovita di produzione cinematografica che realizzava documentari di propaganda sull'edificazione del socialismo.\nNuovamente arrestato nel 1937 dalla NKVD, nel periodo pi\u00f9 aspro delle \"grandi purghe\" staliniane, gli fu estorta, sotto la minaccia di ritorsioni verso la moglie e la figlia, una falsa confessione di una sua presunta attivit\u00e0 di spia fascista. Con tale accusa fu condannato a morte e fucilato nel 1938, pochi mesi dopo aver compiuto trentasei anni, nel poligono di Butovo, alla periferia della capitale russa. Dopo la morte dell'amico Gramsci, avvenuta il 27 aprile del 1937, nessun altro comunista italiano aveva tentato di salvarlo.\nNel 1956, con la denuncia dei crimini staliniani fatta da Chru\u0161\u010d\u0451v al XX Congresso del PCUS, venne riabilitato; ma la sua morte per fucilazione (e non per una presunta malattia) fu resa pubblica solo dopo la dissoluzione dell'URSS, nel 1990-91, e la conseguente apertura degli archivi segreti.\nLa figlia Luciana, tredicenne quando Gino fu giustiziato, si batter\u00e0 a lungo in Unione Sovietica e in Italia per riabilitare la figura paterna, accusata ingiustamente. La sua esperienza sar\u00e0 poi raccolta e pubblicata da Nissim nel volume citato.\nBibliografia.\nSulla questione dei comunisti italiani nel periodo delle \"grandi purghe\":\nSulla vicenda specifica di De Marchi:"}
{"id": "2488000", "revid": "1305772", "url": "https://it.wikipedia.org/wiki?curid=2488000", "title": "Regali di Natale", "text": "Regali di Natale \u00e8 un brano musicale interpretato da Antonello Venditti, che ne \u00e8 anche l'autore insieme a Carlo Fadini, pubblicato dall'etichetta discografica Heinz Music l'8 novembre 2008 come quarto singolo tratto dall'album \"Dalla pelle al cuore\".\nIl brano venne presentato per la prima volta il 1\u00ba gennaio del 2009 a Rimini, durante la trasmissione L'anno che verr\u00e0 su Rai Uno.\nDi questa canzone \u00e8 stato girato un video, che vede come protagonista il figlio di Venditti, Francesco Saverio, e due ragazze cio\u00e8 Benedetta Valanzano e Giulia Elettra Gorietti.\nCon questo nome Venditti ha fatto quattro spettacoli all'Auditorium Parco Della Musica a Roma il 25-27-29-31 dicembre 2010."}
{"id": "2488001", "revid": "1442080", "url": "https://it.wikipedia.org/wiki?curid=2488001", "title": "Grand Prix Hassan II 2006 - Singolare", "text": "Il singolare del Grand Prix Hassan II 2006 \u00e8 stato un torneo di tennis facente parte dell'ATP Tour.\nDaniele Bracciali ha battuto in finale Nicol\u00e1s Mass\u00fa 6\u20131, 6\u20134."}
{"id": "2488002", "revid": "92723", "url": "https://it.wikipedia.org/wiki?curid=2488002", "title": "Naum di Ohrid", "text": ""}
{"id": "2488006", "revid": "300067", "url": "https://it.wikipedia.org/wiki?curid=2488006", "title": "Nikita Kurbanov", "text": ""}
{"id": "2488012", "revid": "1543377", "url": "https://it.wikipedia.org/wiki?curid=2488012", "title": "Cassandre", "text": "Artefice di uno stile pubblicitario originale, ispirato in generale alle correnti artistiche della prima met\u00e0 del Novecento e riconducibile in particolare all'Art d\u00e9co, \u00e8 stato uno dei pi\u00f9 importanti cartellonisti pubblicitari francesi.\nBiografia.\nL'infanzia tra Charkiv e Parigi.\nAdolphe Mouron nasce a Charkiv, nell'Impero russo (attuale Ucraina), da una famiglia borghese originaria di Bordeaux in Francia.\nIl padre, Georges, \u00e8 un uomo d'affari nato a Libourne e trasferitosi quand'era diciottenne in Ucraina per lavorare nella ditta dello zio che commerciava vini a livello internazionale.\nLa madre, El\u00e9onore Poque, proviene da una famiglia benestante: il padre \u00e8 di origine francese anch'egli migrato nell'Impero russo, la madre invece \u00e8 di origini baltiche.\nLa coppia ha cinque figli, Adolphe \u00e8 il pi\u00f9 giovane.\nGli anni dell'infanzia di Adolphe sono caratterizzati da frequenti viaggi tra Ucraina e Francia. Il padre, fortemente attaccato alla cultura della propria terra d'origine, fa studiare i propri figli a Parigi mentre fa passare loro le vacanze scolastiche a Charkiv.\nCi\u00f2 fino allo scoppio della Prima guerra mondiale: il fratello pi\u00f9 anziano di Adolphe, Henri, muore in battaglia quasi subito. Il padre decide quindi di far rimanere definitivamente la famiglia a Parigi, mentre egli resta nell'Impero russo nella speranza di poter riuscire a curare i propri affari al meglio nonostante le ristrettezze della guerra.\nLe sue speranze si infrangeranno all'indomani della Rivoluzione bolscevica.\nIl primo periodo francese.\nNel 1918 Adolphe Mouron, una volta diplomatosi al liceo, decide di intraprendere la carriera dell'artista.\nInizia a studiare pittura prima presso l'atelier di Lucien Simon e successivamente all'Acad\u00e9mie de la Grande Chaumi\u00e8re e all'Acad\u00e9mie Julian di Parigi.\nNel 1919 fa la sua prima esperienza da \"pubblicitario\": partecipa ad un concorso per il restyling dell'Omino della Michelin. Si classificher\u00e0 terzo. Sempre a partire dal 1919 inizia ad interessarsi alla Bauhaus.\nAppena terminati gli studi inizia a lavorare come grafico presso la tipografia Hachard &amp; Cie.\nNel 1922 adotta lo pseudonimo di Cassandre, che inizialmente user\u00e0 solo per firmare le opere pubblicitarie.\nDurante gli anni venti si impone come uno degli esponenti di spicco della grafica pubblicitaria francese, assieme a Charles Loupot, Jean Carlu, Paul Colin, e all'italiano Sepo.\nGli elementi di partenza di Cassandre sono rappresentati: sul piano concettuale da quanto teorizzato dalla Gestalt relativamente alla percezione visiva; sul piano formale da un ibrido tra la grande tradizione cartellonistica francese, che aveva come capo-fila il livornese Leonetto Cappiello, e il costruttivismo, in particolare quello di El Lissitzky e L\u00e1szl\u00f3 Moholy-Nagy. Sul versante dell'estetica, tuttavia, Cassandre si aprir\u00e0 ben presto al Cubismo, al Purismo (in particolare quello di Am\u00e9d\u00e9e Ozenfant e del Le Corbusier pittore) e al Secondo Futurismo italiano (Fortunato Depero).\nIl risultato \u00e8 rappresentato da uno stile molto grafico: sintetico, bidimensionale, geometrico, con forti contrasti cromatici. E da una significativa componente simbolica sul piano comunicativo.\nAltro elemento stilistico fondamentale di Cassandre \u00e8 rappresentato dallo studio della parte scritta della pubblicit\u00e0: la scelta del carattere tipografico, la collocazione di titolo e testo, il rapporto e l'equilibrio tra tutti gli elementi che vanno a costituire un manifesto. Cassandre tende a usare la componente tipografica in maniera decorativa e ritmata, prediligendo scritte compatte, armoniose, proporzionate e scegliendo spesso \"font\" monumentali e lapidari. Il tutto regolato da un forte senso architettonico.\nLa passione di Cassandre per il \"lettering\" la si ritrover\u00e0 evidenziata pi\u00f9 tardi quando realizzer\u00e0 manifesti di sole scritte, come ad esempio \"A la maison dor\u00e9e\" (1926) o \"J'ach\u00e8te tout aux Galeries Lafayette\" (1928), ma soprattutto quando si cimenter\u00e0 nella progettazione di caratteri tipografici.\nIl primo lavoro importante dell'artista francese \u00e8 rappresentato dal manifesto per il negozio di mobili \"Au B\u00fbcheron\" del 1923, che ricever\u00e0 poi la medaglia d'oro all'Esposizione internazionale di arti decorative e industriali moderne del 1925. Gi\u00e0 in queste prime opere \u00e8 possibile ravvisare alcuni criteri compositivi che caratterizzeranno diversa della sua produzione successiva: l'impiego di piani ortogonali su cui s'innestano piani obliqui e su cui si collocano elementi figurativi, in modo da ottenere un risultato dinamico.\nNel 1924 Cassandre si sposa con Madeleine Cauvet, nipote di Georges Richard, uno dei pionieri dell'industria automobilistica francese (avranno un figlio che si chiamer\u00e0 Henri, come lo zio morto in guerra).\nE sempre nel 1924 firma un contratto con la Hachard che s'impegner\u00e0 a stampare i manifesti di Cassandre fino al 1927. Nel 1925 realizza uno dei suoi poster pi\u00f9 celebri, quello per il quotidiano \"L'Intransigeant\". All'interno di un'area rettangolare e orizzontale (il lato lungo del rettangolo rappresenta la base, mentre il corto l'altezza) i fili di un telegrafo partono da un'estremit\u00e0 e convergono prospetticamente nell'orecchio della testa di un uomo raffigurata in silhouette. Il logotipo dell'Intransigeant \u00e8 posto in diagonale sulla fronte dell'uomo ed esce al di fuori dell'area visiva del poster (\u00e8 troncato!). Il tutto \u00e8 su fondo nero ed \u00e8 realizzato impiegando solo varianti del colore giallo. Questa soluzione grafica, sintetica e costruita su una rigorosa geometria, verr\u00e0 poi adottata in qualit\u00e0 di marchio dal giornale stesso.\nNel 1926 Cassandre lascia la Hachard e inizia a lavorare per quello che diventer\u00e0 uno dei suoi amici pi\u00f9 stretti: Maurice Moyrand, agente della tipografia Danel di Lilla. E sempre in questo periodo inizia a formulare le sue teorie sull'\"arte della strada\", e che in pi\u00f9 di un'occasione verranno pubblicate su riviste di settore.\nSecondo Cassandre il cartellone pubblicitario deve essere in grado di risolvere al contempo le seguenti questioni:\nIl cartellonista pubblicitario \u00e8 solo un mezzo, un tramite che collega il commercio al possibile cliente. Cassandre usa la metafora del telegrafo: il cartellonista \u00e8 come l'operatore: l'operatore non deve \"creare\" il messaggio, ma deve solo \"trasmetterlo\". Non \u00e8 richiesta la sua opinione, ci si aspetta solo che egli stabilisca una connessione: chiara, potente e precisa.\nIl lavoro del cartellonista pubblicitario richiede ad un pittore di rinunciare ad esprimere se stesso: anche se potrebbe farlo, non ne ha il diritto.\nSul finire degli anni venti Cassandre realizza altri tra i suoi manifesti pi\u00f9 celebri, quelli per i treni \"Etoile du Nord\" (1927), \"Nord Express\" (1927), \"LMS\" (1928), e \"Wagon-Bar\" (1932, ultimo del ciclo dedicato alle ferrovie) frutto delle sue sperimentazioni sullo spazio e sulla velocit\u00e0 in campo grafico.\nIn particolare quello del Nord Express, ritenuto uno dei suoi capolavori, \u00e8 giocato ancora una volta sull'innesto, su piani ortogonali, di rette oblique che convergono nei punti di fuga. In questo manifesto si vede una locomotiva a vapore ripresa all'altezza delle rotaie che corre verso l'orizzonte seguendo la linea elettrica del telegrafo e lasciando uno sbuffo bianco. L'esasperazione prospettica, la composizione e l'uso del colore sono tali da rendere un efficace effetto dinamico.\nParallelamente alla serie di manifesti pubblicitari dedicati alle ferrovie, dal 1927 al 1935 Cassandre realizza anche una serie dedicata alle compagnie di navigazione marittima e alle crociere. Tra questi i manifesti pi\u00f9 celebri resteranno quello per il transatlantico \"L'Atlantique\" (1931) e quello per il transatlantico \"Normandie\" (1935).\nSi cimenta inoltre nella progettazione dei caratteri tipografici Bifur (1929) e Acier (1930), realizzati poi dalla fonderia Deberny et Peignot.\nE proprio per Deberny et Peignot realizza, nel 1929, uno dei suoi manifesti pi\u00f9 emblematici tra quelli composti di sole scritte. Per quest'opera Cassandre in parte recupera un'idea gi\u00e0 sperimentata in precedenza, quella delle scritte caratterizzate da una variazione cromatica e luminosa in grado di far \"vibrare\" la composizione, e in parte introduce una vista assonometrica di tipo speculare in modo da creare l'illusione ottica di una figura impossibile.\nSempre in questo periodo Cassandre inizia a lavorare anche per alcune committenze straniere: McCorquodale &amp; Co. di Londra, Bemrose &amp; Sons di Derby e Nijgh en Van Ditmar di Rotterdam.\nPi\u00f9 in generale, tuttavia, gli anni trenta sono caratterizzati da un'intensa attivit\u00e0.\nNel 1930 Cassandre aderisce alla UAM (Union des Artistes Modernes).\nSempre a partire dall'anno 1930 partecipa con Charles Loupot all'effimero progetto di Marcel Moyrand: l'Alliance Graphique (il progetto consisteva in linea di massima nel far lavorare i due artisti su un medesimo soggetto, sebbene la maggior parte di tali lavori rimase allo stadio di bozzetto).\nIl progetto si dissolver\u00e0 all'indomani dell'improvvisa morte di Moyrant, avvenuta nel 1934.\nParallelamente all'attivit\u00e0 svolta per l'Alliance Graphique, Cassandre cura le pubblicazioni della Nicolas in qualit\u00e0 di responsabile dei \"layout\" e porta avanti il lavoro di pubblicitario.\nNel 1932 realizza quella che rester\u00e0 probabilmente la sua opera pi\u00f9 famosa, il trittico di manifesti per il vermouth \"Dubonnet\". I tre manifesti sono strettamente correlati tra loro e vanno letti in sequenza: nel primo manifesto si vede la silhouette bianca di un omino seduto ad un tavolino che alza un calice perplesso (solo il braccio che tiene in mano il Dubonnet e il volto sono colorati, e solo le lettere D-U-B-O della scritta in calce sono colorate); nel secondo manifesto lo stesso omino assaggia il contenuto del calice (adesso \u00e8 colorato fino alla pancia, e le lettere colorate sono D-U-B-O-N); nel terzo manifesto l'omino si versa un altro bicchiere (finalmente \u00e8 tutto colorato, cos\u00ec come le lettere D-U-B-O-N-N-E-T). Questa trovata pubblicitaria ebbe una grande presa sul pubblico e segn\u00f2 in qualche modo l'inizio di una nuova fase nella carriera di Cassandre.\nNel 1933 viene nominato professore di grafica pubblicitaria prima all'\u00c9cole nationale sup\u00e9rieure des arts d\u00e9coratifs e successivamente all'\u00c9cole sup\u00e9rieure d'arts graphiques. Tra i suoi allievi annovera Raymond Savignac, Bernard Villemot e Andr\u00e9 Fran\u00e7ois.\nSempre nel 1933, su invito di Louis Jouvet, fa la sua prima esperienza nel mondo del teatro in qualit\u00e0 di decoratore. E nel 1934 crea le scenografie e i costumi per l'opera \"Amphytryon 38\" di Jean Giraudoux.\nNel 1935 firma un contratto in esclusiva con la Draeger per le edizioni francesi dei propri manifesti.\nMa realizza, soprattutto, uno dei suoi lavori pi\u00f9 particolari e sperimentali, il poster per il produttore di vini Nicolas, giocato sulla raffigurazione di bande concentriche e colorate che s'irradiano dall'interno verso l'esterno, e sul contrasto tra toni caldi e toni freddi. Se da un lato questo lavoro appare come evidentemente influenzato dal Futurismo (in particolare quello di Severini e Depero), dall'altro offre l'occasione per sottolineare il fatto che \u00e8 rischioso tentare di categorizzare un artista eclettico come Cassandre, perch\u00e9 spesso egli non solo \u00e8 in grado di passare da uno stile all'altro ma \u00e8 anche in grado di proporre differenti interpretazioni all'interno di una medesima opera.\nLa stagione americana.\nNel 1936, in seguito ad un'esposizione delle sue opere presso il Museum of Modern Art di New York, a Cassandre viene proposto di firmare un contratto con la rivista \"Harper's Bazaar\" per la realizzazione di alcuni lavori. L'artista francese si trasferisce cos\u00ec negli Stati Uniti d'America. Vi rimarr\u00e0, in maniera discontinua, per un paio d'anni.\nNel 1937 progetta il carattere Peignot, ispirandosi alla scrittura onciale e semionciale (dove alcune lettere minuscole sono realizzate impiegando lettere maiuscole rimpicciolite a misura delle minuscole). Il \"font\" \u00e8 dedicato all'amico, collega e \"patron\" della fonderia francese con la quale aveva collaborato tanti anni: Charles Peignot, conosciuto in occasione dell'Esposizione internazionale di arti decorative e industriali moderne del 1925.\nOltre a progettare alcune copertine per la rivista \"Harper's Bazaar\" (su invito di Alexey Brodovitch), Cassandre collabora con la N. W. Ayer &amp; Son, all'epoca una delle agenzie pubblicitarie pi\u00f9 importanti del mondo. Tra i manifesti creati su commissione della Ayer \u00e8 possibile citare quelli per il succo d'ananas hawaiiano Dole e per la Container Corporation of America. Ma il pi\u00f9 celebre rester\u00e0 il poster del 1937 per la Ford V8: in questo poster non si vede l'automobile reclamizzata, bens\u00ec l'occhio che guarda tale automobile. Inscritto nella pupilla vi \u00e8 il marchio \"V8\", mentre lo slogan sotto recita \u00abGuarda passare le Ford\u00bb.\nNonostante una brillante carriera, che proprio in questi anni andava assumendo fama internazionale, Cassandre decide di abbandonare il mondo della pubblicit\u00e0. \u00c8 probabile che di base vi sia stata un'insoddisfazione nei confronti del \"poster design\" cos\u00ec com'era concepito negli Stati Uniti. Si ricorda, per inciso, che in quegli anni la pubblicit\u00e0 in America era in una fase di transizione e si stava passando dall'impiego dell'illustrazione realistica a quello della fotografia: i dipinti d'ispirazione cubista di Cassandre, in questo senso, rappresentarono una vera e propria eccezione. Ma \u00e8 probabile che anche altri eventi pi\u00f9 specifici abbiano contribuito a far maturare tale decisione: da un lato la ferita mai rimarginata dovuta alla tragica morte dell'amico e collega Marcel Moyrand, avvenuta pochi anni prima; dall'altro il crescente interesse per altre forme espressive che non fossero la grafica pubblicitaria.\nIl secondo periodo francese.\nRitornato in Europa alla vigilia della Seconda guerra mondiale Cassandre divorzia dalla moglie. E, dopo aver assolto ad un breve periodo di ferma militare, inizia a dedicarsi alla pittura e al teatro.\nNel 1942 espone i propri dipinti alla galleria Rene Drouin di Parigi.\nNello stesso periodo, sebbene la pittura rappresenti la sua principale attivit\u00e0, realizza decorazioni, scenografie e costumi per l'Op\u00e9ra e il Th\u00e9\u00e2tre des Champs-\u00c9lys\u00e9es di Parigi e per l'Op\u00e9ra di Monte Carlo.\nDa notare il fatto che lo stile del secondo periodo francese di Cassandre \u00e8 del tutto opposto allo stile del primo periodo: il sintetico rigore geometrico dei suoi manifesti Art d\u00e9co lascia infatti spazio ad un lirico e riccamente ornato Romanticismo.\nNell'immediato dopoguerra riprende anche l'attivit\u00e0 di grafico realizzando pubblicit\u00e0, copertine, illustrazioni, carte da gioco, eccetera.\nNel 1947 si sposa in seconde nozze con Nadine Robinson, una stilista di moda che all'epoca collaborava con Lucien Lelong.\nNel 1948 si trasferisce in Italia per un periodo di sei mesi. Qui realizza alcuni manifesti per l'editore milanese Augusto Coen (Calcografia e Cartevalori) e compie alcuni esperimenti d'incisione sulle lastre di rame solitamente impiegate per la stampa delle banconote. Continua parallelamente la sua attivit\u00e0 dedicata al teatro realizzando i bozzetti per le scenografie del \"Monsieur de Pourceaugnac\" di Moli\u00e8re, che andr\u00e0 in scena a Parigi alla fine dello stesso anno.\nAppena ritornato in Francia, nell'inverno del 1948, Cassandre viene cooptato dal comitato organizzatore del festival internazionale di musica di Aix-en-Provence e gli viene commissionato un palcoscenico all'aperto da situare nel cortile del palazzo del arcivescovado e da disegnare in stile \"italiano\". Gli viene inoltre chiesto di realizzare decorazioni e costumi per l'opera che andr\u00e0 rappresentata in tale struttura, il \"Don Giovanni\" di Mozart. Il lavoro ottiene un successo con risonanza a livello internazionale, e Cassandre, ormai noto anche come designer teatrale, viene premiato con la Legion d'onore.\nNel 1950 viene organizzata una retrospettiva al Museo delle Arti Decorative che riassume un quarto di secolo di lavori.\nNel 1954 divorzia dalla sua seconda moglie.\nDurante la seconda met\u00e0 degli anni cinquanta realizza le scenografie per la Com\u00e9die-Fran\u00e7aise, per il Maggio Musicale Fiorentino, per la Bayerische Staatsoper di Monaco e per il Festival de l'oeuvre du XXe Siecle di Parigi. Disegna inoltre scenografie e costumi per la rappresentazione delle tragedie di Racine (sempre Com\u00e9die-Fran\u00e7aise).\nDurante la seconda met\u00e0 degli anni cinquanta porta avanti, inoltre, la propria attivit\u00e0 di grafico, tipografo e pittore. Da citare, in particolare, la progettazione dei caratteri per le macchine da scrivere dell'Olivetti.\nNel 1962 Cassandre viene elevato al grado di Ufficiale della Legione d'onore francese.\nNel 1963 disegna il logotipo della maison di Yves Saint Laurent.\nPi\u00f9 in generale, tuttavia, la prima met\u00e0 degli anni sessanta \u00e8 caratterizzata da vari cambi di residenza. Lasciato lo storico studio di Rue de BeIlechasse di Parigi, dove aveva vissuto per circa un ventennio, Cassandre si trasferisce dapprima nei pressi di Place Malesherbes, e successivamente si ritira in campagna, vicino Belley (Bugey, regione orientale di Lione, dove gi\u00e0 viveva il suo amico Fran\u00e7ois Michel). Qui inizia a lavorare al progetto di fondare un istituto d'arte internazionale, e porta avanti l'idea per un paio d'anni ma resosi conti dell'impossibilit\u00e0 di realizzare tale progetto fa ritorno a Parigi, sconfortato, nel 1965.\nTornato nella capitale inizia a selezionare i propri manifesti pubblicitari per organizzare alcune retrospettive che si terranno nel 1966 alla galleria Motte di Ginevra e alla galleria Janine Hao di Parigi, e nel 1967 alla Rijksakademie di Amsterdam.\nInizia a lavorare inoltre a vari dipinti ma, fatta eccezione per una tela raffigurante un paesaggio di Bugey eseguito a memoria, non ne completer\u00e0 nemmeno uno. Riesce invece a progettare il suo ultimo carattere tipografico, appositamente ideato per la fotocomposizione, ma che verr\u00e0 reso pubblico postumo.\nCassandre muore suicida nell'estate del '68.\nPrincipali riconoscimenti.\nNel 1925 Adolphe Jean Marie Mouron, in arte Cassandre, ha vinto la medaglia d'oro all'Esposizione internazionale di arti decorative e industriali moderne di Parigi. &lt;br&gt;\nNel 1962 \u00e8 stato insignito del grado di Ufficiale della Legione d'Onore francese (nel 1948 era gi\u00e0 stato insignito del titolo di Cavaliere). &lt;br&gt;\nNel 1972 \u00e8 stato annoverato, postumo, nella Art Directors Club Hall of Fame."}
{"id": "2488015", "revid": "436907", "url": "https://it.wikipedia.org/wiki?curid=2488015", "title": "Turi (rapper)", "text": "\u00c8 noto anche come FunkyTuri, Calabro Nove oppure Tony Baretta.\nBiografia.\nInizia la sua carriera artistica nel 1994 partecipando a varie \"jam session\" nei pi\u00f9 famosi club hiphop della capitale. Due anni dopo, insieme a Piotta e DJ Squarta, fonda la crew Robba Coatta.\nDopo un'intensa attivit\u00e0 live in tutta la penisola e grazie al suo stile ironico e sarcastico, Turi si afferma come uno dei migliori intrattenitori e improvvisatori della scena hip-hop italiana. Nel 1998 partecipa al primo singolo di Piotta \"Spingo io\". Nell'autunno dello stesso anno viene pubblicato \"Comunque vada sar\u00e0 un successo\", il primo album ufficiale di Piotta, dove Turi appare in sei tracce. Degno di nota \u00e8 il brano \"Dimmi qual \u00e8 il nome\", secondo singolo estratto, che permette al rapper calabrese di farsi notare anche in TV grazie al video girato dai Manetti Bros.\nNell'estate del 1999 produce il suo primo mini album solista \"Aspromonte a Roma\" in edizione limitata di 500 copie. Grazie al successo del brano \"Supercafone\" (disco d'oro), Turi, in compagnia di Piotta e DJ Squarta, partecipa ad un intenso tour promozionale di circa 90 date. Da menzionare la performance all'MTV Day 1999. Nello stesso anno collabora alla compilation hip-hop \"Novecinquanta\" di Fritz da Cat. Viene girato un videoclip a New York del suo brano \"Schiaffetto correttivo\"\nNel 2000 recita nel film \"Zora la vampira\" di Carlo Verdone e Manetti Bros., e partecipa con il brano \"D'istinto\" alla colonna sonora del film.\nNel 2001 Turi inizia la sua carriera solista firmando il suo primo contratto discografico con l'etichetta indipendente romana Antibemusic. Nell'estate dello stesso anno riceve innumerevoli elogi dalla critica specializzata grazie al suo primo album \"Salviamo il salvabile\" dove, oltre ad apparire come rapper, firma anche le musiche. Nella primavera del 2004 sempre per Antibemusic esce il suo secondo album ufficiale \"L'amico degli amici\" che contiene il singolo (con videoclip) \"Cosa vuoi da me\".\nCon il brano in questione Turi, nell'ottobre del 2005, si aggiudica il premio come \"miglior singolo\" all'interno della nota manifestazione hip hop nazionale MC Giaime. Nel maggio del 2006 partecipa come rapper al progetto organizzato dalla Red Bull Homegroove e dalla Royality \"Gli originali\", un musical hip hop sotto la direzione musicale e l'orchestra del compositore italiano, il maestro Franco Micalizzi.\nNel 2009 esce lo street album \"Lealt\u00e0 e rispetto\".\nNel 2012 viene pubblicato il nuovo singolo \"Testaccia malata\", che anticipa l'uscita del nuovo EP \"Brutta persona\". Nello stesso anno partecipa al programma \"Un due tre stella\" di Sabina Guzzanti.\nNel 2013 \u00e8 presente con una traccia inedita nel nuovo album di Fritz da Cat.\nRisultati al 2the Beat.\n2004:"}
{"id": "2488016", "revid": "71433", "url": "https://it.wikipedia.org/wiki?curid=2488016", "title": "7 Seconds", "text": ""}
{"id": "2488018", "revid": "1305772", "url": "https://it.wikipedia.org/wiki?curid=2488018", "title": "El Mariel", "text": "El Mariel \u00e8 il secondo album del rapper di Miami Pitbull. Contiene le hit \"Bojangles\", \"Ay Chico (Lengua Afuera)\" e \"Dime/Tell Me (Remix)\".\nIl disco ha debuttato alla 17\u00aa posizione di \"Billboard 200\", vendendo 48.000 copie nella prima settimana di pubblicazione. Questa \u00e8 stata la posizione pi\u00f9 alta raggiunta in classifica. L'album ha venduto un totale di 189.499 copie."}
{"id": "2488027", "revid": "252548", "url": "https://it.wikipedia.org/wiki?curid=2488027", "title": "Adolphe Jean Marie Mouron", "text": ""}
{"id": "2488029", "revid": "252548", "url": "https://it.wikipedia.org/wiki?curid=2488029", "title": "Adolphe Mouron Cassandre", "text": ""}
{"id": "2488031", "revid": "88740", "url": "https://it.wikipedia.org/wiki?curid=2488031", "title": "Monte Prata", "text": "Monte Prata (1850 m.) \u00e8 una montagna delle Marche, in Provincia di Macerata, che si trova nel Parco nazionale dei Monti Sibillini. Sulle pendici di questa montagna, in particolare dai 1500 ai 1850 metri s.l.m, sorge l'omonima stazione sciistica, che da ormai pi\u00f9 di due anni non esercita alcuna attivit\u00e0 a causa della serie di terremoti del centro Italia del 2016 e del 2017.\nDescrizione.\nPaesi vicini.\nAlle sue pendici si trova la vallata di Vallinfante, il paese di Gualdo e quello di Castelsantangelo Sul Nera. Dall'altro versante, invece, \u00e8 visibile il paese Castelluccio di Norcia, la sua piana e il Monte Vettore, noto per essere il pi\u00f9 alto della Regione Marche.\nCollegamenti.\n\"Monte Prata\" \u00e8 collegato alle Porche di Vallinfante. Tramite questo collegamento \u00e8 possibile raggiungere anche il Passo Cattivo. \nPer arrivare alla stazione sciistica bisogna percorrere la Strada Provinciale 477 se si arriva da Castelluccio, poi, arrivati presso la chiesa \u201cMadonna Della Cona\u201d bisogna prendere la Provinciale 156, che arriver\u00e0 direttamente a Monte Prata.\nStazione sciistica.\nMonte Prata ospita una sciovia chiamata \u201cMonte Prata 2 Bis\u201d, che fu costruita nel 1988 dall'azienda Leitner, la quale produce impianti a fune. Nell\u2019anno 2018, dopo ormai trent'anni di servizio, \u00e8 divenuta inutilizzabile a causa della scadenza della vita tecnica dell\u2019impianto; ci\u00f2 allunga ancor di pi\u00f9 i tempi di riapertura della stazione, gi\u00e0 messa in difficolt\u00e0 dalla serie di terremoti del 2016. Nel 2009 sono stati costruiti anche una seggiovia Biposto Dopperlmayr e un tapis roulant; questa seggiovia biposto, chiamata \u201cValle dell\u2019Angelo\u201d, \u00e8 andata a sostituire l\u2019omonima sciovia che permetteva la risalita dalla parte pi\u00f9 bassa della stazione. Nello stesso anno furono smantellate le altre due sciovie presenti, quindi \u201cMonte Prata 3\u201d e \u201cMonte Prata 2\u201d. A Monte Prata vi sono inoltre due strutture ricettive: un albergo e ristorante, \"La Baita\" e il bar e ristorante \"Il Nido delle Aquile\".\nGli impianti.\nLa seggiovia, costruita nel 2009, \u00e8 stata aperta fino al 2016, da quando, a causa del sisma, \u00e8 rimasta chiusa. Al momento non si hanno notizie di una plausibile data di riapertura.La sciovia \u201cmonte Prata 2 bis\u201d fu costruita nel 1988 ed \u00e8 rimasta aperta fino al 2016. Nel 2018 ha raggiunto la data di scadenza, dati i 30 anni dalla sua costruzione. \nIl terremoto del 2016 e del 2017.\nI Terremoti del 2016 e del 2017 hanno gravemente lesionato la Strada Provinciale 156 che d\u00e0 accesso alla stazione; risultano per\u00f2 essere stati affidati i lavori tramite appalto alla ditta che dovr\u00e0 riparare i danni. Il ristorante ed albergo \u201cLa Baita\u201d, sito a Monte Prata, ha subito gravissime lesioni ed \u00e8 stato dichiarato inagibile, perci\u00f2 presto si dovranno svolgere le demolizioni. Il ristorante e bar \u201cIl Nido Delle Aquile\u201d, situato al centro della stazione, non ha subito alcun danno ma non esercita nessuna attivit\u00e0 a causa della chiusura degli impianti. Anch\u2019essi non hanno subito danni.\nPer la rinascita della stazione, sono stati creati diversi progetti che includono nuove strutture e un nuovo impianto. Pi\u00f9 informazioni sono nel prossimo paragrafo. \nDopo il terremoto.\nNel 2018, \u00e8 stato presentato un progetto per rinnovare l'intera stazione. L'ormai vecchia sciovia Leitner verrebbe sostituita da una seggiovia che manterrebbe il suo stesso tracciato, ma velocizzerebbe i tempi di risalita. Sempre attenendosi al progetto, la seggiovia verr\u00e0 ultimata nel corso del 2020, e sar\u00e0 utilizzabile per la stagione 2020-2021. Con meno priorit\u00e0, secondo il progetto, dovr\u00e0 essere installato un impianto di innevamento artificiale, per dare la possibilit\u00e0 alla stazione di rimanere aperta anche con la minima presenza di neve. Questo \u00e8 considerato sia un progetto di rinnovo della stazione, sia un progetto di rinascita post-sisma per tutto il territorio, soprattutto per riattivare il turismo in queste zone.\nLa stazione sciistica di Monte Prata \u00e8 gestita dal comune di Castelsantangelo sul Nera."}
{"id": "2488033", "revid": "123164247", "url": "https://it.wikipedia.org/wiki?curid=2488033", "title": "Campionato sudamericano di pallavolo maschile 1985", "text": "Il XVI campionato sudamericano di pallavolo maschile si \u00e8 svolto dal 27 luglio al 1\u00ba agosto 1985 a Caracas, in Venezuela. Al torneo hanno partecipato 6 squadre nazionali sudamericane e la vittoria finale \u00e8 andata per la quindicesima volta, la decima consecutiva, al Brasile.\nPodio.\nCampione.\nBrasile(Quindicesimo titolo)\nSecondo posto.\nVenezuela\nTerzo posto.\nArgentina"}
{"id": "2488034", "revid": "547992", "url": "https://it.wikipedia.org/wiki?curid=2488034", "title": "Gianni Minervini", "text": "Specializzato nei 100 metri rana, ha vinto sette campionati italiani in questa gara, in cui \u00e8 stato competitivo a livello mondiale tra il 1984 e il 1992.\nCarriera.\nDebutta ai Giochi Olimpici a Los Angeles nel 1984 dopo aver vinto il suo primo titolo italiano. L'anno dopo partecipa alle Universiadi di K\u014dbe dove arriva secondo nei 100: agli europei di Sofia sfiora il podio nei 100 e vince il bronzo nella staffetta 4 x 100\u00a0m mista con Mauro Marini, Fabrizio Rampazzo e Andrea Ceccarini. Nel 1986 viene convocato per i mondiali di Madrid, gareggia nei 100\u00a0m dove arriva terzo, ma vince la medaglia d'argento a causa della squalifica di Adrian Moorhouse, che aveva vinto la finale in 1'02\"01.\nNel 1987 gareggia a Strasburgo agli europei nei 100 dove \u00e8 medaglia di bronzo, e nella staffetta mista che va in finale arrivando quarta. Ai successivi giochi del Mediterraneo di Latakia, in Siria, arrivano due vittorie, oro nei 100 e nella 4 x 100\u00a0m, entrambe le volte con tempi migliori di quelli ottenuti agli europei. Fa parte della nazionale che va a Seul per i Giochi Olimpici del 1988, e in Corea del sud arriva settimo in finale nei 100\u00a0m. La sua terza partecipazione agli europei nel 1989 gli porta un'altra medaglia in staffetta, terzi in finale con Stefano Battistelli, Marco Braida e Giorgio Lamberti; nella gara individuale arriva quarto in finale.\nA gennaio del 1991 va a Perth per i campionati del mondo e l\u00ec vince ancora una medaglia mondiale arrivando terzo nei 100\u00a0m e stabilendo l'ultimo dei suoi primati italiani nella distanza; il tempo di 1'01\"74 verr\u00e0 migliorato nel 1999 da Domenico Fioravanti. \u00e8 finalista anche nella staffetta mista, quinta con Battistelli, Lorenzo Michelotti e Lamberti. In estate partecipa ai Giochi del Mediterraneo di Atene, e poche settimane dopo nella stessa citt\u00e0 ai campionati europei, dove vince ancora il bronzo nei 100\u00a0m. Nel successivo dicembre viene convocato per la prima edizione degli europei sprint; a Gelsenkirchen vince altri due bronzi nei 50 metri rana e nella staffetta 4 x 50 metri mista.\nHa concluso la carriera con la sua terza partecipazione olimpica a Barcellona nel 1992. diciannove anni dopo ha fatto parte del comitato organizzatore dei Campionati Mondiali di Nuoto del 2009 a Roma.\nDopo essere stato per anni manager in Procter&amp;Gamble nell'ottobre 2017 diventa Direttore Esecutivo della Ligue Europ\u00e9enne de Natation.\nPalmar\u00e8s.\nCampionati italiani.\n7 titoli individuali e 2 in staffette, cos\u00ec ripartiti:"}
{"id": "2488035", "revid": "210951", "url": "https://it.wikipedia.org/wiki?curid=2488035", "title": "Lamberto Visconti", "text": ""}
{"id": "2488037", "revid": "1745361", "url": "https://it.wikipedia.org/wiki?curid=2488037", "title": "Cleola", "text": "Nella mitologia greca, Cleola \u00e8 la prima moglie di re Atreo.\nIl mito.\nDi ignota origine, Cleola fu presa in moglie da Atreo, re di Micene, al quale diede un figlio cagionevole di salute, Plistene. La stessa Cleola mor\u00ec dandolo alla luce, straziata dal parto. In seguito, Atreo si rispos\u00f2 con Erope, figlia di Catreo, mentre il giovane Plistene venne erroneamente ucciso dalle guardie, incaricate di uccidere un suo omonimo, figlio di Tieste.\nSecondo un'altra versione, Erope fu invece la moglie di Plistene, e furono loro e non Atreo i genitori di Agamennone e Menelao."}
{"id": "2488040", "revid": "1568601", "url": "https://it.wikipedia.org/wiki?curid=2488040", "title": "Lago Hemlock", "text": "Il lago Hemlock \u00e8 uno dei Finger Lakes dello stato di New York, negli Stati Uniti. \u00c8 uno dei pi\u00f9 piccoli ed occidentali laghi di questo gruppo, e ne condivide l'origine glaciale e la forma allungata.\nInsieme al lago Canadice, l'Hemlock \u00e8 una delle fonti d'acqua della citt\u00e0 di Rochester (New York); l'accesso al lago tramite barche a motore pu\u00f2 avvenire solo tramite autorizzazione. Questi due laghi sono inoltre tra i pochi dello Stato di New York (e gli unici tra i Finger Lakes) sulla cui costa le costruzioni sono pressoch\u00e9 assenti.\nLa fauna del lago \u00e8 costituita da salmonidi (salmoni, trote, \"Salvelinus namaycush\"), eperlani e \"Alosa pseudoharengus\"."}
{"id": "2488043", "revid": "210951", "url": "https://it.wikipedia.org/wiki?curid=2488043", "title": "Darlin Sisnera", "text": ""}
{"id": "2488047", "revid": "767487", "url": "https://it.wikipedia.org/wiki?curid=2488047", "title": "Grand Prix Hassan II 2006 - Doppio", "text": "Il doppio del torneo di tennis Grand Prix Hassan II 2006, facente parte dell'ATP Tour, ha avuto come vincitori Julian Knowle e J\u00fcrgen Melzer ha battuto in finale Michael Kohlmann e Alexander Waske 6\u20133, 6\u20134"}
{"id": "2488050", "revid": "1305772", "url": "https://it.wikipedia.org/wiki?curid=2488050", "title": "Creola", "text": ""}
{"id": "2488053", "revid": "729019", "url": "https://it.wikipedia.org/wiki?curid=2488053", "title": "Giacomo di Challant-Aymavilles", "text": "Biografia.\nFiglio primogenito di Amedeo di Challant-Aymavilles, figlio di Aimone di F\u00e9nis, ricevette in eredit\u00e0 dal padre la signoria e il castello di Aymavilles.\nSpos\u00f2 nel 1441 Giovanna Andrevet, figlia del signore di Corsan e Beaurepaire Filiberto Andrevet, dalla quale ebbe il figlio Luigi.\nRicopr\u00ec le cariche di scudiero del Duca Ludovico di Savoia (a partire dal 1434), capitano d'armi del Re Luigi XI di Francia, Balivo della Valle d'Aosta (dal 1442 al 1444) e del Faucigny (dal 1442 al 1457), podest\u00e0 e governatore di Vercelli (tra il 1450 e il 1451), castellano di Chillon.\nNel 1440 fu nominato Cavaliere dell'Ordine del Collare di Savoia, in seguito chiamato Ordine Supremo della Santissima Annunziata, quinto membro della famiglia Challant ad ottenere tale onorificenza.\nNel 1451 cadde in disgrazie presso i Savoia e venne esiliato per aver preso parte alla congiura detta \"dei Ciprioti\", diretta contro alcuni favoriti della Duchessa di Savoia Anna di Cipro. Riusc\u00ec ad evitare l'esilio rinunciando alle cariche di potest\u00e0 e governatore di Vercelli e nel 1456 ottenne il perdono dei Savoia che lo nominarono nuovo Conte di Challant.\nMor\u00ec il 14 giugno del 1459.\nIl conflitto con Caterina di Challant.\nMorendo nel 1442 il Conte Francesco di Challant aveva lasciato in eredit\u00e0 i suoi beni alle figlie Margherita e Caterina, andando cos\u00ec contro alla Legge Salica che escludeva le figlie femmine dalla linea di successione.\nGiacomo e altri parenti maschi della famiglia si opposero al testamento reclamando per s\u00e9 l'eredit\u00e0, dando origine ad anni di scontri con la cugina Caterina e all'assedio del Castello di Ch\u00e2tillon.\nIn seguito all'esilio di Giacomo nel 1451 per avere preso parte alla congiura \"dei Ciprioti\" i diritti sulle terre di Francesco di Challant furono assegnati a Caterina. In seguito, il 30 giugno 1456, ottenuto nuovamente il favore dei Savoia Giacomo venne nominato a Ginevra vero erede di Francesco e unico Conte di Challant. Prese quindi d'assedio i castelli di Ch\u00e2tillon e di Verr\u00e8s, dove Caterina si era rifugiata, costringendola infine alla resa nel dicembre del 1456.\nGiacomo divenne quindi signore dei feudi di Verr\u00e8s, Issogne, Saint-Vincent, Villa-Challand, Graines, Chenal e Montjovet e il titolo di secondo Conte di Challant."}
{"id": "2488055", "revid": "599013", "url": "https://it.wikipedia.org/wiki?curid=2488055", "title": "Pentilo", "text": ""}
{"id": "2488059", "revid": "287204", "url": "https://it.wikipedia.org/wiki?curid=2488059", "title": "Boom Boom (brano musicale)", "text": ""}
{"id": "2488069", "revid": "1305772", "url": "https://it.wikipedia.org/wiki?curid=2488069", "title": "Boom Boom", "text": ""}
{"id": "2488070", "revid": "149727", "url": "https://it.wikipedia.org/wiki?curid=2488070", "title": "Ardorf", "text": ""}
{"id": "2488071", "revid": "1745361", "url": "https://it.wikipedia.org/wiki?curid=2488071", "title": "Pentilo (figlio di Oreste)", "text": "Nella mitologia greca, Pentilo era il nome di uno dei figli di Oreste e di sua sorella Erigone, la figlia di Clitemestra e di Egisto.\nLeggenda.\nEgli fu uno dei conquistatori e colonizzatori dell'isola di Lesbo; viaggi\u00f2 con il figlio Echela. \nAveva anche un altro figlio chiamato Damasio."}
{"id": "2488072", "revid": "110157", "url": "https://it.wikipedia.org/wiki?curid=2488072", "title": "Southern California Street Music", "text": "Southern California Street Music \u00e8 l'ottavo album del gruppo musicale statunitense Voodoo Glow Skulls, pubblicato il 18 settembre 2007 dall'etichetta discografica Victory Records (VR 348).\nQuest'album, a differenza della maggior parte degli altri della band, non contiene nessuna cover. Tutti i brani sono stati scritti dal gruppo."}
{"id": "2488073", "revid": "149727", "url": "https://it.wikipedia.org/wiki?curid=2488073", "title": "Asel", "text": ""}
{"id": "2488074", "revid": "834", "url": "https://it.wikipedia.org/wiki?curid=2488074", "title": "Boom-Boom", "text": ""}
{"id": "2488075", "revid": "149727", "url": "https://it.wikipedia.org/wiki?curid=2488075", "title": "Berdum", "text": ""}
{"id": "2488076", "revid": "149727", "url": "https://it.wikipedia.org/wiki?curid=2488076", "title": "Blersum", "text": ""}
{"id": "2488077", "revid": "149727", "url": "https://it.wikipedia.org/wiki?curid=2488077", "title": "Burhafe", "text": ""}
{"id": "2488078", "revid": "834", "url": "https://it.wikipedia.org/wiki?curid=2488078", "title": "Boom Boom (John Lee Hooker)", "text": ""}
{"id": "2488080", "revid": "149727", "url": "https://it.wikipedia.org/wiki?curid=2488080", "title": "Buttforde", "text": ""}
{"id": "2488082", "revid": "149727", "url": "https://it.wikipedia.org/wiki?curid=2488082", "title": "Eggelingen", "text": ""}
{"id": "2488083", "revid": "149727", "url": "https://it.wikipedia.org/wiki?curid=2488083", "title": "Funnix", "text": ""}
{"id": "2488085", "revid": "149727", "url": "https://it.wikipedia.org/wiki?curid=2488085", "title": "Hovel", "text": ""}
{"id": "2488086", "revid": "149727", "url": "https://it.wikipedia.org/wiki?curid=2488086", "title": "Leerhafe", "text": ""}
{"id": "2488087", "revid": "149727", "url": "https://it.wikipedia.org/wiki?curid=2488087", "title": "Uttel", "text": ""}
{"id": "2488088", "revid": "149727", "url": "https://it.wikipedia.org/wiki?curid=2488088", "title": "Willen", "text": ""}
{"id": "2488095", "revid": "1745361", "url": "https://it.wikipedia.org/wiki?curid=2488095", "title": "Alcatoo (figlio di Pelope)", "text": "Alcatoo () \u00e8 un personaggio della mitologia greca. Fu un re di Megara.\nGenealogia.\nFiglio Pelope e di Ippodamia, spos\u00f2 dapprima Pyrgo e si rispos\u00f2 con Evacme (figlia di Megareo). Alcatoo fu padre di Iscepoli, Callipoli Ifinoe, Peribea ed Automedusa.\nMitologia.\nAlcatoo era un giovane e forte guerriero che uccise il leone del Citerone e per ricompensa ottenne la mano di Evacme, figlia di Megareo re di Megara. \nDopo la morte del suocero ne eredit\u00f2 il trono e con l'aiuto di Apollo si dedic\u00f2 al restauro delle mura della citt\u00e0, distrutte dai continui conflitti avuti con i cretesi.\nIn ricordo di tale opera furono creati i giochi alcat\u00e8i (\u1f08\u03bb\u03ba\u03b1\u03b8\u03bf\u1fd6\u03b1)."}
{"id": "2488099", "revid": "287204", "url": "https://it.wikipedia.org/wiki?curid=2488099", "title": "5 Tauri", "text": "5 Tauri (5 Tau, f Tau) \u00e8 una stella visibile nella costellazione del Toro.\nIl suo nome, poco noto, \u00e8 Birhan Isat o Berhan Esat, che significa \"Luce del Fuoco\" in ge'ez, o semplicemente Berhan (\"Luce\") or Esat (\"Fuoco\"). Il nome deriverebbe dal troncamento dalla frase \"Luce del Fuoco Divino\" (\"Birhan Isat Igziabher\" in ge'ez).\n5 Tauri \u00e8 una gigante arancione, appartenente alla classe spettrale K0II-III\n e distante 360 anni luce dal Sole. \u00c8 una binaria spettroscopica, cio\u00e8 l'esistenza della compagna pu\u00f2 essere desunta solo dallo spostamento nelle righe spettrali, ma non per osservazione diretta.\nLa stella principale ha una massa 4 volte quella solare, mentre la secondaria \u00e8 paragonabile al Sole, con una massa stimata in 1,13 volte quella solare.\n5 Tauri appare come un oggetto di magnitudine +4,11."}
{"id": "2488104", "revid": "287204", "url": "https://it.wikipedia.org/wiki?curid=2488104", "title": "Kinzie Kenner", "text": "Biografia.\nEntra nel settore del cinema pornografico nel 2003 all'et\u00e0 di 19 anni.\nNel 2005 si sottopone ad un intervento chirurgico di plastica al seno. Nel 2008 \u00e8 una delle svariate attrici che appaiono nel video della canzone \"Who's Your Daddy?\" del rapper Necro."}
{"id": "2488105", "revid": "486946", "url": "https://it.wikipedia.org/wiki?curid=2488105", "title": "Grigorij Zinov'ev", "text": ""}
{"id": "2488109", "revid": "287204", "url": "https://it.wikipedia.org/wiki?curid=2488109", "title": "Candela (brano musicale)", "text": ""}
{"id": "2488113", "revid": "324617", "url": "https://it.wikipedia.org/wiki?curid=2488113", "title": "Pentafora", "text": ""}
{"id": "2488115", "revid": "1745361", "url": "https://it.wikipedia.org/wiki?curid=2488115", "title": "Megareo", "text": "Nella mitologia greca, Megareo () era il nome di uno dei figli di Poseidone.\nIl mito.\nAbitante della citt\u00e0 di Onchesto, esistono due versioni del mito a seconda del luogo dove essa viene raccontato:"}
{"id": "2488120", "revid": "324617", "url": "https://it.wikipedia.org/wiki?curid=2488120", "title": "Esafora", "text": ""}
{"id": "2488128", "revid": "834", "url": "https://it.wikipedia.org/wiki?curid=2488128", "title": "Chihuahua (brano musicale)", "text": ""}
{"id": "2488130", "revid": "228587", "url": "https://it.wikipedia.org/wiki?curid=2488130", "title": "Chihuahua", "text": ""}
{"id": "2488132", "revid": "83531", "url": "https://it.wikipedia.org/wiki?curid=2488132", "title": "Castello di Rosenborg", "text": "Il Castello di Rosenborg (danese: Rosenborg Slot) \u00e8 un edificio rinascimentale situato al centro di Copenaghen.\nAntica residenza reale oggi \u00e8 sede delle \"Danske Kongers Kronologiske Samling\", Museo della Collezione Reale Danese.\nStoria e descrizione.\nIl castello fu costruito come residenza reale per volere del re Cristiano IV di Danimarca. Il cantiere inizia nel 1606 con l'architetto reale Bertel Lange, in seguito modificato dal suo successore Hans van Steenwinckel il Giovane il castello viene ampliato diverse volte in diciotto anni. Infatti, gli ultimi lavori avvennero nel 1624. Il castello \u00e8 stato residenza della famiglia reale fino al 1720.\nDopo il regno di Federico IV di Danimarca, il castello venne usato come dimora di una famiglia reale solo in altre due occasioni, entrambe di emergenza straordinaria. La prima volta fu nel 1794 quando il palazzo di Christiansborg s'incendi\u00f2, e la seconda durante la Battaglia di Copenaghen del 1801.\nSala dei Cavalieri.\nAl terzo piano del castello si trova la \"Sala dei Cavalieri\", completata nel 1624. Originariamente serviva come Salone da ballo, ma intorno al 1700 venne usata per i ricevimenti reali, come sala da banchetti. Solo nella met\u00e0 dell'800 assunse il nome odierno quando divenne Sala del Trono.\nAlle pareti pendono dodici arazzi di Gobelins, voluti da Cristiano V, che raffigurano le \"Vittorie reali nella Guerra di Scania\". La volte a botte del soffitto venne rivestita di stucchi nel '600 e mostra gli stemmi della Casa reale danese, dell'Ordine dell'Elefante e dell'Ordine del Dannebrog, oltre che vicende del regno di Cristiano IV.\nCollezioni Reali Danesi.\nIl castello \u00e8 aperto al pubblico e ospita les \"Danske Kongers Kronologiske Samling\", il Museo delle Collezioni Reali Danesi, una raccolta di manufatti artistici, pitture e arazzi che illustrano la cultura e l'arte dei re danesi dal XVII al XIX secolo. Fu aperto nel 1838 e ora \u00e8 di propriet\u00e0 dello stato danese.\nParticolarmente il castello accoglie i preziosi Gioielli della Corona danese, il tappeto persiano delle incoronazioni, e il trono reale.\nGeneralmente, ogni anno arrivano 2,5 milioni di visitatori da tutto il mondo per la visita al castello.\nGiardini.\nIl castello sorge al centro dei bei giardini rinascimentali, i pi\u00f9 antichi giardini reali di Danimarca. Vennero creati per volere di Cristiano IV secondo lo schema del giardino all'italiana. Oggi in parte trasformati in parco all'inglese, sono aperti in estate e rappresentano una vera attrattiva. \nSono divenuti celebri per la fioritura primaverile di Crochi, che disposti a disegni geometrici, formano un caratteristico tappeto di colori."}
{"id": "2488135", "revid": "81103", "url": "https://it.wikipedia.org/wiki?curid=2488135", "title": "Naturalista", "text": "Nel passato era genericamente chiamato naturalista uno scienziato o un amatore che essenzialmente si occupasse di argomenti riguardanti una o pi\u00f9 branche delle scienze naturali, nella maggior parte dei casi la botanica, la zoologia, l'ecologia, la paleontologia, la geologia e la mineralogia; questa definizione viene talvolta utilizzata tuttora anche senza specifico riferimento ad eventuali titoli di studio o accademici.\nOrigine e storia del termine.\nQuesto termine \u00e8 apparso nel 1527 dal latino \"naturalis\" e il suffisso -\"ista\". Con questo termine, a partire da quel periodo si intende l'esperto di storia naturale, ma anche la persona che segue la sua passione di occuparsi di soggetti della natura. In quel periodo venne di moda anche raccogliere oggetti, curiosit\u00e0 naturali da conservare in spazi dedicati, prefigurando in tal modo quella che fu una delle principali attivit\u00e0 dei naturalisti nei secoli successivi.\nA partire dal secolo XVIII viene inoltre nominato naturalista la persona responsabile per la raccolta di campioni di storia naturale, sia nel contesto di una spedizione scientifica o proprio conto, come per esempio avvenne per Charles Darwin.\nQuesto termine \u00e8 stato ampiamente utilizzato fino a tutto il secolo XIX, prima di essere progressivamente sostituito, ove sono richiesti titoli formali, dai termini specifici relativi agli studiosi delle diverse discipline naturalistiche.\nLa definizione \u00e8 ancora usata informalmente nel secolo XX ed oggi, anche per indicare persone che amatorialmente o professionalmente si occupano di soggetti collegabili alle scienze naturali, pur senza aver specifici titoli di studio al riguardo, quali ad esempio fotografi specializzati in immagini di soggetti naturalistici, documentaristi (come l'inglese David Attenborough), collezionisti ed anche divulgatori scientifici (come l'italiano Pietro Zangheri).\nOggi, in Italia, legalmente con il termine \"naturalista\" si intende una persona in possesso di uno specifico titolo universitario di laurea in scienze naturali.\nNaturalisti famosi.\nPlinio il Vecchio autore della Naturalis historia, vissuto nel primo secolo d.C. \u00e8 considerato come il primo naturalista nella storia delle Scienze Naturali.\nAldovrandi, nel secolo XVI, con le sue collezioni costitu\u00ec uno dei primi musei naturalisti a Bologna, contemporaneo di Aldovrandi \u00e8 Andrea Cesalpino che oltre ad interessi per la botanica, si occupava di medicina e filosofia.\nNel secolo XVII Francesco Redi come medico, letterato, oltrech\u00e9 naturalista incarna ancora la figura di studioso eclettico; a cavallo fra questo secolo e il successivo, la tedesca Anna Maria Sibylla Merian, partendo dalla pittura naturalistica svilupper\u00e0 un forte interesse verso la vista degli insetti arrivando ad organizzare uno dei primi viaggi extraeuropei, nel Suriname con finalit\u00e0 scientifiche.\nA partire dal secolo XVIII le figure di naturalisti sono sempre pi\u00f9 visibili nel panorama culturale e scientifico, si tratta spesso di nobili o persone appartenenti alla borghesia benestante o ecclesiastici, con una forte interesse personale verso la natura, interesse che spesso spazia tra le diverse discipline in cui oggi sono suddivise le scienze naturali, e sovente con una propensione a viaggiare in territori poco conosciuti al tempo come von Humboldt e Alfred Wallace. Col crescere delle conoscenze scientifiche si riduce l'eclettismo degli ambiti di interesse culturale. Tra i pi\u00f9 importanti naturalisti vi sono: Charles Darwin, Linneo, Lamarck, Georges Cuvier, Buffon, Antonio Vallisneri, Jean-Henri Fabre.\nFamosi naturalisti, come Horace-B\u00e9n\u00e9dict de Saussure, Louis Agassiz, Antonio Stoppani, Ardito Desio si trovano anche fra coloro che contribuirono alla nascita e sviluppo dell'alpinismo a partire dalla met\u00e0 del secolo XVIII.\nIllustre naturalista francese di origine italiane fu anche \u00c9mile Zola."}
{"id": "2488137", "revid": "149727", "url": "https://it.wikipedia.org/wiki?curid=2488137", "title": "Altj\u00fchrden", "text": ""}
{"id": "2488138", "revid": "149727", "url": "https://it.wikipedia.org/wiki?curid=2488138", "title": "Borgstede", "text": ""}
{"id": "2488139", "revid": "339392", "url": "https://it.wikipedia.org/wiki?curid=2488139", "title": "Felipe Dias da Silva Dalbelo", "text": ""}
{"id": "2488142", "revid": "149727", "url": "https://it.wikipedia.org/wiki?curid=2488142", "title": "B\u00fcppel", "text": ""}
{"id": "2488144", "revid": "149727", "url": "https://it.wikipedia.org/wiki?curid=2488144", "title": "Dangast", "text": ""}
{"id": "2488149", "revid": "149727", "url": "https://it.wikipedia.org/wiki?curid=2488149", "title": "Dangastermoor", "text": ""}
{"id": "2488150", "revid": "149727", "url": "https://it.wikipedia.org/wiki?curid=2488150", "title": "Gr\u00fcnenkamp", "text": ""}
{"id": "2488152", "revid": "149727", "url": "https://it.wikipedia.org/wiki?curid=2488152", "title": "Hohelucht", "text": ""}
{"id": "2488156", "revid": "149727", "url": "https://it.wikipedia.org/wiki?curid=2488156", "title": "Hohenberge", "text": ""}
{"id": "2488157", "revid": "149727", "url": "https://it.wikipedia.org/wiki?curid=2488157", "title": "Jeringhave", "text": ""}
{"id": "2488158", "revid": "149727", "url": "https://it.wikipedia.org/wiki?curid=2488158", "title": "Jethausen", "text": ""}
{"id": "2488161", "revid": "149727", "url": "https://it.wikipedia.org/wiki?curid=2488161", "title": "Langendamm", "text": ""}
{"id": "2488163", "revid": "149727", "url": "https://it.wikipedia.org/wiki?curid=2488163", "title": "Moorhausen", "text": ""}
{"id": "2488173", "revid": "149727", "url": "https://it.wikipedia.org/wiki?curid=2488173", "title": "Neuenwege", "text": ""}
{"id": "2488183", "revid": "149727", "url": "https://it.wikipedia.org/wiki?curid=2488183", "title": "Obenstrohe", "text": ""}
{"id": "2488188", "revid": "149727", "url": "https://it.wikipedia.org/wiki?curid=2488188", "title": "Rallenb\u00fcschen", "text": ""}
{"id": "2488197", "revid": "149727", "url": "https://it.wikipedia.org/wiki?curid=2488197", "title": "Seghorn", "text": ""}
{"id": "2488200", "revid": "149727", "url": "https://it.wikipedia.org/wiki?curid=2488200", "title": "Streek", "text": ""}
{"id": "2488204", "revid": "149727", "url": "https://it.wikipedia.org/wiki?curid=2488204", "title": "Winkelsheide", "text": ""}
{"id": "2488208", "revid": "252548", "url": "https://it.wikipedia.org/wiki?curid=2488208", "title": "Will Bradley", "text": ""}
{"id": "2488211", "revid": "1573940", "url": "https://it.wikipedia.org/wiki?curid=2488211", "title": "Therevidae", "text": "I Terevidi (Therevidae ) sono una famiglia di insetti dell'ordine dei ditteri (Brachycera: Muscomorpha) comprendente oltre 1600 specie. \u00c8 il gruppo sistematico pi\u00f9 rappresentativo della superfamiglia Asiloidea dopo quelli dei Bombyliidae e degli Asilidae. In inglese sono noti con il nome comune \"stiletto flies\" (\"mosche stiletto\").\nDescrizione.\nL'adulto \u00e8 un insetto di dimensioni piccole o medie, con corpo lungo 2,4-18 mm, addome lungo e affusolato, tegumento villoso. La cuticola pu\u00f2 presentare colori variabili dal nero al giallo, ma spesso il colore di fondo \u00e8 mascherato dalla tomentosit\u00e0.\nIl capo \u00e8 grande, generalmente oloptico nei maschi, dicoptico nelle femmine, provvisto di tre ocelli. Le antenne sono relativamente brevi, con scapo e pedicello pubescenti; lo scapo ha una forma allungata, il pedicello \u00e8 molto breve e il primo flagellomero \u00e8 conico allungato, portante all'apice uno stilo composto 1-3 articoli sottili. L'apparato boccale \u00e8 di tipo succhiante-lambente con labbro inferiore terminante in due labelli carnosi.\nIl torace \u00e8 ampio e moderatamente convesso, provvisto di lunghe setole (macrotrichi). Le zampe sono lunghe e sottili, con femori e tibie cosparsi di setole; le tibie sono prive di speroni apicali e i tarsi sono provvisti di empodio o privi del processo pretarsale mediano. Le ali sono ben sviluppate, ialine o opache, spesso con pigmentazioni localizzate in corrispondenza delle vene trasverse e della terminazione delle vene longitudinali.\nL'addome \u00e8 allungato, composto da otto uriti apparenti. Ha una forma affusolata posteriormente e convessa o appiattita dorsalmente. L'estremit\u00e0 addominale delle femmine \u00e8 generalmente provvista di processi spinosi.\nLa nervatura alare \u00e8 relativamente complessa ma senza particolari conformazioni che contraddistinguono invece altre famiglie di Asiloidei. La radio si divide in quattro rami, con R2+3 indivisa. Il ramo R4 \u00e8 lungo e sinuoso e confluisce sul margine costale, il ramo R5 termina invece sul margine posteriore, perci\u00f2 la seconda cellula submarginale si apre sull'apice dell'ala. La media si divide in quattro rami, tutti indipendenti ma con M3 e M4 convergenti. La nervatura trasversa mediale chiude la cellula discale. Questa ha una forma allungata e termina all'apice con tre vertici da cui partono i primi tre rami della media. Il quarto ramo, M4 (o CuA1 secondo una differente interpretazione), origina dal vertice basale posteriore della cellula discale. La cubito e l'anale convergono su un breve ramo comune prima di raggiungere l'apice.\nLa larva \u00e8 apoda ed eucefala, di forma cilindrica, molto lunga e sottile, con le estremit\u00e0 affusolate. Il tegumento \u00e8 liscio, di colore bianco o rosato. La capsula cefalica \u00e8 ben sviluppata ma pi\u00f9 sottile delle altre regioni.\nBiologia.\nLe conoscenze sulla biologia dei Terevidi sono limitate e frammentate. Il ciclo si svolge in genere con una sola generazione l'anno, anche se alcuni terevidi europei svolgono un ciclo completo in due o pi\u00f9 anni. La fase svernante \u00e8 rappresentata dalla larva matura. Lo sviluppo postembrionale, nelle forme conosciute, si svolge attraverso cinque stadi e l'impupamento si svolge in primavera.\nLe larve, al pari di altri Asiloidei, hanno un regime dietetico entomofago e vivono come predatrici generalmente in suoli sabbiosi aridi, lettiere asciutte e altri substrati incoerenti. Possono trovarsi anche in altri substrati organici in decomposizione e sotto le cortecce degli alberi. Fra le prede si annoverano larve e pupe di ditteri, coleotteri e lepidotteri. L'osservazione del comportamento delle forme conosciute mette in evidenza una spiccata voracit\u00e0 e una notevole agilit\u00e0 nei movimenti. Quando sono esposte alla luce, le larve dei Terevidi, si agitano e con rapidi movimenti cercano di infiltrarsi nel substrato.\nGli adulti sono glicifagi e si nutrono prevalentemente di nettare, melata e polline, tuttavia sembra che occasionalmente si nutrano di secrezioni liquide di origine animale o vegetale. Frequentano vari ambienti e possono ritrovarsi presso corsi d'acqua, prati, boscaglie aperte, oppure, come molti altri asiloidei, in luoghi aridi e sabbiosi o sulle spiagge. In riposo tendono a posarsi su substrati vari in subordine alla specie: alcune specie riposano sul suolo, altre sulle rocce, sulla vegetazione, su supporti interti, ecc. Hanno generalmente abitudini diurne e si muovono con brevi e rapidi voli. Malgrado l'habitat preferenzialmente semiarido, gli adulti dei Terevidi sono particolarmente attratti dall'acqua, necessaria per soddisfare il loro fabbisogno. Si possono perci\u00f2 rinvenire, soprattutto in zone aride, presso le pozze d'acqua o qualsiasi altra fonte analoga.\nSistematica e filogenesi.\nTrattandosi di una famiglia sostanzialmente poco conosciuta e caratterizzata da affinit\u00e0 morfologiche ed etologiche con altri brachiceri inferiori, la storia della tassonomia dei Therevidae \u00e8 corredata di molteplici revisioni. In passato molti Terevidi sono stati classificati in altre famiglie, cos\u00ec come altri brachiceri sono stati classificati all'interno dei Terevidi. Dagli anni settanta \u00e8 in corso un'attiva opera di riclassificazione, condotta in particolare da e . Le revisioni sui \"taxa\" superiori, basate sulle relazioni filogenetiche fra i diversi gruppi di Asiloidei, hanno permesso contemporaneamente di inquadrare meglio i ranghi di famiglie e sottofamiglie.\nLa famiglia dei Therevidae \"sensu lato\", intesa come raggruppamento esteso e obsoleto cos\u00ec come era trattata fino agli cinquanta-sessanta, si identificava con un clade polifiletico che, solo dopo lo scorporo di alcune sottofamiglie e il conseguente spostamento in altre famiglie di Asiloidei pi\u00f9 o meno vicine filogeneticamente, si \u00e8 reso pi\u00f9 coerente con le relazioni filogenetiche. L'insieme dei Terevidi e dei \"taxa\" un tempo in esso compresi e filogeneticamente vicini, formano un clade monofiletico che i ditterologi anglosassoni chiamano \"Therevoid clade\" (clade dei \"Terevoidi\"). Questo gruppo non ha un'identit\u00e0 a livello di \"taxon\" superiore al rango di famiglia, ma si colloca come raggruppamento di famiglie all'interno della superfamiglia degli Asiloidea:\nLa collocazione dei \"Terevoidi\" nel cladogramma degli Asiloidea \u00e8 ancora incerta e controversa. , sulla base di ricerche proprie e di altri Autori sulla filogenesi degli Asiloidea, trattano questo clade come linea collaterale ad altre due linee, quella che si identifica con la famiglia degli Asilidae e quella che fa capo al clade Mydidae+Apioceridae. L'insieme di queste linee formerebbe un clade correlato a quello pi\u00f9 primitivo dei Bombylioidea (Mythicomyiidae + Bombyliidae + Hilarimorphidae + Apystomyiidae). Questa interpretazione \u00e8 tuttavia ancora incerta e controversa soprattutto sulle relazioni filogenetiche che il clade Mydidae+Apiocerida avrebbe con gli Asilidae da un lato e i Terevoidi dall'altro. L'ipotesi pi\u00f9 accreditata, sostenuta da (1989) e \"et al.\" (1993), \u00e8 che la linea Mydidae + Apioceridae e quella dei Terevoidi formino un clade a sua volta correlato a quello degli Asilidae.\nAllo stato attuale sono conosciute oltre 1600 specie. La sistematica interna, dopo le revisioni tassonomiche di (1976) e \"et al.\" (2001), contempla la suddivisione in quattro sottofamiglie, fra le quali la pi\u00f9 rappresentativa, per dimensione e diffusione, \u00e8 quella dei Therevinae:\nAi 121 generi viventi si aggiungono i generi estinti, risalenti al Cenozoico, \"Dasystethos\", \"Glaesorthactia\", \"Kroeberiella\" e \"Palaeopherocera\", mentre dubbio \u00e8 il genere \"Helicorhaphe\".\nHabitat e distribuzione.\nL'habitat dei Terevidi \u00e8 pi\u00f9 variegato rispetto a quello di altri Asiloidei, tuttavia anche per questa famiglia sono preferiti gli ecosistemi meglio adatti a ospitare le larve, perci\u00f2 questi insetti sono pi\u00f9 frequenti nelle macchie di piante xerofile, nei deserti, nei litorali sabbiosi.\nLa famiglia dei Therevidae \u00e8 rappresentata in tutte le regioni zoogeografiche della Terra. La pi\u00f9 ampia distribuzione si ha per i Therevinae, presenti in tutti i continenti, con una minore frequenza nella regione orientale. I Phycinae hanno diffusione afrotropicale-oloartica. Gli Xestomyzinae prevalentemente afrotropicale. Gli Agapophytinae, infine, sono endemici dell'Australasia.\nIn Europa sono rappresentate solo le sottofamiglie Phycinae, con due generi, e Therevinae, con 15 generi. Complessivamente sono segnalate 98 specie, due terzi delle quali appartengono al genere \"Thereva\". In Italia sono segnalate 30 specie (di cui \u00e8 dubbia la presenza di \"Thereva apicalis\"). Due terzi di queste appartengono al genere \"Thereva\", le altre specie si ripartiscono fra i generi \"Salentia\", \"Acrosathe\", \"Cliorismia\", \"Dialineura\", \"Euphycus\", \"Pandivirilia\"."}
{"id": "2488221", "revid": "742538", "url": "https://it.wikipedia.org/wiki?curid=2488221", "title": "Gadd45", "text": "I geni Growth Arrest and DNA Damage (arresto della crescita e danno al DNA) sono implicati nella risposta cellulare allo stress. I loro prodotti genici interagiscono con altre proteine come p53, p21, Cdc2, MEKK4 e PCNA, innescando una serie di risposte cellulari che hanno come esito l'arresto del ciclo cellulare e la riparazione del DNA; per questo, questi geni sono implicati nella protezione contro lo sviluppo di neoplasie.\nGeni gadd45.\nI geni gadd45 comprendono"}
{"id": "2488260", "revid": "1543377", "url": "https://it.wikipedia.org/wiki?curid=2488260", "title": "I\u010dirgu-boil", "text": "L'i\u010dirgu-boil o \u010dargobilja (in antico bulgaro \u0447\u0440\u044c\u0433\u043e\u0431\u044b\u043b\u044f) era un importante dignitario del Primo impero bulgaro. Era comandante della guarnigione della capitale ed era la terza pi\u00f9 importante carica dopo il monarca e il kavkhan (comandante dell'esercito). In tempo di pace l'i\u010dirgu-boil espletava funzioni diplomatiche.\nOrigine.\nSecondo Veselin Be\u0161eliev la parola \"i\u010dirgu\" \u00e8 di origine turco-altaica e significa \"interno\"; secondo altri deriva invece dal termine caucasico \"i\u010dirho\" che significa \"arciere\".\nDa un'iscrizione funeraria ritrovata durante gli scavi archeologici di Preslav \u00e8 noto il nome dell'i\u010dirgu-boil Mosti\u010d, che fu in carica sotto gli imperatori Simeone il Grande (893-927) e Pietro I (927-969). Un ignoto i\u010dirgu-boil \u00e8 menzionato nell'iscrizione di Filippi risalente al regno di Presian."}
{"id": "2488261", "revid": "123835022", "url": "https://it.wikipedia.org/wiki?curid=2488261", "title": "Citt\u00e0 media", "text": "La citt\u00e0 media \u00e8 una particolare categoria di citt\u00e0 la cui definizione pu\u00f2 variare a seconda del contesto territoriale e urbanistico, da Paese a Paese in base all'ente o organismo, di livello nazionale, comunitario o internazionale, pubblico o privato, che affronta il tema e agli scopi che si prefigge. \nIn Italia una prima classificazione di \u201ccitt\u00e0 media\u201d individua i Comuni con una popolazione superiore a 20000 abitanti, non rientranti nella categoria delle citt\u00e0 metropolitane, che siano poli urbani, specializzati nel settore secondario o terziario, o che abbiano lo status amministrativo di capoluogo di provincia.\nLe motivazioni che rendono sempre pi\u00f9 rilevanti e significative le citt\u00e0 di medie dimensioni sono molteplici. \nDa un lato, prende piede l'idea che tali realt\u00e0 siano dei centri in cui si concentra una maggiore qualit\u00e0 della vita e che possano pertanto svolgere un importante ruolo di \u201cdecompressione\u201d delle criticit\u00e0 che spesso affliggono le citt\u00e0 di pi\u00f9 grandi dimensioni. \nCos\u00ec ne \"Il Libro bianco sul governo delle citt\u00e0 italiane\" del Consiglio italiano per le Scienze Sociali: \nAltre motivazioni che si fanno avanti vanno ricercate nella volont\u00e0 di addivenire a dei criteri per ripartire delle risorse di tipo economico o anche per fornire un utile substrato di conoscenze da utilizzare per la pianificazione e la definizione di politiche di sviluppo. \nCos\u00ec, il documento di indirizzo \"Metodi e obiettivi per un uso efficace dei fondi comunitari 2014-2020\", in cui viene riconosciuta l'opzione strategica \u201ccitt\u00e0\u201d, esplicita che per migliorare l'impiego di tali fondi sia necessario: \nNel rapporto \"Metodi e contenuti sulle priorit\u00e0 in tema di Agenda Urbana\" del CIPU, il Comitato Interministeriale per le Politiche Urbane, dando seguito ai documenti di derivazione europea e governativa: \nPer una definizione di citt\u00e0 di medie dimensioni.\nUno studio comparato dell'ESPON.\nCome si evince dall'analisi condotta dal Centro Documentazione e Studi Comuni Italiani ANCI-IFEL, pubblicata nel documento \u201cL'Italia delle citt\u00e0 medie\u201d, non esiste una definizione unica di \u201ccitt\u00e0 media\u201d: essa infatti pu\u00f2 variare a seconda del contesto territoriale e urbanistico, da paese a paese, in base all'ente o organismo, di livello nazionale, comunitario o internazionale, pubblico o privato, che affronta il tema e agli scopi che si prefigge. \nAd evidenziare l'eterogeneit\u00e0 delle definizioni esistenti, lo studio del Centro Documentazione cita i risultati di un progetto di ricerca su \u201cIl ruolo delle citt\u00e0 di piccole e medie dimensioni\u201d nei paesi europei, pubblicato nel 2006 dall'ESPON. \nIn tale ricerca si fornisce una panoramica dei parametri e metodi utilizzati nei diversi paesi europei per identificare le citt\u00e0 di medie e piccole dimensioni.\nIn generale, i ricercatori sono giunti a concludere che le citt\u00e0 sono state classificate secondo dei criteri gerarchico-dimensionali o di tipo funzionale.\nIn molti paesi, infatti, la definizione viene fatta dipendere dall'appartenenza della popolazione cittadina entro un certo limite numerico. Tale criterio quantitativo \u00e8 fortemente variabile nei vari paesi, in quanto dipende dalle caratteristiche generali del sistema urbano nazionale, come anche dalla dimensione delle aree urbane pi\u00f9 grandi, dal numero di centri secondari e dalla distanza tra loro, in una parola dal contesto territoriale in cui sono ubicate.\nPer quanto riguarda i criteri di tipo qualitativo essi si focalizzano sul fatto che le citt\u00e0 sono anche i luoghi in cui sono svolte una moltitudine di funzioni, di tipo economico, culturale, politico, amministrativo e finanziario, che le rendono pi\u00f9 o meno importanti per il resto del territorio. Analizzando le medie citt\u00e0 da questo punto di vista esse sono catalogate come centri funzionali intermedi.\nCriteri quantitativi.\nAnche il Centro Documentazione suddivide i principali metodi di classificazione trovati in quantitativi e qualitativi.\nIniziando dai primi, nello studio \u201cCreative-based Strategies in Small and Medium-sized Cities: Guidelines for Local Authorities\u201d del Centro di ricerca portoghese INTELI - Inteligencia em Inova\u00e7\u00e3o - Centro de Inova\u00e7\u00e3o, che analizza la crescente importanza, nell'attuale era della conoscenza, dell'innovazione e della creativit\u00e0, delle regioni e delle citt\u00e0 per la competitivit\u00e0 territoriale, si trova che: \nLa Commissione Europea, nel progetto relativo al \u201cSecondo Audit urbano\u201d, realizzato nel 2002, riferendosi all'importante ruolo svolto in Europa dalle citt\u00e0 di media dimensione individua \u201c100 citt\u00e0 con un numero di abitanti compreso fra 50.000 e 250.000\u201d. Anche Eurotowns, il network che riunisce le citt\u00e0 europee di medie dimensioni, utilizzando il solo criterio quantitativo, promuove e d\u00e0 voce ai comuni che hanno una popolazione compresa tra i 50 e i 250.000 abitanti. In linea con questa taglia dimensionale Giovanni Tocci che in un suo studio \"\u201cCitt\u00e0, politiche e strumenti di governance. La pianificazione strategica in alcune citt\u00e0 medie italiane\u201d\" definisce:\n \nIn occasione della XXXIXa Conferenza dello IUFA Klaus R. Kunzman, invece, le definisce in questo modo: \nDefinizioni qualitative.\nTra i diversi metodi qualitativi proposti, Enrica Lemmi, classifica i comuni in base alla loro dotazione funzionale in citt\u00e0 \u201cgrandi\u201d, \u201cmedie\u201d, \u201cpiccole\u201d e \u201cnon citt\u00e0\u201d; mentre una metodologia elaborata in Germania utilizza la centralit\u00e0 della citt\u00e0 come criterio principale per definire quali possano essere considerate come medie o piccole. Tale sistema tiene conto della prossimit\u00e0 o meno di alcune funzioni essenziali (ospedali, universit\u00e0, scuole\u2026) nel territorio cittadino.\nFr\u00e9d\u00e9ric Santamaria, nel saggio \u201cLa notion de \"ville moyenne\" en France, en Espagne et au Royaume-Uni\u201d, evidenzia la vaghezza della nozione di citt\u00e0 media in tre nazioni come la Francia, la Spagna e l'Inghilterra. In quest'ultimo paese la nozione fa riferimento, prevalentemente, al solo criterio dimensionale, per cui sono citt\u00e0 medie quelle con popolazione compresa tra 25.000 e 120.000 abitanti. Negli altri due paesi \u00e8 rilevante il criterio dimensionale e quello funzionale legato al ruolo della citt\u00e0. \nNegli strumenti di programmazione della regione Campania, la metodologia di selezione delle citt\u00e0 medie, per finalit\u00e0 di riparto di risorse, \u00e8 incentrata sull'applicazione sequenziale di tre criteri all'insieme dei comuni. Il primo di questi criteri riguarda la dimensione demografica dei comuni: sono considerate citt\u00e0 medie quelle che hanno una popolazione superiore ai 50.000 abitanti. Il secondo corrisponde al criterio di disagio potenziale abitativo, desunto dai dati relativi alla condizione delle abitazioni ed al loro uso nei singoli comuni della regione; il terzo corrisponde al criterio di disagio socioeconomico, anch'esso frutto di elaborazioni condotte su dati di carattere economico, della condizione sul mercato del lavoro, ecc. relativi alla popolazione residente nei singoli comuni.\nLe citt\u00e0 medie italiane.\nMetodologia.\nPer giungere alla definizione esposta precedentemente riguardo alle citt\u00e0 medie italiane, la metodologia utilizzata dal Centro si fonda su un'analisi che ha considerato le caratteristiche demografiche ed economico-produttive dei comuni italiani, nonch\u00e9 i \u201cruoli\u201d funzionali ed amministrativi da questi rivestiti.\nPertanto l'universo delle citt\u00e0 medie \u00e8 stato individuato in due step successivi, combinando i seguenti criteri: la presenza di una taglia demografica minima, di un centro amministrativo rilevante e riconosciuto, nonch\u00e9 di un polo di offerta di servizi basilari ed essenziali. \nNella prima fase sono stati selezionati i comuni con una popolazione superiore ai 45.000 abitanti, che non fossero citt\u00e0 metropolitane, ma che risultassero \u201cpoli urbani\u201d, nonch\u00e9 specializzati nel settore economico secondario o terziario, per un totale di 94 amministrazioni. In questo primo stadio la dimensione abitativa minima \u00e8 stata desunta da un'analisi incrociata delle variabili considerate a livello comunale: scandagliando i dati per classi di ampiezza demografica con un \u201cpasso\u201d prima di 5.000 e poi di 10.000 abitanti \u00e8 emerso che la prima fascia dalla quale oltre la met\u00e0 dei comuni risultassero \u201cpoli\u201d e quindi centri di offerta di servizi essenziali \u00e8 quella che comprendeva i comuni in cui vivono tra 45.000 e 55.000 residenti. Tale classe inoltre \u00e8 la prima ad essere composta per almeno un quarto (il 27,3%) da capoluoghi di provincia. Nella seconda fase sono stati aggiunti tutti i capoluoghi di provincia con pi\u00f9 di 45.000 cittadini non inclusi nella prima fase, sempre al netto delle citt\u00e0 metropolitane, nonch\u00e9 il Comune di Aosta, unico capoluogo di regione non rientrante nelle precedenti definizioni, per un totale di 105 citt\u00e0 medie. \nLe citt\u00e0 medie tedesche.\nPortano il titolo di \"Citt\u00e0 media\" (in tedesco \"Mittelstadt\") alcune citt\u00e0 del \"Land\" tedesco del Saarland che, oltre ai compiti tipici di un comune, svolgono anche quelli delle comunit\u00e0 amministrative della Germania.\nIl titolo \u00e8 attribuito a tutte le citt\u00e0 del \"Land\" con popolazione superiore ai 30.000 abitanti che non sono capoluoghi di circondario."}
{"id": "2488262", "revid": "1543377", "url": "https://it.wikipedia.org/wiki?curid=2488262", "title": "Nivola (letteratura)", "text": "La nivola \u00e8 un genere letterario ideato da Miguel de Unamuno. Il termine \"nivola\" appare per la prima volta come descrizione per il romanzo \"Nebbia\" dello stesso Unamuno. Il genere fu creato per evidenziare la distanza dell'autore dal realismo presente nei romanzi della fine del XIX secolo. Con la creazione di questo genere letterario, Unamuno si concentr\u00f2 particolarmente sull'evoluzione e sullo sviluppo psicologico dei vari personaggi, contrapponendosi al narratore onnisciente in terza persona presente nel realismo. L'idea quindi \u00e8 preponderante rispetto alla forma, e in alcuni romanzi di questo genere la distinzione tra autore e personaggi \u00e8 spesso labile, tanto da scomparire talvolta (come in \"Nebbia\").\nUnamuno descrive cos\u00ec la sua concezione del termine nivola in un breve scritto pubblicato nel 1935:\nTra gli esempi di questo genere, oltre al gi\u00e0 citato \"Nebbia\", vi sono \"Abel S\u00e1nchez\", \"Amore e pedagogia\" e \"La zia Tula\", tutti di Unamuno. \nJesse Lee Kercheval ritiene il termine \"nivola\" un sinonimo di novela, romanzo."}
{"id": "2488263", "revid": "767487", "url": "https://it.wikipedia.org/wiki?curid=2488263", "title": "Alex Solowitz", "text": "Solowitz nasce da una famiglia di origine ebrea. Il suo vero debutto lo compie nella serie di MTV \"2gether\".\nTra i film pi\u00f9 importanti dove ha recitato: \"Garden in the Night\" e \"Alpha Dog\". Prova recitativa di spessore, elogiata anche dalla critica statunitense, Solowitz la fornisce ne \"The Onion Movie\" (2007), dove recita la complicata parte del \"pubblico di massa\"."}
{"id": "2488264", "revid": "110157", "url": "https://it.wikipedia.org/wiki?curid=2488264", "title": "Nebbia (romanzo)", "text": "Nebbia (in spagnolo \"Niebla\") \u00e8 un romanzo di Miguel de Unamuno pubblicato nel 1914, primo esempio del genere letterario della nivola. Il titolo si riferisce alla visione che Augusto ha della sua stessa vita. In una delle sue meditazioni filosofiche, il protagonista descrive il suo mondo come un insieme di eventi piccoli e grandi, alcuni positivi ed altri negativi, che concorrono tutti ad offuscare la sua visione della vita.\nTrama.\nLa trama si sviluppa intorno al personaggio di Augusto P\u00e9rez, facoltoso, giovane ed introverso intellettuale. Innamoratosi di Eugenia nel momento in cui le passa davanti attraversando la strada, decide di corteggiarla, aiutato dai membri della famiglia della ragazza, ed in particolare dalla zia, che si augura che tra i due nasca una relazione cos\u00ec che i soldi di Augusto possano risollevare i problemi finanziari della nipote. Nonostante questo, Eugenia rifiuta la corte del ragazzo, visto che \u00e8 gi\u00e0 impegnata in una relazione con Mauricio. Augusto provvede al pagamento dell'ipoteca di Eugenia senza che ella lo sappia, ma invece che ottenere l'effetto sperato, la ragazza si sente offesa dal suo gesto. Successivamente, Augusto si invaghisce di un'altra ragazza, Rosario, ed inizia a chiedersi se fosse mai stato effettivamente innamorato di Eugenia. Dopo aver parlato con amici e conoscenti, Augusto decide di fare comunque la proposta di matrimonio ad Eugenia che, con suo grande stupore, accetta. Pochi giorni prima del matrimonio, il protagonista riceve una lettera della sua promessa sposa, che gli rivela di essere andata a vivere con Mauricio. Augusto, devastato dalla notizia, decide di uccidersi, ma poich\u00e9 ogni suo atto \u00e8 preceduto da un lungo processo meditativo e riflessivo, decide di contattare Unamuno (l'autore del romanzo, presente nel libro come personaggio), autore di un articolo sul suicidio che Augusto aveva letto. Al momento del confronto tra i due, la verit\u00e0 \u00e8 rivelata: Augusto \u00e8 un personaggio creato da Unamuno, e per questo non pu\u00f2 uccidersi in quanto non \u00e8 reale. Augusto afferma di esistere, nonostante dentro di s\u00e9 sappia che ci\u00f2 non \u00e8 vero, e si rivolge duramente ad Unamuno, dicendogli che non \u00e8 l'autore supremo, in quanto lo stesso scrittore potrebbe semplicemente essere uno dei sogni di Dio. Augusto fa dunque ritorno a casa, e muore, ucciso dall'autore. Il libro termina con un monologo del cane di Augusto, Orfeo, che si commuove di fronte alla morte del padrone ed alla situazione degli esseri umani in generale."}
{"id": "2488265", "revid": "1428919", "url": "https://it.wikipedia.org/wiki?curid=2488265", "title": "Eric Hoffer", "text": " \nHa scritto dieci libri ed ha ricevuto la Presidential Medal of Freedom nel febbraio 1983 dall'allora presidente degli Stati Uniti d'America Ronald Reagan. Il suo primo libro, \"Il vero credente\", pubblicato nel 1951, fu largamente riconosciuto come un classico, ricevendo critiche positive sia dagli esperti che dai profani. Nel 2001 \u00e8 stato istituito l'Eric Hoffer Award in suo onore.\nBiografia.\nInfanzia e giovinezza.\nHoffer nacque a New York City nel 1902 da una coppia di immigrati tedeschi alsaziani. Prima dei cinque anni era in grado di leggere sia in tedesco che in inglese. Quando aveva cinque anni, la madre cadde dalle scale con lui in braccio. Hoffer divenne cieco per ragioni sconosciute, ma anni pi\u00f9 tardi disse che pensava potesse essere dovuto al trauma della caduta. In seguito alla morte di sua madre fu cresciuto da una donna tedesca di nome Martha, che viveva con la famiglia; la sua vista torn\u00f2, senza preavviso n\u00e9 apparenti ragioni particolari, quando aveva 15 anni. Temendo di perdere nuovamente la vista, colse l'opportunit\u00e0 per leggere pi\u00f9 che poteva e il pi\u00f9 a lungo possibile. La vista per\u00f2 rimase, ed Hoffer non abbandon\u00f2 mai l'abitudine di leggere assiduamente.\nHoffer era un ragazzo quando suo padre, un ebanista, mor\u00ec. Il sindacato degli ebanisti pag\u00f2 le spese del funerale e diede ad Hoffer poco pi\u00f9 di trecento dollari. Nel 1920 prese l'autobus e viaggi\u00f2 fino a Los Angeles, pensando che la calda cittadina fosse il posto migliore per un ragazzo povero. Trascorse i dieci anni successivi nella periferia della citt\u00e0, leggendo, scrivendo e lavorando saltuariamente. In uno di questi lavori temporanei \u2013 la vendita di arance porta a porta\u00a0\u2013 scopr\u00ec che aveva un'abilit\u00e0 particolare per vendere, e che poteva arricchirsi facilmente. Messo a disagio da questa scoperta, abbandon\u00f2 il lavoro dopo un solo giorno.\nNel 1931 tent\u00f2 il suicidio cercando di bere dell'acido ossalico, ma il tentativo fall\u00ec in quanto non riusc\u00ec a costringersi ad ingollare il veleno. Quest'esperienza gli confer\u00ec la determinazione di vivere avventurosamente: lasci\u00f2 la periferia e divenne un lavoratore migrante. Seguendo i raccolti lungo tutta la California, si procur\u00f2 le tessere delle biblioteche di tutti i paesi vicini ai campi dove lavorava, e vivendo \u00abtra i libri ed i bordelli\u00bb. Un evento chiave per Hoffer avvenne tra le montagne dove si trovava in cerca d'oro; costretto al chiuso dalla neve, lesse i saggi di Michel de Montaigne. Tale libro affascin\u00f2 profondamente Hoffer, che si riferiva spesso all'importanza di esso per lui; svilupp\u00f2 inoltre un grande rispetto per la classe meno agiata, che, afferm\u00f2, era \u00abimpregnata di talento\u00bb.\nScaricatore di porto.\nHoffer arriv\u00f2 a San Francisco nel 1941. Qui cerc\u00f2 di arruolarsi nell'esercito nel 1942 ma fu scartato a causa di un'ernia. Desideroso di contribuire comunque allo sforzo bellico, trov\u00f2 un impiego come scaricatore di porto all'Embarcadero. Fu l\u00ec che si sent\u00ec a casa e decise di stabilirsi, continuando a leggere intensamente e presto iniziando a scrivere, guadagnandosi da vivere caricando e scaricando navi; questo lavoro and\u00f2 avanti fino al suo pensionamento all'et\u00e0 di sessantacinque anni.\nHoffer considerava \"Il vero credente\", spiegazione del fanatismo e dei movimenti di massa, il suo miglior scritto, ma anche \"The Ordeal of Change\" rientrava tra i suoi preferiti. Nel 1970 fu istituito il \"Lili Fabilli and Eric Hoffer Laconic Essay Prize\" assegnato a studenti, professori e membri della Berkeley.\nHoffer era un individuo carismatico ed un oratore persuasivo, ma sostenne che la gente non gli interessava. Nonostante fosse l'autore di dieci libri e tenesse una rubrica su un giornale, in pensione continu\u00f2 la sua vita scrivendo da solo nel suo appartamento di San Francisco. Fumatore incallito, negli ultimi anni di vita soffr\u00ec di enfisema.\nPensiero.\nLe umili origini e gli \"intellettuali\".\nHoffer attinse sicurezza ed ispirazione dalle sue umili origini e dai lavoratori che lo circondavano, vedendovi un enorme potenziale a livello umano. In una lettera a Margaret Anderson datata 1941, scrisse:\nTraeva inoltre conforto dall'essere un emarginato, poich\u00e9 credeva che gli emarginati fossero sempre stati dei pionieri nella societ\u00e0. Non si considerava un intellettuale, ed anzi disprezzava il termine, sostenendo che descrivesse le accademie antiamericane dell'occidente. Credeva nel potere accademico, ma nei paesi democratici occidentali gli era negato (ma non nei paesi a regime totalitario, che Hoffer riteneva per\u00f2 un mero sogno intellettuale). Credeva anzi che le accademie mordessero la mano che gli porgeva il cibo, accecate dalla ricerca di potere ed influenza.\nSebbene Hoffer non si identificasse con gli \"intellettuali liberal\" e criticasse spesso l'ideologia radicale di molti attivisti della New Left, sarebbe sbagliato classificare il pensiero dell'autore come \"conservatore\". Analogamente, sebbene i suoi scritti fossero spesso graditi alle filosofie centriste di liberali come Arthur Schlesinger Jr., le sue idee non erano riconducibili neanche al pensiero \"liberal\". Come egli stesso afferm\u00f2, \u00abi miei scritti nascono dalla mia vita come un ramo da un albero\u00bb. Quando veniva chiamato intellettuale, insisteva nel dichiararsi uno scaricatore di porto, diventando cos\u00ec noto come il \"filosofo scaricatore di porto\" (in inglese \"longshoreman philosopher\").\nSulla natura e le origini dei movimenti di massa.\nHoffer fu tra i primi a riconoscere l'importanza fondamentale dell'autostima per il benessere psicologico. Mentre gli scrittori pi\u00f9 recenti si concentrano sui benefici dell'autostima in senso positivo, Hoffer pose l'attenzione sulle conseguenze della mancanza di essa. Preoccupato dall'ascesa di regimi totalitari come quelli di Adolf Hitler e Josef Stalin, cerc\u00f2 di trovare le radici di questi \"manicomi\" nella psicologia umana. Postul\u00f2 dunque che il fanatismo affonda le sue radici nell'odio di s\u00e9 stessi e nell'insicurezza. Come descrive ne \"Il vero credente\", un'appassionata ossessione per il mondo esterno o per le vite private delle altre persone \u00e8 semplicemente un disperato tentativo di compensare la mancanza di significato della propria vita.\nI movimenti di massa analizzati ne \"Il vero credente\" includono movimenti religiosi e politici, con un'ampia parte dedicata ad Islam e Cristianesimo, ed anche movimenti apparentemente positivi, che non appartengono n\u00e9 alla sfera politica n\u00e9 a quella religiosa. Un principio che sta al centro del libro \u00e8 la visione di intercambiabilit\u00e0 dei movimenti che ha Hoffer: nota infatti fanatici nazisti che diventano fanatici comunisti, fanatici comunisti che diventano fanatici anticomunisti e Saul, persecutore dei cristiani, che diventa Paolo di Tarso, fanatico cristiano. Per il vero credente la sostanza dei movimenti di massa non \u00e8 importante, fintantoch\u00e9 egli ne fa parte. Hoffer inoltre indica come sia possibile fermare un movimento non desiderato sostituendolo con uno positivo, che avrebbe dato a coloro predisposti ad unirsi ai movimenti uno sfogo per le loro insicurezze.\nL'opera di Hoffer era originale, aprendo un nuovo territorio del tutto inesplorato dalla maggior parte del pensiero del suo tempo. In particolare, l'opera dell'autore era completamente non freudiana, in un periodo in cui quasi tutta la psicologia americana si riferiva al modello dello psicologo austriaco.\nAltri scritti.\nGli approfondimenti di Hoffer sulle conseguenze della mancanza di autostima permearono anche i suoi successivi scritti. Il libro del 1963 \"The Ordeal of Change\" tratta di cambiamento e modernizzazione della societ\u00e0; \"First Things, Last Things\" del 1971 \u00e8 una raccolta di saggi pubblicati in un periodo in cui i giovani della classe media americana si stavano sempre pi\u00f9 interessando ai movimenti di massa, fossero essi politici, religiosi o subculturali, in coincidenza con un rapido incremento del crimine giovanile. In questi ed in altri libri, Hoffer continu\u00f2 a sviluppare i suoi approfondimenti. Secondo la visione dello scrittore, un rapido cambiamento non \u00e8 positivo per una societ\u00e0, ed una rapidit\u00e0 eccessiva nel mutamento poteva causare una regressione nella maturit\u00e0 di coloro che erano cresciuti in una societ\u00e0 diversa da quella in cui si era trasformata.\nNot\u00f2 inoltre che nell'America degli anni sessanta molti giovani adulti vivevano ancora in una sorta di estensione dell'adolescenza. Cercando di spiegare l'attrazione verso i movimenti di protesta della New Left, li caratterizz\u00f2 come risultato di un'agiatezza largamente diffusa, che \u00absta derubando la societ\u00e0 moderna di qualsiasi cosa sia rimasta della pubert\u00e0 per far s\u00ec che il raggiungimento dell'et\u00e0 adulta diventi una routine\u00bb. Secondo la sua visione, questi riti puberali sono essenziali per l'autostima, e i movimenti di massa e la mentalit\u00e0 giovanile tendono a convergere sul punto che chiunque, a qualsiasi et\u00e0, si unisca ad un movimento, inizia immediatamente ad esibire un comportamento giovanile.\nInoltre evidenzia come la ragione per cui gli americani appartenenti alle classi lavoratrici non si univano ai movimenti degli anni sessanta era che l'approdo al lavoro era effettivamente un rito di passaggio dall'adolescenza all'et\u00e0 adulta, mentre il disagiato ed il ricco erano \u00abimpossibilitati ad avere una parte nel mondo del lavoro e a provare la loro maturit\u00e0 lavorando e ricevendo una paga da uomini\u00bb e rimanendo quindi in questo stato estensivo dell'adolescenza, privi della necessaria autostima e dunque inclini ad aderire a movimenti di massa come forma di compensazione.\nHoffer suggeriva inoltre che questo bisogno di lavoro come rito di passaggio avrebbe potuto essere soddisfatto attraverso un programma nazionale di due anni di servizio civile (non dissimile da quelli attuati durante la crisi del '29) nel quale ogni giovane adulto avrebbe lavorato a lavori a costruzioni e in altri campi, sostenendo che \u00abla routinizzazione del passaggio da giovinezza a maturit\u00e0 contribuirebbe alla soluzione di molti dei nostri problemi pi\u00f9 immediati. Non posso pensare ad altro modo per mutare un cos\u00ec alto numero di problemi in altrettante opportunit\u00e0 di crescita.\u00bb.\nScritti non pubblicati.\nI documenti di Hoffer, tra cui 131 taccuini che portava con s\u00e9, furono acquistati dalla Hoover Instituion nel 2000. Tali documenti occupano circa 20 metri di spazio negli archivi; vista la natura aforistica dello stile di Hoffer, questi scritti, prodotti dal 1949 al 1977, contengono una parte significativa del lavoro dello scrittore. Una selezione di cinquanta di questi aforismi, riguardanti principalmente lo sviluppo di talenti inutilizzati attraverso il processo creativo sono stati pubblicati nel numero di Harper's Magazine del luglio 2005."}
{"id": "2488267", "revid": "92689", "url": "https://it.wikipedia.org/wiki?curid=2488267", "title": "Joseph Henry", "text": "Biografia.\nHenry \u00e8 nato ad Albany, New York, dagli immigranti scozzesi Ann Alexander Henry e William Henry. I suoi genitori erano poveri e il padre di Henry mor\u00ec mentre era ancora giovane. Per il resto della sua infanzia, Henry visse con sua nonna a Galway, New York. Frequent\u00f2 una scuola che in seguito sarebbe stata nominata \"Scuola elementare Joseph Henry\" in suo onore. Dopo la scuola, lavor\u00f2 in un grande magazzino e all'et\u00e0 di tredici anni divenne un apprendista orologiaio e argentiere. \nIl primo amore di Joseph fu il teatro e cominci\u00f2 a studiare per diventare un attore professionista. Il suo interesse per la scienza \u00e8 stato avviato all'et\u00e0 di sedici anni da un libro di conferenze su argomenti scientifici intitolato Popular Lectures on Experimental Philosophy. Nel 1819 entr\u00f2 all'Accademia di Albany dove ricevette lezioni gratuite. Nonostante questo era cos\u00ec povero che dovette sostenersi con l'insegnamento e con il tutoraggio privato. Intendeva andare a medicina, ma nel 1824 fu nominato assistente ingegnere per il rilevamento della strada statale costruita tra il fiume Hudson e il lago Erie. Da quel momento in poi, \u00e8 stato ispirato ad avviare una carriera nell'ingegneria civile e meccanica.\nHenry eccelleva nei suoi studi (tanto che spesso aiutava i suoi insegnanti a insegnare scienze) e nel 1826 fu nominato professore di Matematica e filosofia naturale all'Accademia di Albany. Alcune delle sue ricerche pi\u00f9 importanti sono state condotte in questa nuova posizione. La sua curiosit\u00e0 per il magnetismo terrestre lo port\u00f2 a sperimentare con il magnetismo in generale. Fu il primo ad avvolgere strettamente il filo isolante attorno a un nucleo di ferro per realizzare un elettromagnete pi\u00f9 potente, migliorando l'elettromagnete di William Sturgeon che usava un filo non isolato a spirale libera. Usando questa tecnica, costru\u00ec l'elettromagnete pi\u00f9 forte in quel momento a Yale. Ha anche mostrato che, quando si crea un elettromagnete usando solo due elettrodi collegati a una batteria, \u00e8 meglio avvolgere pi\u00f9 bobine di fili in parallelo, ma quando si usa un set-up con pi\u00f9 batterie, dovrebbe esserci solo una bobina lunga. Quest'ultima scoperta ha reso fattibile la creazione del telegrafo. A causa dei suoi primi esperimenti di elettromagnetismo, alcuni storici attribuiscono a Henry delle scoperte che precedono Faraday e Heinrich Rudolf Hertz ma, tuttavia, a Henry non viene attribuito alcun merito a causa della mancata pubblicazione del suo lavoro.\nStudi.\nStudi\u00f2 le correnti indotte e realizz\u00f2 degli elettromagneti che consentirono in seguito lo sviluppo del telegrafo da parte di Samuel Morse e Charles Wheatstone.\nContemporaneamente a Michael Faraday, scopr\u00ec il fenomeno dell'autoinduzione (1832) notando che un magnete spostandosi all'interno di un campo magnetico produceva corrente elettrica. Elabor\u00f2 uno dei primi modelli di motore elettrico, ed invent\u00f2 il campanello elettrico con buzzer (1831).\nDivenuto membro della Smithsonian Institution, ne fu anche il primo segretario dall'anno 1846 al 1878. \nPorta il suo nome l'unit\u00e0 di misura dell'induttanza, cio\u00e8 l'Henry (simbolo H)."}
{"id": "2488269", "revid": "256896", "url": "https://it.wikipedia.org/wiki?curid=2488269", "title": "Giungla silente", "text": ""}
{"id": "2488270", "revid": "155634", "url": "https://it.wikipedia.org/wiki?curid=2488270", "title": "Estoril Open 2006 - Singolare maschile", "text": "Il singolare maschile del torneo di tennis Estoril Open 2006, facente parte dell'ATP Tour, ha avuto come vincitore David Nalbandian che ha battuto in finale Nikolaj Davydenko 6-3, 6-4."}
{"id": "2488273", "revid": "1297028", "url": "https://it.wikipedia.org/wiki?curid=2488273", "title": "Citt\u00e0 con status speciale", "text": "Citt\u00e0 con status speciale (in tedesco: \"Sonderstatusstadt\") \u00e8 il titolo portato da alcune citt\u00e0 del \"Land\" tedesco dell'Assia che, oltre ai compiti tipici di un comune, svolgono anche quelli delle comunit\u00e0 amministrative della Germania.\nIl titolo \u00e8 attribuito a tutte le citt\u00e0 del \"Land\" con popolazione superiore ai 50.000 abitanti."}
{"id": "2488274", "revid": "149727", "url": "https://it.wikipedia.org/wiki?curid=2488274", "title": "Sonderstatusstadt", "text": ""}
{"id": "2488279", "revid": "1305772", "url": "https://it.wikipedia.org/wiki?curid=2488279", "title": "Chattering", "text": "Il chattering o chatter \u00e8 un fenomeno presente in ambito motociclistico; consiste nella vibrazione di una o entrambe le ruote (tra 17 e 22\u00a0Hz), con accelerazioni delle stesse che possono raggiungere i 5-10 g, che porta a una perdita di tenuta e confidenza con il mezzo.\nDescrizione.\nIl chattering si presenta principalmente o pi\u00f9 facilmente a moto piegata oppure in situazioni dove \u00e8 previsto il massimo trasferimento di carico (frenata), dove in queste condizioni le sospensioni lavorano in modo pi\u00f9 grave e non sempre riescono ad assorbire le asperit\u00e0 dell'asfalto.\nIn queste situazioni lo pneumatico che ha una frequenza propria per via della sua struttura e composizione, \u00e8 costretto ad assorbire le asperit\u00e0 dell'asfalto al posto della sospensione, se non riesce ad ammortizzare queste forze per via della sua frequenza di funzionamento, porta alla trasmissione di questa forza e frequenza alle sospensioni, che non riescono sempre ad assorbirla, portandole anche in risonanza con la telaistica del mezzo e gli pneumatici; Il fenomeno comporta un aumento dell'intensit\u00e0 di vibrazione a cui viene sottoposta la moto, che vengono avvertite dal pilota e conseguentemente si ha un trasferimento di energia alle ruote, che incominciano a saltare (contatto instabile con l'asfalto).\nSoluzioni.\nPer cercare di ridurre tale fenomeno si pu\u00f2:"}
{"id": "2488282", "revid": "1654832", "url": "https://it.wikipedia.org/wiki?curid=2488282", "title": "Luca Vendruscolo", "text": "Biografia.\nNato a Udine nel 1966, ha conseguito la maturit\u00e0 scientifica nella stessa citt\u00e0.\nDopo aver lavorato nei primi anni di carriera in teatro, si \u00e8 trasferito a Roma per studiare cinema. Nel 1991 si \u00e8 diplomato al Centro Sperimentale di Cinematografia.\nHa collaborato con Giacomo Ciarrapico alla sceneggiatura di \"Piccole anime\" e a quella di \"Per tutto il tempo che ci resta\", entrambe pellicole del 1998.\nIl suo esordio alla regia \u00e8 avvenuto nel 2003 con \"Piovono mucche\", del quale \u00e8 stato anche sceneggiatore insieme a Mattia Torre e ad altri.\nSempre collaborando con Giacomo Ciarrapico e Mattia Torre alla sceneggiatura, nel 2007 ha diretto la prima stagione della \"fuoriserie italiana\" \"Boris\". In \"Boris 2\", del 2008, i tre sceneggiatori si sono invece alternati alla regia. Nella terza stagione, \"Boris 3\", Vendruscolo, Ciarrapico, Torre si sono ritagliati il ruolo di sceneggiatori e produttori creativi affidando la regia a Davide Marengo.\nA ottobre 2014 \u00e8 stato pubblicato il trailer del nuovo film in collaborazione sempre con Giacomo Ciarrapico e Mattia Torre, atteso per il 27 novembre dello stesso anno, dal titolo \"Ogni maledetto Natale\"\".\""}
{"id": "2488283", "revid": "92723", "url": "https://it.wikipedia.org/wiki?curid=2488283", "title": "\u010cargobilya", "text": ""}
{"id": "2488291", "revid": "92920", "url": "https://it.wikipedia.org/wiki?curid=2488291", "title": "Prove It All Night", "text": "Prove It All Night \u00e8 la nona canzone dell'album Darkness on the Edge of Town di Bruce Springsteen e il primo singolo tratto da esso.\nIl brano racconta la storia di una giovane coppia che rinnova la promessa d'amore reciproco in un viaggio che tocca varie citt\u00e0. L'intera canzone \u00e8 pervasa da un senso di ottimismo sulla ricerca dell'amore che un giorno si concretizzer\u00e0 ma, allo stesso tempo, sembra che il mondo intero si chiuda sui due protagonisti non permettendo al loro amore di crescere. Il singolo raggiunse il numero 33 nella Billboard Hot 100. Sin dalla sua uscita \"Prove It All Night\" \u00e8 stato quasi sempre utilizzato da Springsteen e dalla E Street Band per i loro concerti, fino al recente Working on a Dream Tour."}
{"id": "2488294", "revid": "104745114", "url": "https://it.wikipedia.org/wiki?curid=2488294", "title": "Ottavio Ottavi", "text": "Biografia.\nFiglio di Giuseppe Antonio, Ottavio Ottavi ha conseguito il diploma di professore di scienze agrarie presso la Scuola superiore di agricoltura di Portici.\nNel 1875 ha fondato il \u00abGiornale vinicolo italiano\u00bb, tra i primi periodici italiani specializzati in materia di enologia e viticoltura. Ha condiretto con il fratello Edoardo \u00abIl Coltivatore\u00bb e diretto dal 1877, in sostituzione di Gaetano Cantoni, l'\u00abAlmanacco agrario\u00bb.\n\u00c8 stato autore di diversi trattati e monografie di viticoltura, tra cui \"La viticoltura razionale\", uscita nel 1880 fra i manuali della Hoepli, ed \"Enologia teorico-pratica\" del 1882, che ha registrato tredici edizioni. Ha composto anche un \"Inno ai Krumiri\" (1886), quale elogio del biscotto tipico casalese.\nNel 1895 \u00e8 stata svelata a Casale Monferrato, alla presenza del ministro dell'agricoltura Augusto Barazzuoli, una targa in sua memoria, opera dello scultore Leonardo Bistolfi."}
{"id": "2488295", "revid": "83531", "url": "https://it.wikipedia.org/wiki?curid=2488295", "title": "Palazzo presidenziale (Helsinki)", "text": "Il palazzo presidenziale (in finlandese \"presidentinlinna\", in svedese \"Presidentens slott\") \u00e8 una delle residenze ufficiali dei presidenti della Finlandia a Helsinki. \u00c8 situato al lato nord di Esplanadi, prospiciente alla piazza Kauppatori.\nOrigini e storia.\nAll'inizio del XIX secolo, sul sito sorgeva un magazzino di sale. Johan Henrik Heidenstrauch, uno dei pi\u00f9 importanti rappresentanti dell'\u00e9lite dei commercianti di Helsinki, acquist\u00f2 l'intera area facendovi costruire tra il 1816-1820 una maestosa residenza disegnata dal architetto Pehr Granstedt. Casa Heidenstrauch pi\u00f9 somigliante a un palazzo che a una casa di mercanti. Nel 1837 divent\u00f2 effettivamente un palazzo quando venne acquistato per il prezzo di 170.000 rubli per essere convertito nella residenza per il Governatore della Finlandia. Comunque, Nicola I volle che divenisse e la residenza ufficiale a Helsinki dello zar di Russia/granduca di Finlandia, e il palazzo divenne il palazzo imperiale di Helsinki.\nI necessari lavori di ristrutturazione e di arredamento, condotti tra il 1843 e il 1845, furono diretti dall'architetto Carl Ludwig Engel, il creatore del Neoclassico a Helsinki e, dopo la sua morte, da suo figlio, Carl Alexander.\nTutti i depositi di legname alle spalle furono rimossi aggiungendo una nuova ala. Questa ala, costruita lungo il lato nord del cortile, contenente al secondo piano la cappella (l'attuale biblioteca), sala da ballo, sala banchetti in diretta connessione con il precedente piano di accoglienza del fabbricato principale, cos\u00ec come la cucina.\nPalazzo imperiale.\nIl palazzo fu completato nel 1845, anche se aggiustamenti furono elaborati di volta in volta, sebbene la maggior parte dell'edificio fosse vuota e non regolarmente riscaldata. Venne visitato per la prima volta da un membro della famiglia imperiale solo nel febbraio 1854 quando il figlio minore dello Zar, il Granduca Constantino, vi soggiorn\u00f2 per un mese. Suo fratello Nicola vi soggiorn\u00f2 nel giugno dell'anno successivo. Nel 1856, il palazzo fu visitato anche dai pi\u00f9 vecchi dei tre figli dello Zar - Nicola, Alessandro, e Vladimiro. Fu durante il regno del padre, Alessandro II, che il palazzo ebbe il suo momento pi\u00f9 brillante. Egli visit\u00f2 la citt\u00e0] nel 1863 e 1876, soggiornando in entrambe le occasioni nel palazzo. Nel 1863 la Dieta di Finlandia fu inaugurata da Alessandro II nella grande sala da ballo. La sala da ballo fu convertita in sala del trono, con il trono imperiale posto su un palco. Alessandro torn\u00f2 al palazzo di nuovo nel 1876 per aprire l'anno di sessione della Dieta. La sala del trono ha continuato ad essere utilizzata come sede per le cerimonie di apertura e chiusura della Dieta fino al 1906.\nCon la sua morte, nel 1881 arriv\u00f2 anche la fine delle feste imperiali nel Palazzo. Alessandro III vi soggiorn\u00f2 nel 1885 (anche se risiedette pi\u00f9 spesso nella sua residenza finlandese Langinkoski ). Il palazzo venne rinnovato da Johan 1904-1907 Jakob (Jac) Ahrenberg. Ci\u00f2 comport\u00f2 la costruzione di una nuova suite d'accoglienza, con una nuova sala del Trono (l'attuale palazzo di Stato), dove venne posta la scultura Psiche e Zephyr da Walter Runeberg, e una di ricevimento di fronte al vestibolo Mariankatu. Il palazzo fu visitato per l'ultima volta da un membro della famiglia imperiale, quando Nicola II visit\u00f2 il palazzo per un giorno nel 1915.\nAdiacente al Palazzo presidenziale si trova il P\u00e4\u00e4vartio, la caserma della Guardia principale, in uso presso la guarnigione di Helsinki, edificio, progettato e completato da Carl Ludwig Engel nel 1843 per proteggere il palazzo imperiale, l'attuale palazzo presidenziale, dall'altra parte della strada. L'edificio si trova all'estremit\u00e0 orientale di Aleksanterinkatu, la strada che attraversa il centro degli affari della citt\u00e0, e lungo il canale Katajanokka, che separa dalla penisola di Katajanokka dove sorge la cattedrale Uspenski.\nUso post imperiale.\nSotto le condizioni politiche della prima guerra mondiale il palazzo fu trasformato temporaneamente nell'ospedale militare di Helsinki nell'ottobre 1915. Con la Rivoluzione di febbraio 1917 e l'abdicazione dello zar/granduca, il palazzo cess\u00f2 di essere un ospedale militare e divenne propriet\u00e0 del Senato che lo ribattezz\u00f2 come ex palazzo imperiale. Dal marzo 1917 al aprile 1918, il palazzo venne utilizzato come sede del Comitato esecutivo del lavoratori di Helsinki e soldati sovietici. Con la vittoria dei Bianchi nella guerra civile finlandese, i Rossi abbandonarono il palazzo, che fu temporaneamente utilizzato dal personale militare tedesco e dei bianchi finlandesi. Dal giugno 1918 in poi, il palazzo sub\u00ec una serie di restauri e riparazioni in previsione del suo ruolo come residenza reale per il principe Federico Carlo d'Assia-Kassel, che fu eletto come Re di Finlandia nel mese di ottobre 1918. Tuttavia, la situazione politica internazionale, a seguito della prima guerra mondiale port\u00f2 Federico a rinunciare alla sua accettazione del trono finlandese nel dicembre 1918. In seguito a ci\u00f2, i piani superiori furono usati come Ministero degli Affari Esteri.\nPalazzo presidenziale e ufficio.\nDopo l'approvazione della nuova costituzione nel 1919 divenne chiaro che la residenza pi\u00f9 adatta per il presidente sarebbe stato l'ex palazzo imperiale. Completate le riparazioni effettuate di fretta, con gli arredi e le collezioni d'arte del palazzo che dovettero essere restituite dai depositi del museo nazionale e del Museo d'arte dell'Ateneum, e anche di essere completate. Da allora, il palazzo \u00e8 rimasto la residenza ufficiale del presidente. Il palazzo fu nuovamente ristrutturato e modernizzato da Martti V\u00e4likangas nel 1938.\nIl Palazzo Presidenziale \u00e8 servito come residenza ufficiale di tutti i presidenti di Finlandia fino al 1993, fatta eccezione per presidenti Risto Ryti, Carl Gustaf Emil Mannerheim, e Urho Kekkonen, che prefer\u00ec risiedere a Tamminiemi. Il Palazzo smise di essere utilizzato come principale ed unica residenza ufficiale del presidente durante la presidenza di Urho Kekkonen. Lui e a sua moglie non piacevano il rumore del traffico e la mancanza di giardini, e ben presto si trasferirono a Tamminiemi, dove Kekkonen soggiorno fino alla sua morte. Tuttavia, il nuovo palazzo serv\u00ec come residenza principale del presidente durante la presidenza di Mauno Koivisto, fino a quando la nuova residenza, M\u00e4ntyniemi, fu completata.\nIl palazzo contiene appartamenti privati e camere di accoglienza per il presidente al terzo piano, tra cui la Camera Gialla, la Sala Rossa d'attesa, e lo studio del presidente. Il palazzo contiene anche l'ufficio del presidente, che comprende gli uffici per il segretario generale, il consigliere speciale del presidente, e il maestro della casa. le camere del palazzo di Stato comprendono la sala di Stato, la sala da pranzo, e la sala degli Specchi (la piccola sala di Stato). Esse sono usati dal presidente in occasione di funzioni ufficiali e ricevimenti. Questi includono la promozione e la cerimonia per i cadetti delle forze di difesa e Guardia di frontiera, Banchetti di Stato, e il ricevimento della festa dell'Indipendenza.\nVisitatori.\nNel suo ruolo, come residenza ufficiale del Presidente della Finlandia, il palazzo presidenziale ha ospitato un importante numero di visitatori stranieri e dignitari. Tra i reali che hanno visitato il palazzo Carlo XVI Gustavo di Svezia, Olav V di Norvegia, Elisabetta II del Regno Unito, Juan Carlos I di Spagna, lo Sci\u00e0 d'Iran, e l'imperatore del Giappone Akihito. Tra i presidenti degli Stati Uniti che hanno visitato il palazzo Gerald Ford, Ronald Reagan e George W Bush. Altri illustri ospiti sono stati Papa Giovanni Paolo II, Tito, Nikita Krusciov, Boris Yeltsin, Vladimir Putin, Horst K\u00f6hler, e Conan O'Brien.\nGli ospiti a oggi non rimangono al palazzo presidenziale, anche se lo hanno fatto in passato. Nonostante il palazzo abbia una superficie di quasi 3000 metri quadrati, e vi siano gli appartamenti privati del presidente e dei suoi familiari, gran parte del palazzo \u00e8 occupato da uffici e alloggi per l'Ufficio del Presidente, tra cui il Segretario Generale, Gabinetto presidenziale, militari, la famiglia e il personale. Ospiti stranieri possono essere ospitati presso M\u00e4ntyniemi, il K\u00f6nigstedt Manor a Vantaa, la sala ospiti dello stato finlandese accanto alla Hilton Helsinki Kalastajatorppa Hotel a Munkkiniemi.\nIl palazzo presidenziale \u00e8 aperto per le visite, che vengono essere organizzate attraverso Helsinki Expert."}
{"id": "2488300", "revid": "107438387", "url": "https://it.wikipedia.org/wiki?curid=2488300", "title": "Nicolai Frederik Severin Grundtvig", "text": "Biografia e opere.\nGundtvig domin\u00f2 tre campi della tradizione culturale danese: la poesia, salmodica, patriottica, e popolare, la storia e la pedagogia con molte interferenze politico-sociali.\nLo spirito romantico e gli interessi mitologici culminano nell'opera \"Nordens Mythologi\" (\"Mitologia nordica\", 1808), mentre appartengono al genere drammatico \"Optrin af Kj\u00e6mpelivets Undergang i Norden\" (\"Scene del tramonto della vita eroica nel Nord\", 1809) e \"Optrin af Norners og Asers Kamp\" (\"Scene di lotta delle Norne e degli Asi\", 1811).\nIn \"Kort Begreb af Verdens Kr\u00f8nike\" (\"Breve concezione di cronaca del mondo\", 1812), opera che scaten\u00f2 molte critiche, Gundtvig vuole dimostrare come tutta la storia sia segnata dallo spirito di Cristo. Il duro attacco a un professore di teologia in \"Kirkens Gienm\u00e6le\" (\"La replica della Chiesa\", 1825) cost\u00f2 a Gundvig, a partire dal 1826, un lungo periodo di censura. Dagli anni 1833-43 \u00e8 \"Haandbog i Verdens-Historie\" (\"Manuale di storia mondiale\", I-III), che sembrava riportare suggestioni vichiane.\nIl capolavoro di Gundtvig \u00e8 \"Sang-V\u00e6rk til den danske Kirke\" (\"Salmi per la Chiesa Danese\", 1837), dove egli parla di Dio, a differenza dei vecchi salmi, come un padre affettuoso: di qui di spiega la definizione di \"cristianesimo lieto\" data al cosiddetto \"grundtvigianesimo\".\nLa raccolta di liriche \"Nordiske Smaadigte\" (\"Piccoli componimenti nordici\", 1838) \u00e8 ricca di toni razionalistici e popolareggianti, nonch\u00e9 di immagini figurate. Negli scritti successivi egli affronta il problema dell'istruzione delle classi pi\u00f9 umili.\nDel 1871 \u00e8 lo scritto di storia ecclesiastica danese \"Kirke-Speil\" (\"Specchio della Chiesa\")."}
{"id": "2488303", "revid": "115569756", "url": "https://it.wikipedia.org/wiki?curid=2488303", "title": "Alcatoo (figlio di Esiete)", "text": "Nella mitologia greca, Alcatoo era un eroe troiano, figlio di Esiete, marito di Ippodamia (la figlia di Anchise) e cognato di Enea. Partecip\u00f2 nobilmente alla guerra di Troia e la sua figura \u00e8 ampiamente descritta nell\"Iliade\" di Omero.\nIl mito.\nOrigini.\nPersonalit\u00e0 di spicco nella guerra di Troia, Alcatoo, che era figlio di Esiete, troiano devotissimo a Zeus, viene descritto da Omero come un uomo valoroso ed eroico, e insigne fra i concittadini per la sua avvenenza e il suo coraggio. Alcatoo aveva preso in moglie Ippodamia, figlia maggiore di Anchise, anch'ella elogiata per la bellezza, l'operosit\u00e0 e il sentimento.\nInsieme alla moglie, Alcatoo allev\u00f2 in casa sua il piccolo Enea, figlio di Afrodite ed Anchise, che quest'ultimo gli aveva affidato quando comp\u00ec quattro anni. Il figlio di Esiete viene descritto nell\"Iliade\" come un guerriero \"dagli occhi lucenti\" e \"dalle belle membra\". Omero nell'Iliade cita Ippodamia e il marito come esempio di coppia virtuosa.\nLa morte in guerra.\nDurante l'attacco alle mura di difesa all'accampamento greco, nel decimo anno di guerra, Ettore, dopo aver scelto i pi\u00f9 validi combattenti del suo esercito, li pose a capo di un gruppo d'attacco; schier\u00f2 dunque Alcatoo nel terzo squadrone insieme al fratello Paride e ad Agenore. L'eroe fu, materialmente, vittima di Poseidone: il dio, infatti, sceso in guerra per aiutare gli Achei nonostante il divieto di Zeus, assist\u00e9 personalmente il re Idomeneo guidando la sua lancia contro il petto dell'avversario. La lama, trapassata facilmente la corazza di Alcatoo con un secco rimbombo metallico, perfor\u00f2 la carne e ne trafisse il cuore.\nAlcatoo, caduto a terra con fragore, mor\u00ec dopo una breve agonia. Omero si sofferma nel descrivere il macabro particolare della lancia di Idomeneo che, infissa nel cuore del troiano, palpita all'unisono coi residui battiti dell'organo vitale:\nTerrorizzato dal feroce vanto di Idomeneo, Deifobo and\u00f2 alla ricerca di Enea che trov\u00f2 fermo nelle ultime schiere dell'esercito, contrariato per la scarsa fiducia che Priamo riponeva in lui. Non appena venne a sapere dell'uccisione di Alcatoo, Enea, accecato dall'ira, avanz\u00f2 gridando verso il suo uccisore il quale, spaventato dal vigore giovanile dell'eroe troiano, si circond\u00f2 di Afareo, Deipiro, Antiloco, Ascalafo e Merione.\nI due temibili guerrieri si affrontarono sul corpo di Alcatoo in un duello senza esito. Omero, tuttavia, non dice se gli achei riuscirono a sottrarre l'armatura dell'eroe."}
{"id": "2488309", "revid": "767487", "url": "https://it.wikipedia.org/wiki?curid=2488309", "title": "The Collection (Legs Diamond)", "text": "The Collection \u00e8 un album raccolta (box set) dei Legs Diamond, pubblicato nel 2003 per l'etichetta discografica Zoom Club Records."}
{"id": "2488311", "revid": "1924342", "url": "https://it.wikipedia.org/wiki?curid=2488311", "title": "Sanctus Ignis", "text": "Sanctus Ignis \u00e8 un album discografico pubblicato nel 2001 dal gruppo progressive metal francese Adagio."}
{"id": "2488312", "revid": "599013", "url": "https://it.wikipedia.org/wiki?curid=2488312", "title": "Scusa ma ti voglio sposare", "text": ""}
{"id": "2488318", "revid": "110157", "url": "https://it.wikipedia.org/wiki?curid=2488318", "title": "Working on a Dream Tour", "text": "Il Working on a Dream Tour fu un tour musicale tenuto da Bruce Springsteen e la E Street Band iniziato nel mese di aprile 2009 e terminato nel mese di novembre dello stesso anno. Segu\u00ec la pubblicazione dell'album \"Working on a Dream\", avvenuta nel gennaio del 2009.\nIl tour fu pi\u00f9 corto rispetto ad una tipica tourn\u00e9e di Springsteen, ma per la prima volta nella sua carriera, si pose l'accento sulle performance nei festival musicali, specialmente in Europa. Ancora pi\u00f9 diversamente dai precedenti tour, nelle scalette furono inclusi pochi brani del suo nuovo album. Invece, furono portati avanti alcuni schemi delle ultime fasi del precedente \"Magic Tour\": la focalizzazione sui temi di attualit\u00e0, questa volta la crisi economica; alcuni colpi di scena e sceneggiate grottesche e, pi\u00f9 visibilmente, l'inserimento di uno spazio per i 'cenni', in cui alcuni membri del pubblico richiedevano canzoni rare o vecchie di Springsteen imitandole con dei segni e la band le improvvisava. La tappa finale del tour spesso ne includeva uno prima che Springsteen iniziasse a suonare uno dei suoi classici degli anni settanta e ottanta. Le reazioni critiche rispetto agli spettacoli del tour furono generalmente positive, anche se fu notata l'assenza del nuovo materiale. Il tour fu un successo commerciale, fatturando pi\u00f9 di 156 milioni di dollari, per un totale di pi\u00f9 di 1 milione e mezzo di spettatori; divent\u00f2 il terzo tour per incasso nel 2009.\nIl tour ebbe alcuni problemi logistici. La vendita dei biglietti fu gestita malamente da \"Ticketmaster\"; la situazione fu aggravata dal suo mercato secondario \"TicketsNow\". In poco tempo, legislature e procuratori generali di diversi stati, cos\u00ec come i membri del Congresso degli Stati Uniti e agenzie federali di regolamentazione, influenzarono la questione, con varie cause legali, compromessi e leggi proposte come risultato.\nIl batterista della E Street Band Max Weinberg non fu disponibile per parti del tour a causa dei suoi obblighi con il \"Tonight Show\". Lo sostitu\u00ec suo figlio Jay, che a quel tempo aveva diciotto anni, per parti o per una serie di concerti; la critica, cos\u00ec come la band e il pubblico, reag\u00ec positivamente nei suoi confronti.\nIl tour diede a Springsteen la possibilit\u00e0 di dire addio a due luoghi famosi, in cui aveva suonato molte volte - lo Spectrum di Filadelfia e il Giants Stadium, nel New Jersey.\nScenario.\nIl tour fu immaginato dai fan di Springsteen non come \"una maratona totale\"; fu infatti notevolmente pi\u00f9 breve del solito per Springsteen, in particolare nell'America del Nord, dove furono previste solo 26 tappe, tra cui anche una data in Oklahoma, dove Springsteen non aveva mai suonato in tre decenni di carriera e dove i funzionari del BOK Center di Tulsa avevano cercato di attirare il \"Boss\" per anni.\nIl 23 febbraio 2009, fu confermato che Springsteen avrebbe suonato per primo il sabato sera nel Glastonbury Festival nel giugno dello stesso anno. Springsteen inoltre suon\u00f2 al Pinkpop Festival nei Paesi Bassi e al Bonnaroo Music Festival negli Stati Uniti d'America; suonare a dei festival fu un aspetto che caratterizz\u00f2 questo tour.\nUno dei continui problemi con la programmazione del tour fu la disponibilit\u00e0 del batterista della E Street Band, Max Weinberg, gi\u00e0 occupato come leader di una band, chiamata \"The Max Weinberg 7\", per Conan O'Brien, dato che durante il primo semestre del 2009 il \"Late Night with Conan O'Brien\" a New York stava finendo e il \"Tonight Show\" a Los Angeles stava per cominciare. L'annuncio, avvenuto a met\u00e0 gennaio, che il \"Late Night\" sarebbe durato fino al 20 febbraio, escludeva qualsiasi idea di iniziare il tour subito dopo la comparsa di Springsteen al Super Bowl XLIII, oltre alla sensazione della band, che aveva appena finito il \"Magic Tour\" e \"Aspetta, fermiamoci un minuto.\" Nel frattempo, la data d'inizio del \"Tonight Show\", annunciata per il 1\u00ba giugno, pose problemi per la presenza fissa durante il tour di Weinberg. O'Brien disse al tempo dell'annuncio ad un reporter della rivista Variety che sperava che Weinberg l'avrebbe seguito a Los Angeles ed inoltre sperava che potesse essere raggiunto un accordo per consentire a Weinberg di andare in tour con Springsteen, come era stato fatto per gli altri tour. Alla NBC, canale che ospitava i programmi di O'Brein, la coesistenza fra i due boss del batterista era conosciuta come la Regola Weinberg-Springsteen. In una intervista apparsa sul \"Rolling Stone\", Springsteen fu vago sull'argomento: \"Tutto quello che so \u00e8 questo - tutto funzioner\u00e0, in un modo o nell'altro. Se le persone vogliono uscire e vedere la E Street Band, loro potranno uscire e vedere la E Street Band.\" Sulla questione vi furono molte notizie contrastanti fino a quando O'Brien, il 18 febbraio, conferm\u00f2 che Weinberg e la band sarebbero venuti con lui. Qualche giorno dopo, il chitarrista della E Street Steven Van Zandt disse a proposito della disponibilit\u00e0 di Weinberg per il periodo successivo al 1\u00ba giugno, cio\u00e8 durante la tappa Europea: \"Stiamo ancora cercando di capire. Vedremo. Credo che Max ci sar\u00e0 per la maggior parte del tour...so che lui stava cercando molto di capire.\" Weinberg non aveva mai perso uno spettacolo della E Street Band dalla sua entrata nel gruppo nel 1974 e Van Zandt disse che nessun altro batterista avrebbe potuto rimpiazzare la comprensione intuitiva di Weinberg nei confronti di Springsteen.\nCome da prassi sin dal 1999 in occasione del \"Reunion Tour\", Springsteen e la band cominciarono le prove all'Asbury Park Convention Hall, la Sala delle Conferenze di Asbury Park, considerato luogo d'interesse storico degli USA. L'11 marzo, in occasione dell'inizio delle prove, alcuni fan di Springsteen si appostarono fuori dall'edificio, visto che le porte erano chiuse, per ascoltare le canzoni che avrebbero potuto far parte della scaletta del tour. La presenza alle prove del figlio diciottenne di Max Weinberg, Jay, una matricola allo Stevens Institute of Technology ed anche un batterista, indic\u00f2 che lui sarebbe potuto essere il sostituto di suo padre per gli spettacoli della tappa Europea quando sarebbero subentrati gli impegni al \"Tonight Show\" di Max. Jay suon\u00f2 alla batteria \"Born To Run\" in un concerto del precedente \"Magic Tour\". Questo fu confermato da Springsteen il 20 marzo, che disse che Jay Weinberg avrebbe suonato la batteria ad un piccolo numero di spettacoli durante il tour. Springsteen aggiunse: \"ancora una volta, voglio esprimere il mio apprezzamento a Conan O'Brien e a tutto il suo team, per aver reso possibile a Max di continuare a fare il suo doppio dovere per noi e per lui.\" Van Zandt disse: \"Ho evitato questo problema per settimane! Grazie a Dio l'hanno finalmente annunciato. Abbiamo gi\u00e0 fatto tre giorni di prove. Jay \u00e8 un fantastico batterista. \u00c8 nel DNA dei Weinberg.\"\nLa prima tappa Americana era ben avviata; ci fu un'ipotesi riguardo a degli altri possibili spettacoli in Nord America alla fine dell'estate e durante l'autunno, ma il chitarrista della E Street Band Nils Lofgren disse che Springsteen e sua moglie Patti Scialfa avrebbero preso una decisione pi\u00f9 tardi.\nIl 21 maggio 2009, alla fine del concerto all'Izod Center, ad East Rutherford, nel New Jersey, Springsteen annunci\u00f2 che avrebbe fatto tre spettacoli nel vicino Giants Stadium tra la fine di settembre e l'inizio di ottobre, dicendo che la band \"avrebbe detto addio al vecchio Giants Stadium...prima che arrivi la palla che demolisce, torner\u00e0 il gruppo che demolisce!\" Gli schermi video sul palco mostrarono un enorme striscione appeso sullo stadio, che fu il precursore delle notizie delle televisioni locali. I biglietti furono venduti molto velocemente e furono aggiunte due date in pi\u00f9, finendo cos\u00ec il 9 ottobre. Questi sarebbero dovuti essere gli ultimi concerti di sempre nello stadio. Lo spettacolo fece il tutto esaurito in fretta, ma non quello prima. Successivamente furono annunciate le date negli USA della fine dell'estate, focalizzandosi sugli anfiteatri all'aperto nel Nord Est. A met\u00e0 luglio, fu annunciata un'ulteriore proroga del tour negli Stati Uniti, aggiungendo spettacoli nelle arene al coperto fino a novembre.\nLo spettacolo a Buffalo, nel New York, avvenuto il 22 novembre 2009, era previsto per la fine del tour. Dopo di che la E Street Band si aspettava di prendere una pausa di 1-2 anni, mentre Springsteen lavor\u00f2 su un altro progetto.\nLo spettacolo del 26 ottobre 2009 a Kansas City, nel Missouri, fu annullato un'ora prima dell'orario di inizio previsto a causa della morte di Lenny Sullivan, cugina di Springsteen e road manager per dieci anni. Non fu riprogrammato.\nVendita dei biglietti.\nAnche prima di qualsiasi annuncio ufficiale del tour, i biglietti furono in vendita in Norvegia e Svezia. La forte domanda caus\u00f2 un blocco totale nel sistema scandinavo di vendita dei biglietti. Una situazione simile a causa di una forte domanda si verific\u00f2 in Finlandia con il sistema \"Lippupiste\" della vendita dei biglietti.\nIl 27 gennaio 2009, il giorno della pubblicazione di \"Working on a Dream\" negli Stati Uniti, arriv\u00f2 l'annuncio ufficiale del tour.\nIl 1\u00ba febbraio 2009, Springsteen e la E Street Band suonarono durante l'intervallo del Super Bowl XLIII. Il giorno seguente, i biglietti per molti dei concerti negli USA furono messi in vendita. Nonostante la crisi in corso, la domanda era pesante in un certo numero di zone, sia per la continua popolarit\u00e0 di Springsteen, che per la grande visibilit\u00e0 della sua apparizione al Super Bowl. In altre zone, invece, non si mostr\u00f2 il fervore delle passate tourn\u00e9e. I due show in New Jersey e a Filadelfia fecero il tutto esaurito in circa un'ora. Le vendite online dei biglietti nell'East Coast tramite la Ticketmaster, inclusi quelli dello spettacolo nel New Jersey, furono piuttosto problematiche, in quanto molti clienti aspettarono molto o rimasero nel bel mezzo di una transizione di acquisto, solo perch\u00e9 sul sito della Ticketmaster compare una scritta che spiegava che il sito non era disponibile \"a causa di manutenzione ordinaria.\" Ticketmaster riconobbe che il problema tecnico con le vendite \"non era il nostro momento migliore.\" I biglietti per gli spettacoli nel New Jersey erano disponibili in quantit\u00e0 limitata sin dall'inizio, siccome il 27% di questi erano stati trattenuti dalla casa discografica. In effetti, la casa discografica trattenne i biglietti di uno degli spettacoli tranne 108 dei 1126 nelle quattro sezioni pi\u00f9 vicine al palco.\nLa frustrazione divenne una vera e propria protesta pubblica, in cui molti dei clienti di Ticketmaster, informati che i biglietti degli spettacoli erano finiti, furono spinti su TicketsNow, un sito di propriet\u00e0 di Ticketmaster, dove i prezzi dei biglietti erano venduti sul mercato secondario a prezzi estremamente gonfiati. Inoltre Ticketmaster spinse i fan su TicketsNow anche quando c'erano ancora biglietti disponibili per uno spettacolo programmato. Bill Pascrell, membro della Camera dei Rappresentanti dall'ottavo distretto del New Jersey, chiese alla Commissione Federale del Commercio e al Dipartimento di Giustizia degli Stati Uniti d'America di investigare sulla relazione tra Ticketmaster e TicketsNow, dicendo: \"Penso che l'affiliazione commerciale tra Ticketmaster e TicketsNow possa rappresentare un conflitto di interessi che \u00e8 dannoso per i fan. C'\u00e8 un significativo potenziale di abuso, quando una societ\u00e0 \u00e8 in grado di monopolizzare il mercato primario di un prodotto e anche manipolare direttamente, e trarne profitto da, il mercato secondario.\"\nSpringsteen ha rilasciato una dichiarazione sul suo sito web dove ha castigato Ticketmaster e ha chiarito che lui non ha alcuna affiliazione con loro (la casa discografica ne \u00e8 affiliata). La direzione di Springsteen, o meglio le compagnie discografiche e i promotori, trattenne un numero consistente di biglietti da pubbliche vendite e resero il loro rifornimento sempre pi\u00f9 bloccato, specialmente di quelli per gli spettacoli nel New Jersey. Nello stesso giorno in cui i membri dell'Assemblea Generale del New Jersey Gary Schaer e Wayne DeAngelo chiesero un'inchiesta, il procuratore generale del New Jersey Anne Milgram disse che la sua carica e la Divisione degli Affari dei Consumatori del New Jersey avrebbero indagato sulla vendita dei biglietti dei concerti di Springsteen, poich\u00e9 erano gi\u00e0 arrivate molte denunce. Quando la questione guadagn\u00f2 l'attenzione nazionale, divent\u00f2 quello che il \"Washington Post\" descrisse come un \"incubo delle pubbliche relazioni\" per Ticketmaster. Il 5 febbraio, Ticketmaster diffuse una \"lettera aperta di scuse\" per Springsteen e i suoi fan, dicendo che non avrebbe pi\u00f9 collegato TicketsNow da Ticketmaster durante le vendite dalla grande domanda e promise che avrebbe rimborsato i clienti che inavvertitamente comprarono i biglietti sul mercato secondario. Pascrell, il cui ufficio ricevette oltre 1000 denunce sulla questione, e il procuratore generale del Connecticut Richard Blumenthal utilizzarono i racconti dei biglietti per mostrare la loro preoccupazione sulla fusione tra Ticketmaster e Live Nation, promotore di eventi musicali. Springsteen mostr\u00f2 le sue obiezioni sulla fusione ed inoltre i suoi commenti guadagnarono l'attenzione nazionale.\nIl 23 febbraio, Ticketmaster fece un accordo legale al di fuori del formale processo giudiziario con Anne Milgram. Ticketmaster accett\u00f2 di rimborsare i pagamenti effettuati a TicketsNow e di ridurre la sua visibilit\u00e0; rese circa 2.000 biglietti per gli spettacoli nel New Jersey ai denunciatori tramite lotteria casuale, con promesse di risarcimenti supplementari se Springsteen avesse programmato una terza tappa negli Stati Uniti durante l'estate. La societ\u00e0 non fu multata, ma rimbors\u00f2 l'attorney general di 350.000 dollari per spese di istruttoria. Oltre 1.800 persone si qualificarono per la lotteria del 31 marzo, e coloro i quali li ricevettero ritirarono i propri biglietti prima degli spettacoli. Nel marzo del 2009, il manager di Springsteen Jon Landau sottoline\u00f2 che Springsteen non rilascia direttamente i biglietti sul mercato secondario, sulla scia delle rivelazioni su altri artisti. Nel maggio del 2009 - nello stesso giorno in cui Springsteen avrebbe suonato all'arena Xcel Energy Center a Saint Paul - il Governatore del Minnesota Tim Pawlenty firm\u00f2 \"la legge di Bruce Springsteen\", che proib\u00ec ai venditori online di biglietti di spingere clienti frustrati su siti che offrono biglietti a prezzo gonfiato sul mercato secondario.\nUn caso simile a questo si verific\u00f2 il 20 marzo, quando furono messi in vendita i biglietti per i due concerti di prova di Springsteen all'Asbury Park Convention Hall. Decine di fan dissero che le linee automatizzate di Ticketmaster avevano dato messaggi in cui si diceva che non c'erano biglietti degli spettacoli in vendita, mentre quelli che usarono i call center furono in grado di acquistare i biglietti. Ticketmaster neg\u00f2 che qualcosa era andato storto.\nLa \"saga\" dei biglietti sul mercato secondario riemerse a met\u00e0 maggio durante la prima tappa del tour quando TicketsNow rivel\u00f2 che erano stati venduti 300 biglietti dello spettacolo al Verizon Center di Washington dallo stesso sito. TicketsNow offr\u00ec il doppio dei rimborsi e dei biglietti ad un prezzo inferiore alla media per gli altri spettacoli di Springsteen, ma il manager del \"Boss\" fu molto infelice: \"Vorremmo far capire al nostro pubblico che questo \u00e8 un problema causato interamente da Ticketmaster e da TicketsNow. N\u00e9 Bruce n\u00e9 la sua gestione hanno un controllo su queste due problematiche entit\u00e0, ma ci risentiamo profondamente dell'abuso sui nostri fan.\"\nQuando, alla fine di maggio, furono annunciati gli spettacoli di Springsteen al Giants Stadium, che si sarebbero svolti in autunno, i venditori sul mercato secondario annunciarono che avrebbero alzato fortemente il prezzo dei biglietti prima che questi fossero messi in vendita. Ci\u00f2 spinse il procuratore generale Milgram a sporgere denuncia contro tre venditori per comportamenti fraudolenti; in particolare alcune sedi pubblicizzate neanche esistevano. Il membro del Congresso Pascrell annunci\u00f2 che aveva proposto una legge federale, chiamata \"BOSS ACT\" (Better Oversight of Secondary Sales and Accountability in Concert Ticketing), che avrebbe richiesto ai venditori dei biglietti sul mercato primario di rivelare quanti biglietti erano stati trattenuti dalla vendita, avrebbe proibito ai broker di comprare biglietti durante le prime 48 ore dalla messa in vendita dei biglietti e avrebbe proibito ai venditori dei biglietti sul mercato primario, ai promotori e agli artisti di entrare nel mercato secondario.\nNel febbraio del 2010, Ticketmaster raggiunse un accordo con la Commissione Federale del Commercio, che aveva denunciato la societ\u00e0 per \"tattiche ingannevoli\", riguardanti i biglietti fantasma e fece riferimento ad un episodio, in cui sempre gli stessi 38 biglietti di uno spettacolo a Washington furono venduti 1600 volte. Ticketmaster non ammise nessun illecito, ma accett\u00f2 di porre fine alla pratica; inoltre accettarono di spendere 1 milione di dollari per eccessivi finanziamenti alle vendite del mercato secondario tramite TicketsNow.\nGli spettacoli.\nProgettazione e prove.\nUna prima idea sotto considerazione era quella di suonare uno dei classici album di Springsteen per intero ad ogni spettacolo. Van Zandt disse che avrebbero suonato la maggior parte di \"Working on a Dream\" durante la parte iniziale del tour, ma per quanto riguarda i restanti spettacoli erano incerti. Se l'idea dell'album intero fosse andata avanti, pens\u00f2 che il doppio album \"The River\" avrebbe occupato di per s\u00e9 un intero spettacolo. Nulla venne fuori da questa idea e dovette aspettare fino alla terza tappa del tour negli USA per materializzarsi.\nPer prassi, Springsteen esegu\u00ec un paio di concerti pubblici di prova all'Asbury Park Convention Hall prima di iniziare il tour. I concerti furono aperti da \"Outlaw Pete\" da \"Working on a Dream\" e furono suonate altre canzoni contenute in questo album, ma gli spettacoli in generale inclusero schemi del precedente \"Magic Tour\". Jay Weinberg suon\u00f2 alcuni pezzi alla batteria, mentre alla E Street Band si affiancarono i coristi Curtis King e Cindy Mizelle (entrambi collaboratori di Springsteen durante il \"Session Band Tour\").\nPrima tappa (Nord America).\nQuando il tour cominci\u00f2 a San Jose, in California, il 1\u00ba aprile, la canzone di apertura era \"Badlands\" - il cui finale era caratterizzato dalla domanda al pubblico \"C'\u00e8 qualcuno l\u00e0 fuori?\" - e molte cose furono evidenti. Gli spettacoli, in genere, contenevano solo tre canzoni incluse in \"Working on a Dream\": \"Outlaw Pete\" (inizialmente accompagnata da una macchina del fumo), \"Working on a Dream\" e \"Kingdom Of Days\". Poich\u00e9 fu poco incluso il materiale dell'ultimo album realizzato, questo tour rappresenta un allontanamento dagli schemi di tutti gli altri tour di Springsteen. Uno degli ultimi singoli di Springsteen, \"The Wrestler\", facente parte della colonna sonora dell'omonimo film, fu incluso solo in met\u00e0 delle liste delle canzoni del tour, nonostante non condividesse lo stile romantico del nuovo album.\nRiguardo alle altre canzoni di \"Working on a Dream\", due non furono mai provate privatamente; alcune altre provate furono provate privatamente ma mai pubblicamente; \"This Life\" e \"Surprise Surprise\" non furono pi\u00f9 suonate dopo il primo concerto di prove all'Asbury Park Convention Hall; \"Good Eye\" non fu pi\u00f9 suonata dopo il secondo concerto di prove, mentre \"My Lucky Day\" fu abbandonata dopo tre concerti. La scomparsa di \"This Life\" e \"My Lucky Day\" fu particolarmente notevole, visto che la prima aveva un elaborato ed esteso finale in stile Beach Boys di King e Mizelle nella sua performance di prova, mentre \"My Lucky Day\" \u00e8 il secondo singolo estratto dall'album. Neanche il materiale dell'album precedente, \"Magic\", fu eseguito, inclusa \"Radio Nowhere\". Le scalette si basavano sul materiale di \"Born in the U.S.A.\" e \"The Rising\" e su canzoni di altri periodi.\nCommentando la scarsit\u00e0 del nuovo materiale, l'Atlanta Journal-Constitution sugger\u00ec che sarebbe stato meglio se l'intera produzione si fosse chiamata \"Havin' a Blast Tour\". Il Pittsburgh Post-Gazette disse che \"La cosa strana... \u00e8 che il 'Working on a Dream Tour' non sembra pi\u00f9 essere un 'lavoro su un sogno'\" e sugger\u00ec che l'album fu impopolare tra molti fan e, come risultato, \"Springsteen, da grande showman, non infier\u00ec su questo esito.\" I fan di Springsteen analizzarono e discussero subito le scalette di ogni concerto, non appena apparve la lista degli spettacoli su \"Backstreet.com\", sito del fanzine di Springsteen. Il bassista della E Street Band Gary Tallent e il chitarrista Nils Lofgren si divertirono nel paragonare questa situazione con quella del 2008. Al termine del Magic Tour, infatti, i fan si arrabbiarono, perch\u00e9, nelle scalette, la presenza del nuovo materiale era stata eccessiva. Il chitarrista Steve Van Zandt disse che le canzoni di \"Working on a Dream\" che furono suonate erano \"grandi\" canzoni, per compensare la mancanza del nuovo materiale.\nUn tema evidenziato durante gli spettacoli era la recessione in corso. La parte iniziale degli spettacoli conteneva un cosiddetto \"pacchetto della recessione\", che era formato dalle canzoni \"Seeds\" (non era pi\u00f9 stata suonata dagli anni ottanta), \"Johnny 99\" (allungata da un insolito finale) e o \"Youngstown\" o \"The Ghost of Tom Joad\" (entrambe contenenti un focoso assolo di chitarra di Nils Lofgren). Gli spettacoli continuavano con un riarrangiamento del classico del 1850 di Stephen Foster \"Hard Times Come Again No More\" - che fu una delle poche canzoni accompagnate dal coro di King e Mizelle, costretti altrimenti a suonare il tamburello - e successivamente erano suonate due canzoni che trattano della lotta, della sopravvivenza e della speranza americane, \"Land of Hope and Dreams\" and \"American Land\". Van Zandt disse che l'emergere del tema della recessione fu in parte il motivo per cui il nuovo materiale non trov\u00f2 spazio nelle scalette. Durante gli spettacoli, un momento regolare di ottimismo era rappresentato da \"Waitin' on a Sunny Day\", singolo estratto da \"The Rising\", quando Springsteen faceva cantare uno o pi\u00f9 bambini nelle prime file assieme al coro.\nUna novit\u00e0 dal precedente \"Magic Tour\" fu il cosiddetto 'signs' segment, cio\u00e8 una parte del concerto dedicato a delle richieste fatte con dei cenni fatte dal pubblico. Questo sarebbe cominciato quando Springsteen collezion\u00f2 delle richieste tramite dei cenni da parte del pubblico delle prime file durante un'estesa introduzione della popolare canzone \"Raise Your Hand\". Una volta completata la canzone, Springsteen selezion\u00f2 due o tre richieste del pubblico. Spesso le richieste erano dei classici del garage rock come \"Wild Thing\", \"96 Tears\", o \"Mony Mony\" o del punk rock come \"I Wanna Be Sedated\" o \"London Calling\". Questa attivit\u00e0 fu chiamata \"Stump the Band\", e port\u00f2 la band a suonare delle improvvisazioni sul palco. Springsteen delle volte schern\u00ec il pubblico in seguito alle dichiarazioni che la E Street Band non poteva essere messa in difficolt\u00e0, come disse al concerto nella Philips Arena di Atlanta: \"...questa \u00e8 la pi\u00f9 grande band da bar del mondo, e se non lo pensano noi conosciamo questa cazzo di \"96 Tears\"!\" L'immediata introduzione della parte per i cenni, comunque, sorprese il chitarrista della band Nils Lofgren, che pensava che Springsteen l'avrebbe posticipato alla fine del tour. Il preciso grado di sfida di questa novit\u00e0 non fu chiaro, visto che, anche se la band improvvisava, Springsteen leggeva i testi su un teleprompter e in alcuni casi le canzoni erano state provate con il soundcheck prima del concerto. In ogni caso, le richieste includevano soprattutto canzoni degli anni sessanta, specialmente della British invasion, della Motown e della Stax-Volt. Le altre richieste erano, di solito, per canzoni di Springsteen non incluse generalmente nelle scalette."}
{"id": "2488319", "revid": "1924342", "url": "https://it.wikipedia.org/wiki?curid=2488319", "title": "Dominate", "text": "Dominate \u00e8 un album discografico pubblicato nel 2005 dal gruppo progressive metal francese Adagio."}
{"id": "2488323", "revid": "767487", "url": "https://it.wikipedia.org/wiki?curid=2488323", "title": "Damiano Dattoli", "text": "Biografia.\nInizia a suonare dapprima la chitarra e poi il basso, e alla fine del 1965 incomincia la collaborazione con la Dischi Ricordi, suonando in moltissimi dischi realizzati da questa casa discografica, spesso con gli arrangiamenti di Detto Mariano; proprio durante queste registrazioni conosce Lucio Battisti, suonando in moltissimi brani del primo periodo del cantautore.\nQuando Battisti, con Mogol, Alessandro Colombini e altri, fonda la Numero Uno Dattoli lo segue, e insieme a Mario Lavezzi forma i Flora Fauna e Cemento.\nCome session man suona in molti dischi realizzati per l'etichetta da Bruno Lauzi, dallo stesso Battisti, Tony Renis, Oscar Prudente, Adriano Pappalardo, e da molti altri artisti; fuori dalla Numero Uno suona per Mina, nei brani scritti per lei da Mogol e Battisti.\nSi dedica inoltre anche all'attivit\u00e0 di compositore, e nel 1971 partecipa a Un disco per l'estate con \"So che mi perdonerai\", presentata dai Nomadi, che ottiene un discreto successo; anche l'anno dopo torna a Un disco per l'estate con \"Io vagabondo\" che si classifica al 13\u00ba posto ma che, portata al successo ancora una volta dai Nomadi, diventa un sempreverde della musica leggera italiana.\nTorna nuovamente alla stessa manifestazione l'anno successivo, con \"Cara amica mia\", presentata dai Gens.\nNel 1974 vince \"Canzonissima\" con la canzone \"Un corpo e un'anima\", scritta insieme a Umberto Tozzi e interpretata da Wess e Dori Ghezzi.\nNello stesso anno forma, insieme a Umberto Tozzi e Massimo Luca, il gruppo dei Data.\nSempre nel 1974 scrive per il suo vecchio complesso, i Flora Fauna e Cemento (che hanno in quel periodo come cantante Gianna Nannini), \"Congresso di filosofia\", presentata a Un disco per l'estate 1974.\nNel 1976 debutta come cantante solista, usando lo pseudonimo \"Damiano\", con un 45 giri pubblicato dalla Dischi Ricordi, che per\u00f2 non ottiene successo; nello stesso anno suona nell'album di debutto di Tozzi, Donna amante mia.\nNei decenni successivi apre uno studio di registrazione, continuando per\u00f2 l'attivit\u00e0 di compositore per altri artisti come Mia Martini, Loretta Goggi, Loredana Bert\u00e8 e Ornella Vanoni.\nCollegamenti esterni.\nLo studio di registrazione di Damiano Dattoli"}
{"id": "2488325", "revid": "363629", "url": "https://it.wikipedia.org/wiki?curid=2488325", "title": "La bamba", "text": ""}
{"id": "2488327", "revid": "124123", "url": "https://it.wikipedia.org/wiki?curid=2488327", "title": "Auguste Honor\u00e9 Charlois", "text": "Lavorando all'Osservatorio di Nizza, Charlois scopr\u00ec 99 asteroidi; tra questi il primo fu 267 Tirza nel 1887. Fotograf\u00f2 anche 433 Eros la stessa notte in cui Gustav Witt lo scopriva, ma Witt fu pi\u00f9 veloce di lui nell'annunciare la scoperta.\nSebbene avesse iniziato a cercare gli asteroidi nell'era della ricerca visiva, gi\u00e0 nel 1891 Max Wolf apriva la strada all'uso dell'astrofotografia, velocizzando drasticamente il tasso di scoperta degli asteroidi. Sia Wolf che Charlois scoprirono quindi molti pi\u00f9 asteroidi di quanti fosse possibile con metodi visuali.\nAll'et\u00e0 di quarantasei anni, Charlois fu assassinato da suo cognato, il fratello della sua prima moglie, che serbava rancore verso di lui perch\u00e9 si era risposato. L'uomo fu condannato all'ergastolo e ai lavori forzati in Nuova Caledonia.\nL'asteroide 1510 Charlois \u00e8 stato battezzato in suo onore."}
{"id": "2488328", "revid": "73125", "url": "https://it.wikipedia.org/wiki?curid=2488328", "title": "Auguste Charlois", "text": ""}
{"id": "2488330", "revid": "110157", "url": "https://it.wikipedia.org/wiki?curid=2488330", "title": "Beuel", "text": "Beuel \u00e8 un distretto urbano (\"Stadtbezirk\") di Bonn.\nHa una superficie di 33,2\u00a0km\u00b2 ed una popolazione di 66.283 abitanti.\nSuddivisione amministrativa.\nIl distretto urbano di Beuel \u00e8 diviso in 7 quartieri (\"Ortsteil\"):"}
{"id": "2488332", "revid": "2730", "url": "https://it.wikipedia.org/wiki?curid=2488332", "title": "Hohokam", "text": "Hohokam \u00e8 una delle quattro maggiori tradizioni archeologiche preistoriche di quello che \u00e8 oggi il Sudovest degli Stati Uniti. Le varianti ortografiche nell'uso attuale, ufficiale comprendono \"Hobokam\", \"Huhugam\" e \"Huhukam\". La differenziazione di questa cultura dalle altre della regione avvenne negli anni trenta ad opera dell'archeologo Harold S. Gladwin, che applic\u00f2 un termine esistente nella lingua o'odham per classificare i resti che stava portando alla luce nella Valle Inferiore del Gila. Secondo il sito web del Servizio dei parchi nazionali degli Stati Uniti, \"hohokam\" \u00e8 una parola pima (\"o'odham\") usata dagli archeologi per identificare un gruppo di persone che vissero nel Deserto di Sonora del Nord America.\nSecondo tradizioni orali locali, gli Hohokam potrebbero essere gli antenati dei popoli storici Akimel O'odham e Tohono O'odham dell'Arizona meridionale. Studi recenti tra i Sobaipuri, antichi antenati dei moderni Pima, indicano che gruppi di Pima erano presenti in questa regione alla fine della sequenza hohokam.\nPanoramica.\nIl termine \"hohokam\", preso a prestito dall'Akimel O'odham, si usa per definire una cultura archeologica esistita dall'inizio dell'era attuale fino a circa la met\u00e0 del XV secolo. In base alle ricostruzioni teoriche, questa cultura era incentrata sul bacino mediano del Gila River e su quello inferiore del Salt River, in quello che \u00e8 conosciuto come bacino di Phoenix. Questa zona \u00e8 chiamata area hohokam centrale, in contrapposizione alle periferie hohokam, con cui si indicano le regioni adiacenti in cui si estendeva la cultura hohokam. Collettivamente, il centro e la periferia formavano il cosiddetto sistema regionale hohokam, che occupava la parte settentrionale o superiore del Deserto di Sonora nell'attuale Arizona. In un contesto pi\u00f9 ampio, l'area della cultura hohokam si trovava in una posizione centrale compresa tra la cultura patayan, situata lungo il Colorado inferiore e nella California meridionale; la cultura trincheras della Sonora (Messico); la cultura mogollon, collocata nell'Arizona orientale, nel Nuovo Messico sudoccidentale e nel Chihuahua nordoccidentale (Messico); nonch\u00e9 la cultura anasazi nell'Arizona settentrionale, nel Nuovo Messico settentrionale, nel Colorado sudoccidentale e nello Utah meridionale.\nSembra che gli Hohokam, nelle loro varie attivit\u00e0 agricole, abbiano sempre utilizzato un assortimento di semplici canali combinati con sbarramenti. Tuttavia, fra il VII ed il XIV secolo essi costruirono e mantennero anche estese reti di irrigazione lungo il Salt River inferiore ed il Gila River mediano, che rivaleggiavano per complessit\u00e0 con quelli utilizzati nell'antichit\u00e0 nel Vicino Oriente, in Egitto ed in Cina. Questi canali erano costruiti usando attrezzi di scavo relativamente semplici, senza il beneficio delle moderne tecnologie di ingegneria avanzata. Oltre settant'anni di ricerche archeologiche hanno rivelato che gli Hohokam coltivavano variet\u00e0 di cotone, tabacco, mais, fagioli e zucchine, nonch\u00e9 raccoglievano un vasto assortimento di piante selvatiche. Nell'ultima fase della loro sequenza cronologica, gli Hohokam utilizzavano anche estesi sistemi di agricoltura arida, principalmente per coltivare agave. Il loro affidamento su strategie agricole basate sull'irrigazione dei canali, vitale nell'ambiente desertico e nel clima arido tutt'altro che ospitali, forn\u00ec la base per l'aggregazione delle popolazioni rurali in centri urbani stabili.\nNel complesso, i villaggi e gli insediamenti minori hohokam possono essere ricondotti nell'ambito della tradizione delle \"rancherias\": si tratta di agglomerati normalmente posti in prossimit\u00e0 di sorgenti d'acqua e di terreni arabili, identificati da nuclei di aree residenziali composte da gruppi separati di abitazioni e strutture di servizio, combinate con aree di utilit\u00e0 extramurarie. Molte caratteristiche della primitiva architettura domestica hohokam, in particolare le grandi case a fossa (\"pithouses\") quadrate o rettangolari, sembrano essere state tramandate relativamente intatte, a partire dai primi esempi del Periodo Formativo sviluppati per la prima volta nel bacino di Tucson. Tuttavia, verso il VII secolo d.C., emerse una distinta tradizione architettonica hohokam. Cos\u00ec, lungo tutto il periodo hohokam le strutture residenziali individuali erano normalmente scavate approssimativamente 40\u00a0cm sotto il livello del suolo, con pavimenti intonacati o in terra battuta che coprivano tra i 12 e i 35 m2, e mostravano un focolare circolare rivestito di argilla a forma di scodella, situato vicino all'ingresso delle mura.\nLe pratiche di sepoltura degli Hohokam subirono mutamenti nel tempo. Inizialmente, il principale metodo impiegato era l'inumazione in posizione piegata, simile alla tradizione usata dalla cultura mogollon meridionale, localizzata immediatamente ad est. Nel tardo Periodo Formativo e nel Periodo Preclassico gli Hohokam cremavano i loro morti, ancora una volta in modo sorprendentemente simile alle tradizioni documentate tra la cultura patayan storica, situata ad ovest lungo il fiume Colorado inferiore. Pur con alcune differenze nei dettagli della pratica, la tradizione della cremazione hohokam rimase dominante, fino a circa il 1300 d.C. In quest'epoca fu rapidamente adottata l'inumazione in posizione distesa, simile a quella usata dalla tradizione salado a nord e a nordest. Interessante \u00e8 anche il fatto che molti dei dettagli dei modelli di sepoltura della tarda cultura hohokam fossero molto simili alla tradizione utilizzata dalle civilt\u00e0 storiche dei Tohono e degli Akimel O'odham.\nLa tradizione della ceramica hohokam.\nLa tradizione della ceramica hohokam ha dato vita a produzioni distinte di oggetti semplici (cio\u00e8 non lavorati), rossi e decorati. In generale, le terrecotte hohokam erano fatte di una piccola base di argilla fine collegata ad una serie di spirali, che venivano assottigliate e modellate usando la tecnica della spatola e dell'incudine. I pezzi semplici e quelli rossi erano temperati principalmente con una variet\u00e0 di materiali tra i quali schisto micaceo, di fillade o dello Squaw Peak, come pure granito, quarzo, quarzite e sabbie arcosiche. Analiticamente, basandosi sul tipo di tempera usata, questi prodotti sono classificati secondo la collocazione geografica della loro manifattura, e sono indicati come oggetti semplici e rossi di Gila (bacino del Gila River), di Wingfield (bacino di Agua Fria, la Periferia Settentrionale, o Area del Verde inferiore), di Squaw Peak (area metropolitana di Phoenix a nord del Salt River), di South Mountain (area metropolitana di Phoenix Metro a sud del Salt River), o di Salt (bacini dei fiumi Salt o Verde). Le superfici dei pezzi hohokam semplici erano levigate fino ad un certo punto e molte erano lucidate: dopo che i vasi erano cotti sul fuoco prendevano un colore che variava dal marrone chiaro o scuro, dal grigio, all'arancione. In un momento successivo le parti interne delle scodelle furono rese lisce con un materiale carbonioso nero. I pezzi hohokam rossi erano a loro volta resi lisci usando un pigmento a base di ferro, che diventava rosso dopo che il vaso era cotto nel fuoco.\nLa manifattura della ceramica hohokam decorata era simile a quella degli oggetti semplici. Tuttavia, le argille tendevano ad essere di una qualit\u00e0 pi\u00f9 fine ed erano temperate con caliche e quantit\u00e0 limitate di schisto micaceo macinato molto finemente e piccole particelle di materia vegetale.\nLa sequenza cronologica hohokam.\nQuesta sezione fornisce una breve descrizione della sequenza cronologica hohokam (SCH) e dei metodi utilizzati per stabilirne il riferimento temporale. Occorre sottolineare che la SCH \u00e8 una ricostruzione archeologica, frutto essenzialmente di un'ipotesi di storia culturale che tenta di fornire una cornice interpretativa ad una serie di importanti mutamenti culturali. La sequenza, basata sullo schema periodo/fase, presenta quindi inevitabilmente un certo grado di arbitrariet\u00e0, ed infatti sono state proposte molteplici varianti teoriche, che hanno creato notevole confusione. Qui verranno illustrate solo le due versioni principali, denominate rispettivamente schema gladwiniano e schema dell'orizzonte culturale. Quest'ultimo \u00e8 un adattamento dello schema cronologico usato per la cultura mesoamericana, applicato per evitare la distorsione interpretativa insita nello schema gladwiniano (cio\u00e8 la tripartizione nei periodi pionieristico, coloniale e sedentario).\n\u00c8 importante ricordare che la SCH si applica solo all'area hohokam centrale, che \u00e8 il bacino dei fiumi Gila-Salt associato a Phoenix, contrapposto alle cosiddette periferie hohokam. Queste ultime sono regioni localizzate al di fuori dell'area centrale, all'interno delle quali sono mantenute le denominazioni dei periodi fondamentali, tuttavia sono spesso utilizzate fasi locali per evidenziare differenze significative. La causa di queste differenze e l'ampiezza della variet\u00e0 culturale all'interno della cultura hohokam saranno trattate pi\u00f9 avanti, sebbene in qualche misura esse siano il prodotto dell'influenza esercitata sulle varie comunit\u00e0 dai loro vicini anasazi e mogollon.\nPeriodo pionieristico/formativo (1-750 d.C.).\nVivendo come semplici agricoltori dediti alla coltivazione di grano e fagioli, questi primi Hohokam fondarono una serie di piccoli villaggi lungo il Gila River mediano. Le comunit\u00e0 erano ubicate vicino a buoni terreni coltivabili, praticando comunemente l'aridocoltura negli anni anteriori di questo periodo. Per gIi approvvigionamenti domestici di acqua erano scavati pozzi, di solito profondi meno di 10 metri. Le prime case hohokam erano costruite con rami piegati in forma semicircolare e poi coperti con ramoscelli, canne ed uno spesso strato di fango nonch\u00e9 con altri materiali a disposizione.\nLe coltivazioni, l'abilit\u00e0 agricola ed il livello culturale si accrebbero fra il 300 ed il 500 d.C., quando gli Hohokam acquisirono un nuovo gruppo di piante coltivate, presumibilmente attraverso il commercio con popoli nell'area del moderno Messico. Queste nuove acquisizioni includevano cotone, fagioli tepari, lima e \"jack beans\", zucca mista e bitorzoluta e piante da mangime. L'ingegneria miglior\u00f2 l'accesso all'acqua dei fiumi e furono scavati canali per l'irrigazione. Le prove dell'esistenza di reti di scambio comprendono turchese, conchiglie dal Golfo di California e ossa di pappagallo dal Messico Centrale. Semi e granaglie erano preparati con mortai (\"metates\") e pestelli (\"manos\") di pietra. La ceramica apparve poco prima del 300 d.C., con vasi di color bruno privi di ornamenti, usati per conservare, cucinare e come contenitori per resti cremati. I materiali prodotti per uso rituale includevano figure umane e animali di argilla cotta e incensieri.\nPeriodo coloniale/preclassico (750-1050/1150 d.C.).\nLa crescita \u00e8 la principale caratteristica del periodo coloniale. I villaggi divennero pi\u00f9 grandi, con gruppi di case che si aprivano su un cortile comune. Vi \u00e8 qualche traccia di stratificazione sociale nelle case pi\u00f9 grandi e nei corredi funerari pi\u00f9 ricercati. L'area abitata ed i sistemi di canalizzazione si espansero ed inizi\u00f2 la produzione di tabacco e agave. Contemporaneamente, si accrebbe l'influenza dei popoli messicani. Nelle comunit\u00e0 pi\u00f9 grandi, furono costruiti i primi campi da pallone hohokam, che servirono da punti di riferimento per giochi e cerimonie. Le terrecotte furono abbellite con l'aggiunta di un ingobbio con tinta ferrosa, che produceva caratteristici pezzi rossi su un fondo giallo-bruno (\"red-on-buff\").\nPeriodo sedentario/Fase di Sacaton (950-1050/1150 d.C.): \nDurante questo periodo un ulteriore aumento della popolazione port\u00f2 significativi cambiamenti. I canali e le strutture di irrigazione divennero pi\u00f9 grandi e richiesero pi\u00f9 manutenzione. Altri terreni furono resi coltivabili e fu introdotta anche la coltivazione dell'amaranto. Lo stile delle abitazioni si evolse verso case a fossa (\"pithouses\") rinforzate con pali, coperte di adobe di caliche. Villaggi simili a \"rancherias\" si svilupparono intorno a cortili comuni, con tracce di un'accresciuta attivit\u00e0 comunitaria. Grandi forni comuni venivano usati per cuocere il pane e le carni.\nLe arti divennero assai pi\u00f9 raffinate. Verso il 1000 d.C., gli Hohokam sono considerati la prima cultura a padroneggiare l'acquaforte ad acido. Gli artigiani producevano gioielli da conchiglie, pietra e ossa e cominciavano ad intagliare figure di pietra. Fior\u00ec la tessitura del cotone. Le terrecotte rosse su fondo giallo-bruno conobbero un'ampia produzione.\nQuesta crescita complessiva determin\u00f2 il bisogno di un accresciuto livello di organizzazione e, forse, di autorit\u00e0. La cultura regionale si diffuse ampiamente, estendendosi da vicino alla frontiera messicana fino al fiume Verde a nord. Sembra che gli artigiani entrino a far parte di una classe di \"\u00e9lite\" ed innalzino la loro condizione sociale. Appaiono tumuli su piattaforme, simili a quelli nel Messico centrale, che potrebbero essere associati ad una classe superiore ed avere una qualche funzione religiosa. I prodotti di scambio provenienti dalla zona centrale del Messico comprendevano campane di rame, mosaici, specchi di pietra e uccelli assai vistosi come le are.\nPeriodo classico (1050/1150-1450 d.C.).\nQuesto pu\u00f2 essere generalmente considerato un periodo sia di grande espansione che di radicale cambiamento. La comunit\u00e0 di Snaketown, un tempo luogo centrale di questa cultura, fu improvvisamente abbandonata: sembra inoltre che parti di questo grande villaggio siano state bruciate, dopodich\u00e9 esso non fu mai pi\u00f9 rioccupato. Questo periodo vide anche la costruzione di grandi e prestigiose strutture nel bacino del Salt-Gila. Tra di esse spiccavano vasti complessi rettangolari con le mura di adobe e Grandi Case, come l'esemplare trovato presso il Casa Grande Ruins National Monument. Inoltre, vi \u00e8 chiaramente una minore evidenza dell'influenza della cultura hohokam in un contesto pi\u00f9 vasto,\nQuesta fase fu proposta inizialmente come parte dello schema gladwiniano, ma recentemente ha perso credito presso molti archeologi hohokam. La ragione primaria per questa visione \u00e8 che la tipologia degli oggetti giallo-bruni hohokam, un tempo classificata come rosso su giallo-bruno di Santan, \u00e8 ora catalogata come una forma tarda di rosso su giallo-bruno di Sacaton o Casa Grande. L'ampia gamma delle forme dei vasi utilizzata per le ceramiche decorate fu scartata in favore di vasi globulari con colli, mentre nel complesso vi fu una significativa diminuzione della produzione e dell'uso di pezzi giallo-bruni hohokam. Vi anche un radicale declino dell'approvvigionamento e del commercio di conchiglie grezze dal Messico settentrionale e della loro lavorazione in gioielli. Un altro aspetto di questa fase fu la transizione dalle case a fossa (\"pithouses\") alle camere a fossa (\"pitrooms\") e l'introduzione delle spirali sferiche a fuso, simili ad esempi usati nel Messico settentrionale.\nIl tipo di ceramica sintomatico per questa fase era il \"Casa Grande Red-on-buff\" (rosso su giallo-bruno di Casa Grande). Questi articoli giallo-bruni hohokam erano caratterizzato esclusivamenti da vasi con colli, decorati con una limitata variet\u00e0 di motivi geometrici e testuali. Questo tipo di ceramiche sembra sia stato fabbricato in varie localit\u00e0 situate nel bacino del Gila River tra Florence e Sacaton, in Arizona. In generale, questa fase presenta una notevole retrocessione culturale in termini di territorio e due significativi episodi di riorganizzazione. La prima riorganizzazione ebbe luogo intorno al 1150 d.C. e fu caratterizzata da un modesto incremento della popolazione e dalla quasi universale adozione dell'architettura della camera a fossa. Queste prime camere a fossa erano costruite con materiale deperibile coperto con uno spesso strato di intonaco di adobe, mentre la porzione basale delle mura interne erano spesso rivestite di lastre verticali. Simili ai villaggi del Periodo preclassico, queste prime strutture abitative del Periodo classico erano raggruppate intorno a cortili aperti. Questi gruppi di cortili erano poi a loro volta raggruppati intorno ad un grande luogo centrale, che spesso (specie nei villaggi pi\u00f9 grandi) comprendeva piccoli tumuli a piattaforma. Questi ultimi erano rettangolari, fronteggiati da mura di adobe rinforzate da pali, ed erano riempiti o con suolo sterile o con rifiuti provenienti da tumuli di immondizia preclassici. Sembra che il numero di insediamenti di piccole e medie dimensioni sia diminuito via via che le comunit\u00e0 pi\u00f9 grandi diventavano sempre pi\u00f9 densamente popolate.\nAnche se il \"Red-on-buff\" di Casa Grande continu\u00f2 ad essere prodotto, il tipo di ceramica che caratterizz\u00f2 questa fase fu il policromo di Salado, in primo luogo il policromo di Gila. Questo tipo di ceramica era o prodotto localmente o procurato come merce di scambio. Questa fase vide anche l'introduzione del comal, simile ad esempi ritrovati nel Messico settentrionale, e la produzione di vasi con effigi a forma di uccello. Esempi di manufatti in pietra esotica e conchiglia associati ad individui di alto rango, quali tappi per il naso, ciondoli, orecchini, braccialetti, collane e sofisticati intarsi in conchiglia, indicano che il disegno e la fabbricazione di gioielli raggiunse il suo apice durante questa fase. Altri importanti sviluppi furono il significativo aumento dell'approvvigionamento e della fabbricazione di porcellane rosse, e l'uso quasi universale della sepoltura ad inumazione nell'area a nord del Gila River, entrambi simili alle pratiche ed alle tradizioni utilizzate dagli O'odham storici.\nImmediatamente dopo il 1300 d.C., i villaggi hohokam furono riorganizzati secondo le modalit\u00e0 sperimentate nel Verde Inferiore, nel Tonto Basin e nel Bacino di Safford, nel XIII secolo. Queste zone recintate erano composte da un grande muro esterno rettangolare che cingeva o completamente o pi\u00f9 tipicamente parzialmente una serie di cortili e piazze contigui delineati da muri interni di separazione. A sua volta ciascun cortile poteva contenere da uno a quattro grandi camere a fossa rettangolari con i muri di adobe, eventualmente associate a varie strutture di servizio. Nel complesso queste comunit\u00e0 erano caratterizzate da gruppi relativamente compatti di tra 5 e 25 zone recintate con i muri di adobe, che tendevano ad essere raggruppate intorno ad un'unica zona recintata molto grande e ben costruita che spesso aveva una qualche forma di struttura comunitaria, come un tumulo a piattaforma o una Grande Casa. Le strutture delle Grandi Case, come quella preservata presso il Casa Grande Ruins National Monument, erano costruite soltanto presso le comunit\u00e0 pi\u00f9 grandi. Questi edifici di pietra o di adobe avevano fino a quattro piani, ed erano probabilmente usati dalle \"\u00e9lite\" dirigenziali o religiose. Pu\u00f2 anche darsi che siano state costruite per allinearsi alle osservazioni astronomiche. In questo periodo sembra che il commercio con il Messico sia diminuito, ma un accresciuto numero di beni di scambio arriv\u00f2 dai popoli Pueblo nel nord e nell'est.\nFra il 1350 ed il 1375 d.C., la tradizione hohokam perde vitalit\u00e0, stabilit\u00e0, e molti dei maggiori insediamenti furono abbandonati. Sembra che il rapido cambiamento delle condizioni climatiche abbia avuto un impatto sostanziale sulla base agricola hohokam ed abbia conseguentemente impedito la coesione delle loro grandi comunit\u00e0. Ripetute inondazioni a met\u00e0 del XIV secolo ridussero significativamente il letto del Salt River distruggendo contemporaneamente la parte superiore dei canali, il che richiese la loro continua estensione a monte. Ben presto per\u00f2 ulteriori inondazioni eliminarono segmenti insostituibili di queste estensioni, il che rese effettivamente centinaia di miglia di canali virtualmente inutilizzabili. A causa della loroidrologia e geomorfologia, questi processi ebbero un minor impatto sui sistemi di irrigazioni usati dagli Hohokam nel bacino del Gila River, ma anche questi alla fine furono abbandonati.\nQuesta fase \u00e8 caratterizzata dall'uso e dalla fabbricazione diffusa del policromo di Salado (\"Salado Polychrome\"), con policromi sia del Gila che del Tonto. Dopo il 1375 d.C., gli Hohokam abbandonarono i villaggi ed i sistemi di canali dentro il bacino inferiore del Salt River. Quest'area continu\u00f2 ad essere occupata, sebbene su scala di gran lunga minore. Intanto, i pochissimi villaggi che rimanevano erano alquanto piccoli, concentrati lungo il Gila River, con la notevole eccezione del bacino idrografico inferiore del Queen Creek drainage. Concettualmente, questo episodio \u00e8 estremamente rilevante e di grande importanza storica, in quanto rappresenta l'immediata conseguenza del crollo culturale hohokam ed in parte segnala uno stadio critico nell'etnogenesi dei moderni O'odham.\nSuddivisioni culturali.\nLe etichette culturali come Hohokam, Antichi Pueblo (Anasazi), Mogollon o Patayan sono usate dagli archeologi per definire le differenze culturali tra popoli preistorici. \u00c8 importante notare che i nomi e le suddivisioni tra culture sono decisi da individui separati sia dal tempo che dallo spazio. Questo significa che le suddivisioni culturali sono per natura arbitrarie e si basano soltanto sui dati disponibili al momento dell'analisi e della pubblicazione. Sono soggette a cambiamento, non solo sulla base di nuove informazioni e scoperte, ma anche per il fatto che gli atteggiamenti e le prospettive cambiano all'interno della stessa comunit\u00e0 scientifica. Non si pu\u00f2 quindi presumere che una suddivisione archeologica corrisponda ad un particolare gruppo linguistico o ad una entit\u00e0 politica come una \"trib\u00f9\".\nQuando si fa uso delle moderne suddivisioni culturali nel sud-ovest, \u00e8 importante comprendere tre specifiche limitazioni nelle attuali convenzioni:\nPrincipali villaggi all'interno dell'area centrale hohokam.\nLa vera misura degli Hohokam pu\u00f2 essere ricavata solo dal complesso della loro cultura materiale. Naturalmente, questa \u00e8 illustrata meglio da una rassegna dei loro principali centri abitati o, pi\u00f9 appropriatamente, dei loro maggiori villaggi. Pur condividendo una comune espressione culturale, ciascuno di questi villaggi ha una sua storia peculiare di nascita, crescita ed abbandono finale. Oltre a principi generali di esplorazione archeologica, di seguito sono fornite brevi descrizioni dei pi\u00f9 grandi ed importanti villaggi preistorici ritrovati nella cosiddetta area centrale hohokam.\nSnaketown fu l'insediamento archetipico del periodo preclassico e la comunit\u00e0 preminente concentrata all'interno del nucleo dell'area culturale hohokam. Oggi Snaketown \u00e8 situata all'interno del Hohokam Pima National Monument, ubicato vicino a Santan (Arizona), che fu istituito dal Congresso il 21 ottobre 1972. Gli scavi condotti negli anni trenta e ancora negli anni sessanta rivelarono che il sito fu abitato dal 300 a.C. al 1050 d.C. Al suo culmine all'inizio dell'XI secolo, Snaketown fu al tempo stesso il centro della cultura hohokam e della produzione delle caratteristiche ceramiche hohokam giallo-brune (\"Hohokam Buff Ware\"). In seguito agli ultimi scavi condotti da Emil Haury, il sito fu completamente ricoperto di terra, non lasciando nulla di visibile sopra il terreno.\nNell'insieme, Snaketown vantava due campi da pallone, numerosi tumuli di rifiuti, un piccolo tumulo cerimoniale, una grande piazza centrale, parecchie grandi case della comunit\u00e0, centinaia di case a fossa residenziali e pu\u00f2 essere stata la residenza di parecchie migliaia di persone. Dopo l'abbandono di Snaketown, nelle immediate vicinanze furono fondati numerosi insediamenti minori che continuarono ad essere occupati fino all'inizio del XIV secolo d.C. Attualmente, lo Hohokam Pima National Monument \u00e8 localizzato sulla terra della Comunit\u00e0 Indiana del Gila River (\"Gila River Indian Community\", GRIC) ed \u00e8 di propriet\u00e0 tribale. Copre quasi 1.700 acri (6,9\u00a0km\u00b2) e la GRIC ha deciso di non aprire al pubblico questo sito preistorico di grande delicatezza.\nComplessivamente, il sito maggiore Grewe-Casa Grande rappresentava la pi\u00f9 grande comunit\u00e0 hohokam ubicata all'interno della valle mediana del Gila River. Situata fra due canali primari (sul Canale Casa Grande a nord e sul Canale Coolidge a sud), con il tempo questa comunit\u00e0 fu registrata come composta da vari siti archeologici distinti. Questi ultimi comprendono i siti di Casa Grande, Grewe, Vahki Inn Village e Horvath. Occupati nel periodo preclassico e classico, ciascuno di questi siti conteneva da 2 a 20 grandi aree residenziali. Nell'insieme, il sito maggiore Grewe-Casa Grande Archaeological copriva approssimativamente 900 acri (3,6\u00a0km\u00b2) concentrati sulla State Route 87 ed immediatamente a nord della moderna citt\u00e0 di Coolidge (Arizona).\nIn modo naturale, l'attenzione della maggior parte delle persone \u00e8 attirata inizialmente dalla Grande Case di quattro piani trovata vicino al centro del Casa Grande Ruins National Monument. La tradizione orale akimel o'odham registra che anteriormente all'arrivo degli Sto'am O'odham, o \u201cPopolo Coyote\u201d, questa massiccia struttura fu costruita da un importante personaggio chiamato Sial Teu-utak Sivan (Guida del Verde Mattino) o \u201cCapo Turchese\u201d. Nella lingua o'odham la Grande Casa e le annesse rovine preistoriche trovate a nord di Coolidge erano menzionate collettivamente come Sivan Vah'Ki, che significano letteralmente \u201cCasa Abbandonata\u201d o \u201cVillaggio del Governatore\u201d, rispettivamente. Come registr\u00f2 Frank Russell all'inizio del XX secolo, varie tradizioni orali o'odham notano che Sial Teu-utak era un importante capo della comunit\u00e0 di Casa Grande, prima di essere rovesciato dai Suwu'Ki O'odham, o \u201cPopolo Avvoltoio\u201d. Eusebio Francesco Chini (Padre Kino) arriv\u00f2 nella valle mediana del Gila River nel 1694 trovando la monumentale Grande Casa abbandonata e gi\u00e0 in uno stato di decadenza e decomposizione. Malgrado la sua condizione, egli ed i successivi missionari gesuiti ritennero appropriato usare la Grande Casa in rovina per celebrare messa, tra la fine del XVII ed il XVIII secolo.\nAdolph Bandelier forn\u00ec una delle prime mappe e descrizioni archeologiche dettagliate dell'architettura del periodo classico presso il luogo centrale, o Recinto A (\"Compound A\"), del sito di Casa Grande, nel 1884. Jesse Walter Fewkes e Cosmos Mindeleff fecero ulteriori descrizioni di quest'area. Fra il 1906 ed il 1912 Fewkes condusse scavi ed il consolidamento di questa porzione del sito. Nel 1927 Harold Gladwin disseppell\u00ec prove stratificate di parecchi tumuli di rifiuti presso i siti sia di Grewe che di Casa Grande. Delimit\u00f2 e disseppell\u00ec anche porzioni di Sacaton 9:6 (GP), un recinto con i muri di adobe situato sul margine estremo del sito di Casa Grande, ad est della State Route 87, vicino all'attuale entrata al Monumento. Scavi su scala relativamente vasta furono eseguiti, tra il 1930 ed il 1931, dalla spedizione Van Bergen-Los Angeles Museum sotto la direzione di Arthur Woodward ed Irwin Hayden. Questo progetto si concentr\u00f2 su una particella di 30 acri (120.000 m\u00b2) presso il sito di Grewe ed il Recinto F (\"Compound F\") collocato all'interno dell'angolo nordorientale del Casa Grande National Monument. Nell'insieme, comprendendo anche il recupero di 172 sepolture e di centinaia di migliaia di manufatti, nel corso di questo progetto furono portate alla luce o esaminate circa 60 case a fossa, numerose fosse, 27 stanze a fossa di adobe ed un campo da pallone.\nScavi aggiuntivi furono svolti nell'angolo sudorientale del Monumento dalla Civil Works Administration diretta da Russell Hastings nel 1933 e nel 1934. Il disseppellimento di 15 case a fossa, di 3 fosse, 32 sepolture e di porzioni di quattro tumuli di rifiuti dimostrava la presenza di componenti significativamente grandi del tardo periodo classico e del primo periodo classico entro l'area coperta dal Monumento. Tuttavia, l'impresa archeologica di gran lunga pi\u00f9 grande e completa fu condotta dalla Northland Research Inc., dal 1995 al 1997, su una particella di 13 acri (53.000 m\u00b2) all'interno di porzioni dei siti di Casa Grande, Grewe e Horvath che correvano paralleli alla State Route 87 e 287. Questo progetto fu diretto da Douglass Craig e port\u00f2 all'identificazione e/o al disseppellimento di 247 case a fossa, di 24 stanze a fossa, di 866 fosse, di 11 incolonnamenti per canali, di un campo da pallone e di porzioni di quattro recinti con i muri di adobe; nonch\u00e9 al recupero di 158 sepolture e di oltre 400.000 manufatti.\nBasandosi sui risultati di questi progetti, la storia del sito maggiore di Grewe-Casa Grande pu\u00f2 essere ricostruita con almeno un certo grado di precisione. Pare che la genesi di questo importante villaggio sia stata associata a vari gruppi di case a fossa organizzati intorno ad una serie di piazze circolari relativamente piccole. Queste ultime sembrano risalire al VI secolo d.C. ed erano localizzate verso la parte alta di un pendio immediatamente a ridosso del sistema del Coolidge Canal. Verso l'VIII secolo d.C., questo paesetto sparpagliato si era espanso di quasi un chilometro a sud e trasformato in un villaggio pienamente sviluppato. A questo punto l'insediamento consisteva di gruppi densamente ammassati ma distinti di case a fossa, raggruppati intorno a piccoli cortili aperti. A loro volta queste strutture delineavano una grande piazza centrale. Adiacente alla piazza vi era un campo da pallone di medie dimensioni, e complessivamente il villaggio era collegato a parecchi insediamenti minori che si estendevano intorno.\nNel X secolo l'insediamento speriment\u00f2 la fondazione di almeno due grandi villaggi secondari e di circa una dozzina di nuovi paesetti, ad ovest dell'insediamento principale. Con l'abbandono di Snaketown e la transizione dal periodo preclassico a quello classico la comunit\u00e0 maggiore di Grewe-Casa Grande divenne uno dei pi\u00f9 grandi ed importanti centri abitati hohokam. Al suo culmine il villaggio di Grewe-Casa Grande vantava circa 100 tumuli di rifiuti, varie centinaia di case a fossa residenziali e quattro e cinque campi da pallone. Indipendentemente dalla sua dimensione, complessit\u00e0 e significato lungo il medio Gila River, questo insediamento non sembr\u00f2 mai aver raggiunto lo status goduto da Snaketown, poich\u00e9 apparteneva alla cultura hohokam, in quanto tale. Mentre la porzione occidentale di questo insediamento crebbe, grandi sezioni della met\u00e0 orientale caddero in declino e furono abbandonate. Verso il 1300 d.C., il villaggio era composto da circa 19 recinti residenziali con muri di adobe, di vari gruppi di stanze a fossa, di un tumulo a piattaforma, di una grande casa e di numerosi tumuli di rifiuti. Con la maggior parte del villaggio contenuta entro quello che \u00e8 ora il Casa Grande Ruins National Monument, dopo la met\u00e0 del XIV secolo esso cominci\u00f2 un rapido declino. Intorno al 1400 o 1450 d.C. l'intero insediamento era abbandonato, eccetto per un'occupazione su piccola scala associata alla Fase di Polvoron.\nOggi, circa il 60 per cento del sito di Grewe-Casa Grande \u00e8 stato o distrutto a causa dell'agricoltura e dello sviluppo commerciale, disseppellito, o rimane relativamente intatto sepolto sotto campi usati per la coltivazione del cotone. Approssimativamente il 40 per cento di questo un tempo enorme insediamento si pu\u00f2 trovare all'interno del Casa Grande Ruins National Monument, che fu istituito come prima riserva archeologica della nazione nel 1892, e dichiarato Monumento Nazionale nel 1918. I Visitatori possono usufruire di un centro interpretativo, passeggiare tra le rovine consolidate del Compound A, e guardare da vicino la Grande Casa, che \u00e8 protetta dalle intemperie da un tetto dal caratteristico aspetto moderno, fin dal 1932.\nIl Pueblo Grande Museum and Cultural Park vicino al centro di Phoenix contiene rovine preservate ed esposizioni di manufatti. Ritrovamenti archeologici sono stati rilevati lungo i binari dell'adiacente costruzione della ferrovia leggera della Valley Metro.\nIl Mesa Grande Ruin, localizzata a Mesa (Arizona), rappresenta un altro grande villaggio hohokam che fu occupato sia nel periodo preclassico che in quello classico, approssimativamente dal 200 al 1450 d.C. Anche se sembra che questo insediamento sia stato molto importante, esso ha visto pochi lavori archeologici, diversi dai progetti di mappatura e consolidamento condotti dalla Southwest Archaeology Team (SWAT). L'indispensabile lavoro volontario della SWAT presso il Mesa Grande Ruin \u00e8 iniziato a met\u00e0 degli anni 1990 e continua ancora oggi.\nAl suo apice alla fine del periodo preclassico e all'inizio di quello classico, questo insediamento potrebbe aver ospitato fino a circa venti aree residenziali distinte e aver coperto oltre 100 acri (400.000 m\u00b2). Oggi, a causa del massiccio sviluppo urbano i resti di superficie del villaggio si sono ridotti ad una piccola porzione situata immediatamente ad ovest del Mesa Hospital. All'interno di questo lotto vi sono le rovine di un grande recinto in adobe e di un tumulo a piattaforma relativamente intatto alto nove metri. Questo \u00e8 l'unico degli ultimi tre tumuli a piattaforma hohokam rimasti nell'area metropolitana maggiore di Phoenix. Questa particella fu trasferita al pubblico demanio a met\u00e0 degli anni 1980, perci\u00f2 il recinto ed il tumulo non furono distrutti, tuttavia il comune di Mesa deve ancora finanziare alcuni miglioramenti della propriet\u00e0, ad eccezione di un nuovo steccato. Ad agosto 2007 questa importante rovina preistorica rimaneva nella lista dell'Arizona Preservation Foundation dei luoghi storici a maggior rischio (\"Most Endangered Historic Places\") a causa dello stato di abbandono.\nLocalizzato entro la moderna citt\u00e0 di Tempe (Arizona), l'insediamento hohokam di Los Hornos (dallo spagnolo \"los hornos\", letteralmente \"i forni\") fu indagato inizialmente da Frank Cushing nel 1887. Con l'espansione urbana scavi aggiuntivi furono condotti negli anni 1970, alla fine degli anni 1980 e durante tutti gli anni 1990. I risultati di questi ampi progetti archeologici hanno documentato un grande villaggio sia nel periodo preclassico che classico, organizzato in maniera molto simile rispettivamente a Snaketown e a Pueblo Grande, per\u00f2 su una scala un po' piccola. Pare che Los Hornos abbia avuto origine intorno al 400 d.C., come un piccolo raggruppamento di case a fossa rettangolari situate sull'estremo bordo occidentale del sito, ad ovest di Priest Dr e a sud della US 60.\nNel tempo l'insediamento di Los Hornos si espanse lungo una serie di grandi canali secondari ad est e a sudest. Al culmine dell'occupazione preclassica nella Fase di Sacaton, che era contemporanea all'apogeo di Snaketown, questo insediamento aveva un grande campo da pallone, una grande piazza centrale, vari cimiteri per la cremazione formale, numerosi tumuli di rifiuti e parecchie centinaia di case a fossa residenziali. Lo scavo dettagliato di 50 case a fossa del periodo preclassico nell'area ubicata immediatamente a sud della US 60 e ad est di Priest Dr, forn\u00ec informazioni inestimabili riguardo all'architettura residenziale e all'uso funzionale dello spazio interno. Informazioni aggiuntive in merito allo scavo della Archaeological Consulting Services Ltd. di un'occupazione preclassica a Los Hornos si possono trovare al seguente sito:.\nDopo un breve periodo di calo demografico e di riorganizzazione della comunit\u00e0 alla fine dell'XI secolo e all'inizio del XII secolo d.C., Los Hornos continu\u00f2 a spostarsi ad est e a sud nel periodo classico. Sembra che questo grande villaggio si sia in parte ripreso e sia divenuto di nuovo un importante insediamento alla fine della Fase di Soho o all'inizio di quella di Civano, fra il 1277 ed il 1325 d.C. In questo tempo Los Hornos, ora incentrato su Hardy Dr a sud della US 60 e a nord della Baseline Road, era composto da circa 15 recinti residenziali, da una grande piazza centrale, da un grande tumulo a piattaforma rettangolare con un recinto annesso, vari grandi tumuli di rifiuti, nonch\u00e9 da numerose fosse di prelievo e da cimiteri per inumazione e cremazione.\nAnteriormente alla met\u00e0 del XIV secolo d.C., con l'ascesa di Los Muertos collocato a parecchie miglia a sud e ad est, sembra che la comunit\u00e0 di Los Hornos sia caduta in una spirale di rapido declino. Pur grandemente ridotto di scala e d'importanza, l'insediamento continu\u00f2 ad esser occupato finch\u00e9 fu effettivamente abbandonato tra il 1400 ed il 1450 d.C. come gran parte del bacino del Salt River inferiore. Oggi gran parte del villaggio di Los Hornos \u00e8 stato distrutto a causa del moderno sviluppo trasportistico, residenziale e commerciale, o \u00e8 stato dissepolto. Le sole vestigia in superficie di questo un tempo significativo insediamento hohokam sono i resti dei vari tumuli di rifiuti trovati nel Vecchio Cimitero del Villaggio di Guadalupe."}
{"id": "2488335", "revid": "1924342", "url": "https://it.wikipedia.org/wiki?curid=2488335", "title": "A Band in Upperworld", "text": "A Band in Upperworld \u00e8 il primo Album live della band progressive metal Adagio."}
{"id": "2488338", "revid": "729019", "url": "https://it.wikipedia.org/wiki?curid=2488338", "title": "Bpt (azienda)", "text": "CAME Bpt \u00e8 uno storico marchio di un'azienda metalmeccanica italiana che opera in apparecchiature elettriche per il comfort abitativo (termostati e cronotermostati), per la sicurezza (citofoni, videocitofoni, impianti di antintrusione, antincendio, antigas e videosorveglianza), nonch\u00e9 in soluzioni integrate per il controllo di luce, audio, climatizzazione e sicurezza. Nel 2011 \u00e8 entrata a far parte del gruppo CAME.\nStoria.\nCAME Bpt (Bpt \u00e8 acronimo di Brevetti Plozner Torino) viene fondata nel 1953 da Lisio Plozner per la produzione e commercializzazione di brevetti originali tra cui i campanelli porta-nome retroilluminati (1953) e l'accendigas Flint (1968). Di particolare rilevanza il brevetto del cronotermostato digitale a cursori TH 24 (1983), che consente la gestione della temperatura nelle abitazioni sulla base di fasce orarie ottimizzando comfort e consumi energetici.\nDiverse sono le innovazioni che l'azienda propone per migliorare la qualit\u00e0 della vita nell'abitazione: il videocitofono che si pu\u00f2 inserire in una scatola da incasso standard, Nova (1983), il videocitofono touch-screen e terminale domotico Mitho (2008), il posto esterno componibile Thangram (2009) e il videocitofono a parete Perla (2011).\nA partire dal 2000 l'azienda integra le diverse tecnologie acquisite ed entra nel mercato della domotica.\nNel 2003 Bpt acquisisce \"Brahms\" e \"Pinkerton\", specializzate nel settore della sicurezza e dell'antintrusione. Nel 2008 viene inaugurata la nuova palazzina uffici direzionale, completamente domotica e con una particolare attenzione al risparmio energetico, perseguito attraverso riscaldamento/raffrescamento diviso in oltre cento zone distinte e illuminazione con oltre 1.700 led (che garantiscono un risparmio energetico di circa il 35%). L'insieme dei sensori presenti nell'impianto sono in studio con il Dipartimento di Ingegneria Civile dell'Universit\u00e0 di Trento, con l'obiettivo di massimizzare il comfort per i dipendenti e il risparmio energetico.\nDa dicembre 2011 il gruppo BPT viene acquisito al 100% da CAME, interlocutore globale nel mercato dell'automazione e della sicurezza degli ambienti domestici e collettivi e dei grandi spazi pubblici, di propriet\u00e0 della famiglia Menuzzo e con sede principale a Dosson di Casier (TV).\nL'azienda.\nCAME Bpt opera sul mercato italiano e su quello mondiale in 50 Paesi, con consolidate partnership in Sudafrica, Emirati Arabi Uniti, India e Slovenia.\nI prodotti principali realizzati e commercializzati sono: citofoni, videocitofoni, cronotermostati, sistemi di sicurezza, illuminazione a led e terminali domotici.\nLa sede principale \u00e8 a Sesto al Reghena (PN), dove lavorano circa 100 dipendenti, suddivisi tra progettazione, qualit\u00e0, marketing, commerciale e uffici amministrativi. Dal 1\u00ba gennaio 2014 anche le attivit\u00e0 di manufacturing e magazzino materie prime (ulteriori 100 dipendenti circa) vengono trasferite definitivamente dallo storico stabilimento produttivo di Cinto Caomaggiore (VE), nel nuovo stabilimento di Sesto al Reghena (PN), costruito a tempo di record (in dieci mesi) adiacente al Centro Direzionale."}
{"id": "2488342", "revid": "1924342", "url": "https://it.wikipedia.org/wiki?curid=2488342", "title": "Archangels in Black", "text": "Archangels in Black \u00e8 un album discografico pubblicato nel 2009 dal gruppo progressive metal francese Adagio."}
{"id": "2488343", "revid": "2093941", "url": "https://it.wikipedia.org/wiki?curid=2488343", "title": "Cardeto", "text": "Cardeto (\"Card\u00ectu\" in dialetto reggino, \u039a\u03b1\u03c1\u03b4\u03af\u03c4\u03bf, \"Card\u00ecto\" in greco di Calabria) \u00e8 un comune italiano di abitanti della citt\u00e0 metropolitana di Reggio Calabria in Calabria.\nL'abitato \u00e8 situato sulla sponda destra del torrente Sant'Agata e presenta una caratteristica struttura a gradinata.\nStoria.\nLe origini dell'antico centro pre-aspromontano, che deve il suo nome alla pianta del cardo (lat. \"carditum\" \"luogo di cardi\") o, come sostengono altri, al cardo romano, probabilmente vanno ricercate tra i secoli X e XI. In quel periodo, infatti, sotto l'imperatore Basilio II, la sede vescovile di Reggio fu elevata a \"Metropoli dei possessi bizantini dell'Italia meridionale\" il che le permise di diventare il nucleo principale della \"chiesa grecanica meridionale\", meta di un continuo afflusso di monaci basiliani, di cui ne ritroviamo traccia nell'antico monastero femminile di Sant'Andrea di Mallamaci - poi divenuto Santa Maria di Mallamaci - in localit\u00e0 Mallemace o nell'abbazia di S Nicola di Foculica in localit\u00e0 Badia.\nL'altra ipotesi afferma che il paese ospit\u00f2 i primi abitanti quando i bizantini, intorno all'anno 1000, per fronteggiare al meglio la minaccia araba fecero erigere varie fortificazioni nell'entroterra delle citt\u00e0, edificando delle kastre, detti anche \"motte\", tra le quali ricordiamo la vicina Motta Sant'Agata di cui Cardeto fu casale fino al 1783 (da qui l'odierna divisione del paese in \"Sopra Casale\" e \"Sotto Casale\"). Probabilmente furono gli stessi agatini che, in cerca di un luogo pi\u00f9 sicuro per sottrarsi alle continue incursioni, spingendosi verso l'interno fondarono Cardeto.\nA conferma di questa tesi ritroviamo in localit\u00e0 Serra i ruderi di un'antica fortificazione, chiamata \"torre saracena\" dagli indigeni, che sarebbe servita agli \"Agatini\" come torre d'avvistamento, vista anche la posizione strategica dalla quale si gode di un'ottima vista sullo stretto, per prevenire i continui assalti saraceni. \nLe prime notizie attendibili risalgono al 1595 quando, l'allora arcivescovo di Reggio Calabria, mons. Annibale D'Afflitto, effettu\u00f2 la prima visita di tutta l'arcidiocesi. Arrivando nel \"rus Cardeti\", che contava circa \"300 anime\", visit\u00f2 insieme al parroco del posto, il \"greco\" Giuseppe Bova, la chiesa dei Santi Cosma e Damiano (di cui non vi \u00e8 pi\u00f9 traccia), la chiesa di San Pietro, quella di San Sebastiano e l'Abbazia di San Nicola \"de Foculica\" (nell'attuale contrada Badia) retta dall'abate Lelio Furnari de' Monsolino, tesoriere della chiesa metropolitana di Reggio Calabria. Quest'ultima, nel 1644 divenne tra l'altro, commenda del Sovrano Ordine di Malta appartenente al Priorato di Capua e venne conosciuta come Commenda di San Nicola da Reggio o Monsolina.\nNel Censimento del 1447 insieme alla citt\u00e0 di Sant'Agata risulta avere 365 fuochi che diventano 649 nel 1532, 854 nel 1545, 1108 nel 1561, 971 nel 1591.\nNei primi censimenti da \"casale autonomo\", invece, risulta avere 164 fuochi nel 1669 e 187 nel 1732. Il comune divenne completamente autonomo nel 1806 grazie alla ristrutturazione amministrativa operata da Giuseppe Bonaparte.\nIl terremoto del 1783 e quello del 1908, insieme all'alluvione del 1951 provocano ingenti danni alla comunit\u00e0 danneggiando gravemente le due chiese presenti nel posto, una delle quali, quella del Santo patrono San Sebastiano, sar\u00e0 riaperta definitivamente solo nel 2000.\nCardeto risulta essere, inoltre, sede di numerosi ed antichi luoghi di culto. Oltre alla gi\u00e0 citata Abbazia di San Nicola di Foculica, di cui gi\u00e0 si hanno notizie nel 1310, l'attuale chiesa di Mallamaci consacrata a Maria Assunta sorge ai primi del Seicento su quello che era, fin dal XIV secolo, uno dei sei monasteri femminili di Reggio Calabria, appartenente all'ordine di San Basilio e consacrato a Sant'Andrea. All'interno dell'attuale chiesa si trova una statua in marmo della Madonna Assunta: l'opera venne realizzata nel 1720 in una bottega siciliana ed \u00e8 caratterizzata da finissime decorazioni in oro, posta sul suggestivo altare ad intarsi in marmo risalente al secolo XVIII. Troviamo anche una lastra tombale con stemma gentilizio del 1771 sulla tomba del sacerdote Antonino Rossi che un'altra iscrizione indica come \u201crector in anno 1758\u2033. All'interno il santuario presenta una singola navata senza abside con presbiterio leggermente sopraelevato.\nRisulta, inoltre, da alcuni documenti, anche la presenza in epoca remota di un'abbazia (mai rinvenuta) dedicata a San Filareto.\nL'economia attuale del paese \u00e8 prevalentemente fondata sull'agricoltura e sull'allevamento. In particolar modo si producono ottimi salumi e formaggi molto apprezzati in tutto il territorio reggino.\nIl paese ha dato i natali a numerosi personaggi illustri. La pi\u00f9 bella descrizione del posto \u00e8 quella fatta dal Cardinale Luigi Tripepi:\"\u00abQui perenne \u00e8 l'aprile ed ingemmata\"\n\"Ride di gigli e rose ogni pendice,\"\n\"D'un zeffiro vital l'aura felice\"\n\"Rinverde ognor la sponda innamorata;\"\n\"Il cielo,a cui bella innocenza \u00e9 grata,\"\n\"Il nembo affrena,e la saetta ultrice;\"\n\"Di queste balze eterna abitatrice\"\n\"Erra Amistade e in queste balze \u00e8 nata.\"\n\"Il campo aprico, la salvetta,il rio,\"\n\"L'argenteo fonte,l'augellin loquace,\"\n\"L'ombrosa valle,il rorido pendio;\"\n\"Se il giorno splende,e se la notte tace,\"\n\"Suonano ognor con lene mormorio;\"\n\"Hanno il nido tra noi Virtude e Pace.\u00bb\"\nSociet\u00e0.\nIl dialetto cardetese.\nL'idioma parlato nel piccolo centro preaspromontano appartiene alla famiglia della lingua calabro-sicula o lingua siciliana. \u00c8 la lingua pi\u00f9 usata in ogni tipo di circostanza informale. Un idioma ricco di influenze linguistiche, dovute alle colonizzazioni, alle dominazioni ed alle incursioni di differenti popoli. Principalmente comunque il dialetto \u00e8 composto dalle lingue classiche: il greco e il latino. Altrettanto importanti, comunque, sono le influenze arabe, francesi e spagnole.\nLe influenze greche.\n\u00c8 attestato l'utilizzo dell'idioma greco e della pratica del rito grecanico fino al Settecento. \nIl Barrio nel 1571 scriveva cos\u00ec: \u00abAgatha graecum oppidum [...] Sunt in hoc agro pagi Cardetum et Misoripha. Incolae in\ncommuni sermone latina et graeca lingua utuntur, rem vero divinam graeca lingua graecoque ritu faciunt\u00bb, e poi ancora il Marafioti nel 1601: \u00abDalla Motta partendoci n'incontra il fiume S. Agata, e sovra il fiume in un luogo alto circondato di sassosi precipitij, sta fabricato il castello chiamato S. Agata, nelle cui campagne sono due casali, cio\u00e8 Cardito e Misorifa [...] In questo castello [...] gli uomini e donne sono molto accorti et animosi e parlano la lingua greca e nella stessa lingua si celebra la loro santa Messa, si ministrano i Sacramenti e si recitano i divini Uffizij\u00bb. \nLo studioso Rodot\u00e0 scriveva a meta del Settecento: \u00abIn Cardeto e in Montebello la lingua greca prevale di presente all'italiana. In S. Agata, in Armo, in Mosorrova, in San Lorenzo, nella Motta di S. Giovanni, in Melito e Bagaladi si usa dal volgo l'una e l'altra favella\u00bb. Nel 1820, K.Witte, visitando l'Aspromonte grecanico scriveva: \"In Cardeto parlasi un certo greco corrotto ed \u00e8 il primo paese da questa parte della Provincia dove si parli il greco e l'italiano, ma il primo idioma in questo paese si parla da pochi\".\nAlla data della prima rilevazione generale delle minoranze straniere, eseguita in sede di censimento subito dopo l'unit\u00e0 (1881), la totalit\u00e0 degli abitanti di questo villaggio veniva indicata come greca (doveva trattarsi peraltro di una generalizzazione fortemente anacronistica, se solo quarant'anni pi\u00f9 tardi la sommersione della grecit\u00e0 vi sarebbe risultata completa e definitiva). \nA conferma di questa tesi, il linguista G. Morosi, nel 1873, constatava che: \u00abUna quinta colonia era Cardeto (Bova; Condofuri, con Amendolea e Gallician\u00f2, suoi casali; Roccaforte, con Chorlo di Roccaforte; Rochudi o Rofudi, con Chor\u00eco di Rochudi le altre quattro), nel territorio di Gallina, in fondo alla valle solcata dalla fiumara S. Agata; ma l'avito linguaggio, ancor vivo e vegeto a Bova e nelle terre circonvicine, \u00e8 pressoch\u00e9 spento a Cardeto, dove soli due o tre vegliardi, e incompiutamente, lo serbano ancora\u00bb.\nAl dialetto romaico cardetano, il Morosi, conferiva un'importanza ed una conservazione linguistica e fonetica superiore rispetto allo stesso idioma parlato nella Bovesia.\nAnche se oramai il greco di Calabria \u00e8 scomparso da queste terre, molte sono le parole ed i toponimi che risentono dell'influenza grecanica.\nTradizioni e folklore.\nAll'interno del paese opera un famoso gruppo folkloristico che si occupa di mantenere viva e far conoscere all'estero la tradizione musicale \"cardetese\".\nIl gruppo \"Asprumunti\" di Cardeto, infatti, \u00e8 uno dei pi\u00f9 antichi e prestigiosi gruppi folkloristici della Calabria. Gi\u00e0 nel 1928, l'attuale presidente onorario, Domenico Fedele, ball\u00f2 alla presenza del Principe Umberto di Savoia, il quale rimase affascinato e trasportato dalla danza del piccolo ballerino.\nIl gruppo vanta anche comparse in prestigiosi film degli anni cinquanta, come \"Patto con il diavolo\", \"Il brigante di Tocca Lupo\" e \"Carne inquieta\". Negli anni pi\u00f9 recenti \u00e8 stato orgoglioso di vincere per due anni consecutivi (1999-2000) il \"Festival Internazionale del Folklore\" a Mattinata.\nMa la particolarit\u00e0 e la straordinariet\u00e0 del gruppo \"Asprumunti\" si evidenzia soprattutto nel ballo: la \"Ballata Cardoledda\" testimonia oggi antiche memorie della civilt\u00e0 magnogreca, ancora presente nell'area grecanica dell'entroterra aspromontano. A \"Cardoledda\" ha dunque origini che vanno ricercate nelle arcaiche radici della danza greca.\nAncora oggi vedendo ballare i componenti del gruppo \u00e8 possibile notare come i danzatori si lascino trascinare, abbandonandosi spontaneamente al ritmo: la danza assume quindi un significato liberatorio-comunicativo, in cui emergono infiniti rituali simbolici, reminiscenze della potente civilt\u00e0 colonizzatrice. Oggi il gruppo \u00e8 formato soprattutto da giovani cardetesi ai quali \u00e8 stato tramandato l'amore e la devozione per il folklore e la tradizione.\nGeografia antropica.\nFrazioni.\nLe frazioni di \"Cardeto\" sono: Pantano, Mannarella, Sant'Elia, Mallamaci, Cartalimi, Iriti, Piraino, Colachecco, Loddini, Castanea, Chiumputo, Ambele, Maronino, Dromo, Lamberta, Giurricando, Garc\u00e8a, Calvario, Scran\u00f2, Scala."}
{"id": "2488344", "revid": "767487", "url": "https://it.wikipedia.org/wiki?curid=2488344", "title": "Il grido della terra", "text": "Il grido della terra \u00e8 un film del 1949 diretto da Duilio Coletti.\nTrama.\nAlla fine della guerra, un gruppo di ebrei, liberati dagli alleati dai campi di concentramento in Germania, raggiunge clandestinamente la Palestina. Tra essi un chirurgo israelita e la sua futura nuora sono trasferiti in un campo di profughi in Puglia e, guidati da Ari\u00e8, raggiungono la Palestina, dove \u00e8 in corso la guerriglia fra partigiani ebrei e inglesi occupanti. Un terrorista, figlio del professore, va a trovarlo nella colonia agricola, ma incontra Ari\u00e8, che aveva combattuto con lui: i due discutono. Gli inglesi circondano la colonia, ma il chirurgo e la nuora si sottraggono alla cattura. Il figlio compie un attentato contro gli inglesi ed \u00e8 imprigionato. E, nella colonia, i sopravvissuti riprendono il lavoro nei campi.\nProduzione.\nLa sceneggiatura \u00e8 curata da Giorgio Prosperi, con la collaborazione eccezionale di Carlo Levi e di Alessandro Fersen. Il soggetto \u00e8 di Tullio Pinelli e i costumi di Emanuele Luzzati.\nIl film \u00e8 stato prodotto dalla Lux Film. Alcuni esterni, ambientati in un centro abitato della Palestina, furono girati nella citt\u00e0 vecchia di Bari. Altro luogo fu la localit\u00e0 marittima di Cozze, frazione di Mola di Bari, dove nei mesi successivi alla fine della seconda guerra mondiale si erano radunati numerosi profughi ebrei in procinto di partire per la Terra santa. Un altro campo di raccolta era stato allestito a Palese - Macchie, frazione di Bari: fu l'ambiente reale della prima parte del film, fino all'imbarco degli ebrei.\nIl film venne scritto al Pubblico registro cinematografico con il numero 729.\nRestauro della pellicola.\nLa versione restaurata dalla Cineteca Nazionale \u00e8 stata presentata alla 65\u00aa Mostra internazionale d'arte cinematografica di Venezia (2008) nella retrospettiva \"Questi fantasmi: Cinema italiano ritrovato (1946-1975)\".\n\u00c8 stata pubblicata in DVD nel 2014 dalla Cristaldi Film - Cecchi Gori Home Video."}
{"id": "2488346", "revid": "88740", "url": "https://it.wikipedia.org/wiki?curid=2488346", "title": "Amore 14", "text": ""}
{"id": "2488347", "revid": "287204", "url": "https://it.wikipedia.org/wiki?curid=2488347", "title": "Melchor D\u00edaz", "text": "Biografia.\nFu coinvolto in tre spedizioni associate ai viaggi di Francisco V\u00e1zquez de Coronado.\nGli fu assegnato da Nu\u00f1o Beltr\u00e1n de Guzm\u00e1n il comando della citt\u00e0 di San Miguel de Culiac\u00e1n. Quando, nel 1539, fra' Marcos de Niza torn\u00f2 da Pimera Alta dicendo di aver visto la favolosa citt\u00e0 di Cibola, il vicer\u00e9 Antonio de Mendoza invi\u00f2 Diaz a capo di una piccola spedizione per capire se i racconti di fra' Marcos fossero veri. Le informazioni che avrebbe raccolto sarebbero servite per le successive spedizioni di Coronado. Part\u00ec il 17 novembre 1539.\nQuando Diaz non riusc\u00ec a tornare in tempo, Coronado si imbarc\u00f2 senza di lui nel febbraio 1540. Diaz e Coronado si incontrarono strada facendo, e Diaz si un\u00ec alla sua spedizione. Coronado lo mand\u00f2, quale secondo in comando, a guidare una spedizione che avrebbe dovuto localizzare alcuni villaggi della zona. Trov\u00f2 i villaggi, ma afferm\u00f2 che non erano pari alle magnifiche descrizioni che ne venivano fatte. Diaz fu quindi assegnato al recupero del cibo per gli animali della spedizione.\nNel luglio 1540 Diaz dovette riportare l'ormai odiato fra' Marcos in Messico e (dicono alcuni scritti) assunse il comando dell'avamposto di San Geronimo (o Hieronimo) nella valle di Corazones. Da qui tent\u00f2 i primi contatti con la flotta di Hernando de Alarc\u00f3n, braccio marittimo della spedizione di Coronado. Nel settembre 1540 inizi\u00f2 la sua terza spedizione, viaggiando via terra fino al golfo di California. Vicino alla confluenza dei fiumi Colorado e Gila seppe dai nativi che Alarcon era partito, ma aveva lasciato provviste e corrispondenza. Il messaggio diceva soprattutto che \"Francisco de Alarc\u00f3n raggiunse questo punto nell'anno '40 con tre navi, essendo stato mandato in cerca di Francisco Vazquez Coronado dal vicer\u00e9, D. Antonio de Mendoza; e dopo aver attraversato la foce del fiume ed aver aspettato molti giorni senza avere notizie, si sent\u00ec obbligato a partire dato che le navi venivano mangiate dai vermi\". Diaz attravers\u00f2 il Colorado, diventando il primo europeo a farlo, e gli diede il nome di Rio del Tizon (\"fiume della brace\") a causa dell'usanza indiana di tenersi caldi. Rimase impressionato dalla possenza fisica dei nativi del luogo. Esplor\u00f2 per quattro giorni la sponda occidentale del Colorado, probabilmente spingendosi fino all'Imperial Valley.\nDurante questa esplorazione Diaz sub\u00ec una ferita mortale; secondo alcune fonti avvenne all'andata e blocc\u00f2 ulteriori ricerche, secondo altri fu durante il ritorno. Lanci\u00f2 un giavellotto contro un cane che stava attaccando le loro pecore. La lancia si piant\u00f2 nel terreno e, prima di potersi fermare, Diaz impal\u00f2 il proprio inguine sulla lancia. Resistette per venti giorni, ma mor\u00ec sulla strada nel gennaio del 1541.\nA causa della sua morte prematura, non abbiamo a disposizione le sue memorie, come altri esploratori fecero. I soli resoconti che scrisse durante le sue spedizioni erano per\u00f2 molto dettagliati, e contribuirono molto alla conoscenza della zona. Il nome che diede al fiume Colorado rimase quello ufficiale per due secoli. Scrisse anche alcuni dettagli sulla cultura nativo americana. Scopr\u00ec anche calde sorgenti geotermiche, probabilmente quelle situate nei pressi di Calexico."}
{"id": "2488348", "revid": "2026341", "url": "https://it.wikipedia.org/wiki?curid=2488348", "title": "Isole maltesi", "text": "Le isole maltesi (in passato anche note come Isole calipsee; in inglese \"Maltese Islands\", in maltese \"G\u017cejjer Maltin\") sono un arcipelago situato nel Mar Mediterraneo, a sud della Sicilia. Il loro territorio, che corrisponde a quello della Repubblica di Malta, ha una superficie totale complessiva di 316\u00a0km\u00b2, nell'ambito del quale vivono oltre 400.000 abitanti. L'arcipelago \u00e8 interamente compreso nella regione geografica italiana.\nL'arcipelago \u00e8 composto dalle tre isole maggiori di Malta, del Gozzo (in maltese \"G\u0127awdex\"; in inglese \"Gozo\") e di Comino, dalle isole minori di Cominotto (o Cominetto), Manoel, Filfola e Isole di San Paolo, pi\u00f9 tutta una serie di scogli.\nGeografia.\nLe isole maltesi sono un arcipelago di roccia calcarea situato nel Mar Mediterraneo a circa 35\u00b050'N 14\u00b035'E, approssimativamente 93 km a sud della Sicilia e 300\u00a0km a nord dell'Africa: le isole che lo compongono sono, in ordine di grandezza, Malta, Gozzo, Comino, Manoel, Cominotto, Filfola, le isole di San Paolo e lo Scoglio dei Funghi (solo le prime quattro sono abitate), per un totale di 316\u00a0km\u00b2 e 140\u00a0km di costa.\nLe coste sono molto frastagliate, con numerosi golfi ed insenature che possono essere utilizzati come porto. Le isole sono costituite da basse colline con piane a terrazza; i punti pi\u00f9 alti sono Ta' \u017buta e Ta' Dmejrek (entrambi 253\u00a0m), sull'isola di Malta.\nIl clima \u00e8 subtropicale, con inverni miti e piovosi ed estati calde e secche.\nSull'isola del Gozzo si trova il lago di \"Cala Dueira\", collegato al mare nelle vicinanze di \"Tieca Zerca\" (pi\u00f9 nota come Finestra Azzurra).\nGli unici bacini d'acqua dolce di rilievo sono i laghi del Vallone Kleja, del Vallone del Fiddien, costruiti con piccole dighe nei pressi di Rabato della Notabile alla fine del XIX secolo.\nOrigini del nome.\nLe isole devono il loro nome mitologico alla ninfa Calipso, che, secondo ci\u00f2 che racconta Omero nell'Odissea, era figlia di Atlante e viveva sull'isola di Ogigia; quest'ultima secondo alcuni studiosi corrisponderebbe all'isola del Gozzo, dove pure si trova ed \u00e8 possibile visitare la \"grotta di Calipso\", sulla spiaggia rossa di Ramola (Ramla il-\u0126amra)."}
{"id": "2488350", "revid": "599013", "url": "https://it.wikipedia.org/wiki?curid=2488350", "title": "Battling Siki", "text": "\u00c8 stato uno dei personaggi pi\u00f9 pittoreschi della storia del pugilato, la cui vita presenta alcune analogie con quella di Jack Johnson, grande campione statunitense afroamericano dei pesi massimi che per\u00f2 non aveva in s\u00e9 la componente autodistruttiva di Siki.\nFu il primo africano di nascita a divenire, a 25 anni, campione mondiale di pugilato.\nBiografia.\nNacque nella citt\u00e0 portuale di Saint-Louis, Senegal. Nel 1897, le persone nate a Saint-Louis \u2013 come a Dakar, Gor\u00e9e e Rufisque (localit\u00e0 allora note in Francia come \"Les Quatre Communes\") \u2013 beneficiavano della cittadinanza francese, mentre gli altri abitanti del Senegal, allora colonia francese, erano sottoposti al cosiddetto Indig\u00e9nat.\nPare che fosse nato con il nome e cognome di Baye Fall e che poi avesse cambiato il nome in Louis, divenendo cos\u00ec Louis Fall. L'ortografia del cognome a volte viene mutata in Phal. Gli vennero attribuiti anche il nome e cognome di Amadou M'Barick Fall. Ma sarebbe stato conosciuto soprattutto per il suo soprannome: \"Battling Siki\".\nI suoi vari nomi illustrano la difficolt\u00e0 per un africano di inserirsi nel mondo occidentale dell'inizio del XX secolo.\nGli inizi.\nDa adolescente, si tuffava da una scogliera per cercare sul fondo del mare le monete gettate dai Francesi, quando venne notato da una ballerina olandese che gli propose di seguirlo in Europa. Divenne indipendente mettendosi a fare il lavapiatti durante uno scalo in Francia, dove di l\u00ec a breve, a 15 anni, inizi\u00f2 la carriera di pugile.\nLa carriera.\nTra il 1912 e il 1914 combatt\u00e9 16 volte senza entusiasmare (8 vittorie, 6 pari, 2 sconfitte).\nQuindi, allo scoppio della Prima guerra mondiale si arruol\u00f2 nell'esercito francese dove si comport\u00f2 con tale valore da meritarsi le massime decorazioni.\nRipresi i guantoni da boxe, consegu\u00ec un record impressionante di 43 vittorie (21 KO), 2 pari e una sconfitta ai punti, che lo port\u00f2 a sfidare il campione del mondo ed europeo del mediomassimi, anch'egli francese: Georges Carpentier, allora al massimo della propria popolarit\u00e0.\nFran\u00e7ois Deschamps, il manager di Carpentier, organizz\u00f2 l'incontro allo stadio Buffalo di Montrouge, (Parigi), di fronte ad un pubblico di 40.000 persone. In palio era titolo mondiale dei mediomassimi e quelli europei dei massimi e dei mediomassimi. Pare che Siki si fosse accordato per lasciare strada a Carpentier ma che, sub\u00ecto un atterramento, per orgoglio si fosse messo a combattere seriamente.\nIl match termin\u00f2 al 6\u00ba round con un uppercut di destro del pugile franco-senegalese. L'arbitro squalific\u00f2 Siki con un pretesto, ma i giudici di bordo ring, temendo la folla che minacciava tumulti, dopo una ventina di minuti misero da parte l'arbitro e lo dichiararono campione.\nDeschamps present\u00f2 appello alla decisione, che venne per\u00f2 rigettato.\nDa l\u00ec Siki si imbarc\u00f2 in una serie di festeggiamenti e gozzoviglie ben pubblicizzati dalla stampa, che lo descriveva scorrazzante per gli Champs-\u00c9lys\u00e9es con un leone addomesticato al guinzaglio, vestito di smoking e cilindro, o che ne illustrava le serate a tracannare champagne nei night club in compagnia di donne bianche.\nAlla gloria dell'incontro con Carpentier segu\u00ec, in ogni caso, un declino agonistico assurdo, per un pugile di 25 anni.\nSei mesi pi\u00f9 tardi, infatti, Battling Siki mise in palio il proprio titolo contro Mike McTigue, in Irlanda, e venne dichiarato sconfitto dopo 20 round di aspro combattimento, anche se con una decisione contestata. Si parl\u00f2 di arbitraggio casalingo, ma Siki, con ogni probabilit\u00e0, non si allenava pi\u00f9 come una volta.\nPoco dopo perse anche il titolo di campione d'Europa e di Francia, per squalifica, contro \u00c9mile Morelle.\nVinse ancora due incontri per KO, dopodich\u00e9 si avventur\u00f2 negli Stati Uniti, dove sostenne il primo incontro il 20 novembre 1923 al Madison Square Garden di New York con il grande massimo afroamericano Kid Norfolk, da cui fu battuto ai punti in 15 round.\nDa l\u00ec in poi si batt\u00e9 anche con pugili di levatura insulsa, da cui si fece spesso anche sconfiggere. In due anni perse 17 dei 27 incontri, tra gli ultimi uno nel 1925 con il fuoriclasse Paul Berlenbach, conducendo una vita di dissipazioni che lo port\u00f2, oltre che a trascurare gli allenamenti, alla rovina.\nLa vita.\nBattling Siki sub\u00ec il razzismo della propria epoca: \"Dei giornalisti hanno scritto che ho uno stile che arriva dalla giungla, che sono uno scimpanz\u00e9 a cui \u00e8 stato insegnato a portare i guantoni. Questi commenti mi feriscono. Ho sempre vissuto in citt\u00e0. Non ho mai visto la giungla.\"\nGli si rimprover\u00f2 di amare l'alcool e le donne bianche: ne spos\u00f2 due, ai tempi un fatto molto mal considerato.\nLa fine tragica.\nI giornali ormai non si interessavano a lui che per le scappatelle.\nIl 15 dicembre 1925 venne fermato da un poliziotto che lo vide barcollare nella 42ma Strada, non lontano dal suo appartamento di New York. Siki gli disse che era sulla strada di casa e se ne and\u00f2. Pi\u00f9 tardi venne ritrovato a terra, faccia in gi\u00f9, con due proiettili nella schiena sparati da distanza ravvicinata.\nLa moglie Lilian disse: \"Un bravo ragazzo, era solo un pasticcione. Non avrebbe mai fatto del male a una mosca.\"\nGeorges Carpentier: \"\u00c8 un peccato che un atleta cos\u00ec magnificamente dotato abbia fatto questa fine. Il tempo in cui i pugili potevano bere e gozzovigliare senza freni \u00e8 passato. Spero solo che la fine del povero Siki possa servire da lezione agli aspiranti.\"\nIl Reverendo Adam Clayton Powell, il padre di Adam Clayton Powell, Jr., offici\u00f2 i suoi funerali, che si svolsero ad Harlem, New York.\nNel 1993 i suoi resti furono riportati nella citt\u00e0 natale di Saint-Louis."}
{"id": "2488351", "revid": "25674869", "url": "https://it.wikipedia.org/wiki?curid=2488351", "title": "Ferrovia Cavezzo-Finale Emilia", "text": ""}
{"id": "2488355", "revid": "1305772", "url": "https://it.wikipedia.org/wiki?curid=2488355", "title": "Santa Maria del Sasso", "text": ""}
{"id": "2488356", "revid": "120936609", "url": "https://it.wikipedia.org/wiki?curid=2488356", "title": "Nico Cirasola", "text": "Biografia.\nSi interessa da giovanissimo al mondo del cinema e nel 1982 cura il libro \"Da Angelo Musco a Massimo Troisi. Il cinema comico meridionale\" per Edizioni Dedalo. Debutta a 38 anni, accanto a Renzo Arbore, in \"Odore di pioggia\" (1989). Poi continua ad abbinare regia e interpretazione in \"Corsica\" (1991) e in \"Da do da\" (in dialetto pugliese significa: \u201cda qua a l\u00e0\u201d, 1994). Recita, quindi, nel 1995 in due film: in \"Un altro giorno ancora\" interpreta un portiere d'albergo e ne \"L'estate di Bobby Charlton\" ha il ruolo di cameriere. Nel 2000 \u00e8 l'interprete di \"Sangue vivo\".\nDopo queste esperienze, decide di ritornare alla regia con \"Albania blues\" (2000), poi con \"Bell'epoker\" (2003\u20132004) ed infine con \"Focaccia blues\" (2009). In questi lavori si distingue per lo stile asciutto relativamente a scene, ambienti, personaggi, narrazione e dialoghi. Nel 2010 firma il corto \"Signor Gi Bi\", sulla vita di Gino Boccasile."}
{"id": "2488360", "revid": "1793900", "url": "https://it.wikipedia.org/wiki?curid=2488360", "title": "Lago Canadice", "text": "Il lago Canadice \u00e8 il pi\u00f9 piccolo e il pi\u00f9 alto tra i Finger Lakes, situati nello stato di New York negli Stati Uniti. Come gli altri, \u00e8 di origine glaciale e di forma allungata.\nInsieme al vicino lago Hemlock, il Canadice \u00e8 usato come fonte d'acqua per la citt\u00e0 di Rochester, che possiede i terreni attorno al lago. Sulle sue sponde non vi sono abitazioni e l'accesso con una barca \u00e8 permesso solamente con un'autorizzazione."}
{"id": "2488361", "revid": "326822", "url": "https://it.wikipedia.org/wiki?curid=2488361", "title": "Yu-Gi-Oh 5D'S", "text": ""}
{"id": "2488366", "revid": "1442080", "url": "https://it.wikipedia.org/wiki?curid=2488366", "title": "Gerhard Hanappi", "text": "Centrocampista versatile, \u00e8 cresciuto nelle giovanili del Wacker Vienna con cui ha esordito in campionato nel 1947. In seguito ha legato tutta la sua carriera ai colori del Rapid Vienna.\nCarriera.\nEsord\u00ec in campionato nel 1947 con i colori del Wacker Vienna, squadra allora campione d'Austria in carica. Dopo tre stagioni, tuttavia, si trasfer\u00ec ai rivali cittadini del Rapid, dando vita ad una profonda rivalit\u00e0 tra le due tifoserie che non sarebbe pi\u00f9 venuta meno.\nAl Rapid vinse ben 7 campionati e una Coppa d'Austria, oltre alla \"Zentropa Cup\" del 1951 (in finale proprio contro il Wacker). Fece inoltre parte della selezione che vinse la medaglia di bronzo ai Mondiali in Svizzera. In Nazionale aveva esordito, appena diciannovenne, nel 1948. Dal 1955 al 1962, anno del suo ritiro, fu capitano della nazionale. Fu anche capitano del Rapid per sette anni, fino al suo ritiro nel 1964.\nIl suo record di presenze in nazionale (93) non sar\u00e0 eguagliato fino al 1998, per opera di Anton Polster.\nDopo il ritiro.\nDopo il ritiro ha intrapreso la carriera di architetto. Il suo progetto pi\u00f9 famoso \u00e8 senz'altro quello del \"Weststadion\" di Vienna, stadio del Rapid che in suo onore \u00e8 stato ribattezzato, alla sua morte, \"Gerhard Hanappi Stadion\".\nMor\u00ec di cancro, nel 1980, a soli 51 anni.\nNel 1999 fu votato dai tifosi del Rapid Vienna come il terzo miglior giocatore di sempre del club, nel corso dei festeggiamenti per il centenario."}
{"id": "2488372", "revid": "716642", "url": "https://it.wikipedia.org/wiki?curid=2488372", "title": "Gilles Augustin Binya", "text": "Carriera.\nClub.\nHa giocato nella prima divisione camerunense, in quella algerina, in quella portoghese ed in quella turca.\nNazionale.\nHa partecipato alla Coppa d'Africa del 2008 ed a quella del 2010. Tra il 2007 ed il 2010 ha giocato complessivamente 17 partite nella nazionale camerunense."}
{"id": "2488375", "revid": "121489458", "url": "https://it.wikipedia.org/wiki?curid=2488375", "title": "Habanero Chocolate", "text": "L'habanero chocolate (anche conosciuto come black congo) \u00e8 una cultivar di peperoncino della specie \"Capsicum chinense\" originaria della Giamaica.\nCaratteristiche.\nLa pianta di habanero chocolate ha un'altezza di circa un metro. \nI frutti, pendenti, maturano passando dal verde al marrone e hanno un'altezza che varia tra quattro e sei centimetri e un diametro che varia tra tre e cinque centimetri. La maturazione avviene in media-tarda stagione.\nA dispetto del nome, non ha gusto di cioccolato ma un retrogusto di frutti tropicali.\nPiccantezza.\n\u00c8 tra le cultivar pi\u00f9 piccanti al mondo. Molti sostengono che sia pi\u00f9 piccante dell'Habanero Red Savina, il peperoncino che detenne il Guinness dei primati fino al 2007."}
{"id": "2488380", "revid": "1793900", "url": "https://it.wikipedia.org/wiki?curid=2488380", "title": "Deep Ellum", "text": "Deep Ellum \u00e8 un quartiere di Dallas, negli Stati Uniti. Un tempo questa zona soffriva di gravi problemi sociali e di insicurezza, ma nella seconda parte del XX secolo \u00e8 stato interessato da un rinnovamento urbano che l'ha portato a divenire un quartiere dedicato all'arte e ai divertimenti."}
{"id": "2488381", "revid": "767487", "url": "https://it.wikipedia.org/wiki?curid=2488381", "title": "William Galassini", "text": "Diresse l'orchestra nel Festival di Sanremo 1959 e partecip\u00f2 a quella del Festival di Sanremo 1952, inoltre diresse l'orchestra all'Eurovision Song Contest 1959.\nBiografia.\nStudi\u00f2 pianoforte prima a Torino e poi a Bologna, entra nell\"'Orchestra della canzone\" diretta dal maestro Cinico Angelini e con questa formazione prende parte al Festival di Sanremo 1952. Ha diretto successivamente l'orchestra Milleluci in RAI negli anni 1950/sessanta collaborando con cantanti quali Gianna Quinti, Giuseppe Negroni, Oscar Carboni, Domenico Modugno, Poker di voci, Lina Lancia. Al Festival di Sanremo 1959 ha diretto una delle due orchestre (c'era la doppia esecuzione delle canzoni) presenti. L'altro Maestro era Gianni Ferrio. Ha inciso molti dischi per la Fonit Cetra, dove dal 1960, anno in cui vi entra collaborando come direttore e arrangiatore. Fra i vari dischi pubblicati un 33 giri Cetra serie LPA \"Musiche da films\" e un EP Cetra, con il titolo \"dolce vita/Rossetto sul colletto\". In seguito assume la direzione del coro Polifonico di Ravenna."}
{"id": "2488382", "revid": "373458", "url": "https://it.wikipedia.org/wiki?curid=2488382", "title": "Deep Ellum (Dallas)", "text": ""}
{"id": "2488383", "revid": "402577", "url": "https://it.wikipedia.org/wiki?curid=2488383", "title": "Black Congo", "text": ""}
{"id": "2488384", "revid": "767487", "url": "https://it.wikipedia.org/wiki?curid=2488384", "title": "Beno\u00eet Angbwa", "text": ""}
{"id": "2488390", "revid": "1442080", "url": "https://it.wikipedia.org/wiki?curid=2488390", "title": "Jermaine Jones", "text": "Biografia.\nJones \u00e8 nato a Francoforte sul Meno da madre tedesca e padre afro-americano. Quando era bambino viveva negli Stati Uniti d'America, ma dopo il divorzio tra i genitori si \u00e8 trasferito in Germania con la madre.\nCarriera.\nClub.\nInizia nell'Eintracht Francoforte per poi finire al Bayer Leverkusen nel 2004. L\u00ec non trova spazio e viene quindi rispedito a Francoforte dove in totale, in tutta la sua carriera, ha collezionato 109 presenze e realizzato 20 gol. Nel 2007 va allo Schalke 04. Nel gennaio 2011 viene ceduto in prestito agli inglesi del Blackburn.\nAl termine della stagione rientra allo Schalke 04 per fine prestito.\nIl 30 gennaio 2014, dopo ulteriori tre anni in Germania, si trasferisce a titolo definitivo in Turchia al Be\u015fikta\u015f.\nNazionale.\nHa giocato tre partite amichevoli con la nazionale tedesca, la prima di queste il 6 febbraio 2008 contro l'Austria.\nNel 2009 per\u00f2 ha scelto di giocare con gli Stati Uniti.\nViene convocato per la Copa Am\u00e9rica Centenario negli Stati Uniti."}
{"id": "2488392", "revid": "827882", "url": "https://it.wikipedia.org/wiki?curid=2488392", "title": "Tony Smith", "text": ""}
{"id": "2488393", "revid": "307923", "url": "https://it.wikipedia.org/wiki?curid=2488393", "title": "Pra\u00e7a Marqu\u00eas de Pombal", "text": "La Pra\u00e7a Marqu\u00eas de Pombal \u00e8 una piazza che si trova a Lisbona tra l\"'Avenida da Liberdade\" e il parco Edoardo VII. \u00c8 detta anche \"Rotunda\". Fu costruita tra il 1917 e il 1934.\nNella piazza convergono sei delle grandi arterie urbane di Lisbona. Nel sottosuolo \u00e8 presente la stazione di collegamento della rete della metropolitana, Marqu\u00eas de Pombal, che collega la Linea Blu con la Linea Gialla.\nLa \"Pra\u00e7a Marqu\u00eas de Pombal\" \u00e8 stato il luogo in cui venne proclamata la Repubblica portoghese il 5 ottobre 1910.\nIl Monumento al Marchese de Pombal.\nAl centro della piazza si trova il monumento al Marchese de Pombal, lo statista che guid\u00f2 il Portogallo tra il 1750 e il 1777. Il monumento risalente al 1934 e raffigura il marchese con una mano appoggiata a un leone (simbolo di potenza) e con lo sguardo rivolto alla Baixa.\nAlla base del monumento vengono raffigurate con immagini allegoriche le principali imprese compiute a livello politico, educativo e agricolo. Le figure in piedi rappresentano invece l'Universit\u00e0 di Coimbra, dove cre\u00f2 la nuova Facolt\u00e0 di Scienze. Le pietre e le onde alla base del monumento ricordano invece le distruzioni provocate dal terremoto del 1755.\nNella parte superiore del piedistallo vi sono scolpite le persone importanti del periodo in cui visse il Marchese di Pombal, ad esempio l'architetto Eug\u00e9nio dos Santos e lo scultore Joaquim Machado de Castro."}
{"id": "2488395", "revid": "112941722", "url": "https://it.wikipedia.org/wiki?curid=2488395", "title": "Ripa (Gromo)", "text": "Ripa (\"R\u00eca\" in dialetto bergamasco) \u00e8 una delle frazioni del Comune di Gromo, in alta val Seriana, in provincia di Bergamo.\nGeografia fisica.\nTerritorio.\nCollocata a nord-ovest del paese, sul versante orografico destro della val Seriana, ha una densit\u00e0 demografica bassa e lo si nota nell'immediato momento in cui la si avvista, essendo costituita in prevalenza da boschi e prati abitati da animali selvatici (volpi, tassi, lepri, caprioli).\nLa contrada si suddivide ulteriormente in due nuclei: \"Ripa Bassa\", collocata nei pressi della chiesa di Santa Maria Elisabetta (in dialetto \"Santa Marea\") ad un'altezza di circa 740 m s.l.m. e \"Ripa Alta\", individuata nelle vicinanze della chiesa della Santissima Trinit\u00e0, a circa 850 m s.l.m. L'intera contrada \u00e8 percorsa da una strada asfaltata che procede a serpentina nel verde della frazione. La piccola radura sovrastante il centro del paese, chiamata \"Cuc\u00ec\", accoglie ai suoi margini delle grotte ricche di metallo e minerali; esse sono facilmente raggiungibili dal centro del paese attraverso un percorso pedonale chiamato \"La via del ferro\".\nProseguendo si possono raggiungere i laghetti di Cardeto, da qui si pu\u00f2 proseguire fino al passo Portula e scendere al rifugio Calvi.\nClima.\nLa stagione primaverile porta qualche leggera nevicata e la temperatura si mantiene fredda, escludendo le ore di sole dove si eleva. Durante quella estiva le precipitazioni sono violente e la temperatura supera raramente i 25\u00a0\u00b0C. La stagione autunnale porta nuovamente la discesa della temperatura accompagnata da vento e abbondanti precipitazioni. L'inverno \u00e8 rigido e le nevicate generalmente non abbondanti, ma comunque variabili con gli anni.\nStoria.\nGi\u00e0 nel XIII secolo si riscontra l'esistenza della contrada Ripa (\"Riva\") in vari documenti di Gromo, di paesi limitrofi e di Bergamo. L'importanza di Ripa, segnalano i documenti, fu dovuta alla presenza di materie prime estratte dalle rocce ai margini di \"Cuc\u00ec\"; esse si presentavano ricche di minerali e metalli che furono estratti e largamente impiegati durante il periodo medioevale e post medioevale per la fabbricazione di armi. L'aspetto delle armi \"made in Gromo\" era lo stesso di quelle fabbricate a Toledo. Si afferma, quindi, l'esistenza di una produzione mirata ad imitare altri prodotti a un prezzo decisamente inferiore; da li si definisce Gromo come \"La piccola Toledo\".\nFino al 1968 era parte del comune di Gandellino; in tale data pass\u00f2 al comune di Gromo.\nMonumenti e luoghi d'interesse.\nOratorio Santissima Trinit\u00e0.\nSimbolo di storia di Ripa \u00e8 l'oratorio dedicato alla Santissima Trinit\u00e0, in Ripa alta. Si presenta con una sola entrata sulla facciata maggiore, accentuata da una finestra semicircolare e da due piccole finestrelle rettangolari ai lati. Di dimensioni minute, il tempietto possiede un campanile di relativa grandezza dotato di una sola campana. All'interno si presenta una sola piccola navata con vari affreschi di alcuni santi, mentre il presbiterio possiede un altare in legno con una tela settecentesca rappresentante la Trinit\u00e0. La nascita dell'oratorio \u00e8 approssimativamente collocata nel XVI secolo.\nChiesa della visitazione di Maria Elisabetta.\nUn altro simbolo di storia di Ripa \u00e8 la presenza della chiesa di S. Maria Elisabetta. Dell'esistenza di quest'oratorio si ha menzione nel 1565. Il tempio fu demolito nell'anno 1945 e sostituito dall'attuale chiesa che domina la vallata e che rivolge la sua entrata principale al mezzogiorno. Essa si presenta con due entrate: la principale affiancata da due grandi finestroni sovrastati da affreschi ormai danneggiati dal tempo e la seconda, rivolta a est, che non presenta nessuna particolarit\u00e0. La chiesa, di dimensioni notevoli, possiede un campanile con tre campane e al suo interno vi \u00e8 una sola navata con un unico affresco rappresentante la Maria Elisabetta. Il presbiterio accoglie un altare completamente indorato con esposte statue di Maria Maddalena e di altri santi tra cui San Rocco, San Giacomo, San Sebastiano e San Giovanni risalenti al XVII secolo.\nLa contrada \u00e8 cosparsa di altri piccole icone di santi risalenti a un periodo non identificabile."}
{"id": "2488399", "revid": "281901", "url": "https://it.wikipedia.org/wiki?curid=2488399", "title": "Centropomus", "text": ""}
{"id": "2488400", "revid": "834", "url": "https://it.wikipedia.org/wiki?curid=2488400", "title": "Conga (brano musicale)", "text": ""}
{"id": "2488401", "revid": "118806548", "url": "https://it.wikipedia.org/wiki?curid=2488401", "title": "Conga (disambigua)", "text": ""}
{"id": "2488402", "revid": "661526", "url": "https://it.wikipedia.org/wiki?curid=2488402", "title": "La mia notte", "text": "La mia notte \u00e8 il primo singolo estratto dal primo EP del gruppo musicale italiano Finley \"Band at Work\". Il brano \u00e8 stato presentato per la prima volta il 16 maggio 2009 ai TRL Awards di Trieste ed \u00e8 uscito ufficialmente come singolo il 15 giugno dello stesso anno.\nVideoclip.\nIl video disponibile \u00e8 la versione \"Live @ MTV\" dei TRL Awards."}
{"id": "2488404", "revid": "109737639", "url": "https://it.wikipedia.org/wiki?curid=2488404", "title": "Classe Town (incrociatore 1910)", "text": "Gli incrociatori leggeri classe Town furono un gruppo di 21 navi da guerra costruite per la Royal Navy e la Royal Australian Navy. Erano incrociatori a lungo raggio, adatti a compiti di pattuglia nelle acque controllate dall'impero britannico. Le navi di questa classe, inizialmente denominate incrociatori di seconda classe, vennero costruite in base a diversi progetti, che ne segnarono le cinque sottoclassi. Vennero costruite cinque navi tipo \"Bristol\", quattro tipo \"Weymouth\", sei tipo \"Chatham\" (tre per la Royal Navy e tre per la Royal Australian Navy), quattro tipo \"Birmingham\" di cui una per la marina australiana e due tipo \"Birkenhead\". Tutte ebbero nomi di citt\u00e0 inglesi eccetto le navi australiane che ebbero invece nomi di citt\u00e0 del luogo e vennero chiamate anche classe Sydney, dal nome della prima nave australiana della classe.\nLe sottoclassi.\nTipo \"Bristol\".\nLe navi della sottoclasse \"Bristol\" vennero ordinate nel 1909 ed entrarono in servizio verso la fine del 1910. Erano lunghe 138 metri per un dislocamento di 5.384 tonnellate. Avevano uno scafo abbastanza basso sul mare, infatti il bordo libero venne aumentato nella successiva sottoclasse \"Weymouth\". L'armamento principale era relativamente leggero, consistendo in due pezzi da 152\u00a0mm singoli disposti uno a prua e uno a poppa. L'armamento secondario consisteva in quattro cannoni da 102\u00a0mm singoli, mentre quello antiaereo era composto di quattro cannoni da 47\u00a0mm e quattro mitragliatrici Maxim. Durante la prima guerra mondiale venne ulteriormente potenziato con l'installazione di un cannone singolo da 76\u00a0mm. Queste navi rispondevano al modello di incrociatori di seconda classe, versatili e utilizzabili nei contesti pi\u00f9 disparati, dalla scorta al naviglio mercantile a compiti di flotta. Alcune criticit\u00e0 di questi incrociatori erano la loro grandezza limitata, la vicinanza dei pezzi da 102\u00a0mm al mare e la difficolt\u00e0 di usare sistemi di controllo del fuoco con pezzi di calibri diversi.\nTipo \"Weymouth\".\nLe navi della sottoclasse \"Weymouth\" vennero ordinate nel 1910 ed entrarono in servizio tra il 1911 ed il 1912. Differivano dalla precedente sottoclasse solo per pochi aspetti. L'armamento principale venne rinforzato, con otto cannoni da 152\u00a0mm in torrette singole. L'armamento secondario consisteva di quattro cannoni da 47\u00a0mm. Durante il conflitto la sottoclasse vide alcune modifiche, inclusa l'aggiunta di un pezzo antiaereo da 76\u00a0mm. Furono anche i primi incrociatori ad essere equipaggiati con un aereo, il Sopwith Pup, anche se l'aereo poteva essere solamente lanciato dalla nave e non vi poteva atterrare, costringendo quindi il pilota ad ammarare se non fosse stato possibile raggiungere la terraferma. Rispetto alla sottoclasse \"Brisol\" ebbero quindi un armamento pi\u00f9 uniforme e montato in posizioni pi\u00f9 resistenti alle intemperie. Anche i tubi lanciasiluri vennero installati nella pi\u00f9 potente versione da 533\u00a0mm.\nTipo \"Chatham / Sydney\".\nGli incrociatori tipo \"Chatham\" vennero ordinati nel 1911 ed entrarono in servizio tra il 1912 ed il 1916. La classe era costituita da sei unit\u00e0 da 5400t. standard, ed erano gli ultimi incrociatori leggeri britannici prebellici.\nSi trattava di unit\u00e0 che in cambio di una velocit\u00e0 non eccezionale di 25 nodi possedevano una potenza di fuoco basata su armi da 152mm, che ebbero un successo non indifferente, e costituivano un miglioramento della Classe Weimouth, che a sua volta discendeva dalla Classe Bristol. Le navi vennero costruite secondo lo stesso progetto anche per la Royal Australian Navy, dove vennero ribattezzate Classe \"Sydney\". Queste navi differivano dalle precedenti sottoclassi solo leggermente: la corazzatura sul ponte venne assottigliata per permettere l'introduzione di una corazzatura sulla cintura della nave. L'armamento principale rimasero 8 cannoni da 152\u00a0mm in torrette singole. Non ebbero armamento secondario mentre come armamento antiaereo erano attrezzate con quattro cannoni da 47\u00a0mm. L'armamento antiaereo venne potenziato durante il corso della Prima guerra mondiale, con l'aggiunta di quattro cannoni da 76\u00a0mm. I cannoni erano protetti da una barbetta frontale adatta a fermare le schegge ed erano posizionati distanti uno dall'altro per evitare che un singolo colpo potesse metterne fuori uso diversi allo stesso tempo. Le navi di questa sottoclasse furono anche attrezzate per portare aerei da esplorazione durante la guerra. La \"Chatham\" fece per un breve periodo parte delle Forze navali della Nuova Zelanda nel 1920, in seguito della Divisione Neozelandese della Royal Navy fino al 1924.\nTipo \"Birmingham\".\nLe navi tipo \"Birmingham\" vennero ordinate dall'Ammiragliato nel 1912 ed entrarono in servizio nel 1914. Ebbero solo leggere modifiche rispetto alle classi precedenti, ricevendo nove cannoni da 152\u00a0mm in torrette singole, con in aggiunta un ulteriore cannone montato a prua per aumentare la potenza di fuoco frontale. L'armamento antiaereo fu esattamente lo stesso delle tipo \"Chatham\" e venne aggiunto un cannone da 76\u00a0mm durante la Prima guerra mondiale. Le navi di questa sottoclasse non vennero equipaggiate con aerei da perlustrazione. La prua venne successivamente allargata per migliorare la tenuta del mare. Ulteriori modifiche di questa sottoclasse portarono alla progettazione delle cinque navi della Classe Hawkins. La \"Adelaide\", costruita per la Royal Australian Navy in base ad un progetto simile, venne modificata verso la fine degli anni trenta con la rimozione di un fumaiolo.\nTipo \"Birkenhead\".\nLe navi tipo \"Birkenhead\" vennero ordinate nei primi mesi del 1914 per la Marina greca con i nomi \"Antinavarchos Kontouriotis\" (\"\u0391\u03bd\u03c4\u03b9\u03bd\u03b1\u03cd\u03b1\u03c1\u03c7\u03bf\u03c2 \u039a\u03bf\u03c5\u03bd\u03c4\u03bf\u03c5\u03c1\u03b9\u03c9\u03c4\u03b7\u03c2\", il viceammiraglio Pavlos Kountouriotis vincitore della battaglia di Elli) e \"Lambros Katsonis\". Nei primi mesi del 1915, in seguito allo scoppio della prima guerra mondiale, l'Ammiragliato acquis\u00ec le navi, che entrarono in servizio per la fine dello stesso anno. I due incrociatori di questa sottoclasse erano versioni modificate delle navi tipo \"Birmingham\". L'armamento principale consisteva di dieci cannoni da 140\u00a0mm, utilizzati per la prima volta dalla Royal Navy. Il loro successo nonostante la maggiore leggerezza dei proiettili ne comport\u00f2 l'installazione anche su altre navi della flotta, compresa la \"Hood\". Un punto di debolezza di questi pezzi era l'insufficiente protezione frontale, in quanto gli arti inferiori dei serventi erano esposti alle schegge. L'armamento antiaereo era identico a quello delle sottoclassi precedenti. Dopo la guerra le due navi vennero offerte alla marina greca che per\u00f2 ne rifiut\u00f2 l'acquisto.\nServizio.\nLe navi della classe servirono principalmente durante la prima guerra mondiale, sia nella battaglia delle Falkland che nella battaglia di Helgoland nel 1914. Nello stesso anno la \"Sydney\" attacc\u00f2 la \"Emden\" costringendola dopo pi\u00f9 di un'ora ad arenarsi per evitare l'affondamento. Sempre nel 1914 la \"Birmingham\" divenne la prima nave ad affondare un sottomarino quando speron\u00f2 l'U-15.\nNel 1915 la \"Glasgow\" intercett\u00f2 la \"Dresden\", unica nave tedesca scampata alla Battaglia delle Isole Fakland dell'anno precedente, durante la quale la \"Glasgow\" stessa aveva partecipato all'affondamento della \"Leipzig\" La \"Dresden\" venne autoaffondata dal suo equipaggio. Navi della classe presero anche parte alla Battaglia di Dogger Bank.\nNel 1916 varie navi della classe parteciparono alla Battaglia dello Jutland, il pi\u00f9 grande scontro di superficie del conflitto. Nel 1917 un Sopwith Pup lanciato dalla \"Yarmouth\" divenne il primo aereo lanciato da una nave ad abbattere un altro aereo, in particolare lo Zeppelin L23. Durante il corso della guerra due navi della classe vennero affondate, la \"Falmouth\" e la \"Nottingham\", entrambe silurate da sommergibili tedeschi.\nDopo la fine della guerra le navi servirono nelle varie flotte britanniche, venendo a poco a poco radiate. Per la fine degli anni 30 era in servizio solamente la \"Adelaide\", che venne ammodernata tra il 1938 ed il 1939. Nonostante ci\u00f2 era comunque obsoleta allo scoppio della seconda guerra mondiale, durante la quale svolse quindi compiti di seconda fila. And\u00f2 in disarmo nel 1945 ma venne successivamente usata come tender a Sydney. Venne demolita nel 1949."}
{"id": "2488405", "revid": "36963807", "url": "https://it.wikipedia.org/wiki?curid=2488405", "title": "Bundesliga 2009-2010", "text": ""}
{"id": "2488406", "revid": "1793900", "url": "https://it.wikipedia.org/wiki?curid=2488406", "title": "Darrell K Royal-Texas Memorial Stadium", "text": "Il Darrell K Royal-Texas Memorial Stadium (ufficialmente Memorial Stadium e Texas Memorial Stadium) \u00e8 uno stadio situato ad Austin, in Texas. \u00c8 lo stadio di casa dei Texas Longhorns, la squadra sportiva dell'Universit\u00e0 di Austin. Ha una capacit\u00e0 di 100.119 posti ed \u00e8 pertanto il pi\u00f9 capiente della Big 12 Conference."}
{"id": "2488407", "revid": "834", "url": "https://it.wikipedia.org/wiki?curid=2488407", "title": "Ballo popolare", "text": ""}
{"id": "2488408", "revid": "226458", "url": "https://it.wikipedia.org/wiki?curid=2488408", "title": "Episodi di The Hills (seconda stagione)", "text": "La seconda stagione ha avuto inizio su MTV Italia il 23 febbraio 2008.\nCast principale: Lauren Conrad, Audrina Patridge, Heidi Montag e Whitney Port. "}
{"id": "2488409", "revid": "373458", "url": "https://it.wikipedia.org/wiki?curid=2488409", "title": "Darrell K. Royal-Texas Memorial Stadium", "text": ""}
{"id": "2488410", "revid": "25675821", "url": "https://it.wikipedia.org/wiki?curid=2488410", "title": "Valore quadratico medio", "text": ""}
{"id": "2488411", "revid": "373458", "url": "https://it.wikipedia.org/wiki?curid=2488411", "title": "Texas Memorial Stadium", "text": ""}
{"id": "2488413", "revid": "1602064", "url": "https://it.wikipedia.org/wiki?curid=2488413", "title": "Haight-Ashbury", "text": "Haight-Ashbury \u00e8 un quartiere di San Francisco, in California. \u00c8 anche chiamato Upper Haight. Il nome ha origine dall'intersezione tra Haight Street e Ashbury Street. Le strade in questione sono state intitolate a Henry Huntly Haight, Governatore della California nel 1870, e ad uno dei consiglieri della citt\u00e0 in quel periodo, Munroe Ashbury; entrambi infatti hanno svolto un ruolo importante per la crescita del quartiere.\nIl quartiere di Haight-Ashbury \u00e8 stato uno dei centri del movimento hippie.\nLa cultura hippie, tuttavia, \u00e8 ancora presente, testimoniata dalle numerose luci psichedeliche che di sera illuminano le strade."}
{"id": "2488414", "revid": "599013", "url": "https://it.wikipedia.org/wiki?curid=2488414", "title": "Souleymanou Hamidou", "text": "Carriera.\nHa giocato per alcune squadre del campionato turco e vanta svariate presenze con la Nazionale camerunese, con la quale ha vinto, giocando alle spalle di Idriss Carlos Kameni, l'oro olimpico nel 2000 e la Coppa d'Africa nel 2002"}
{"id": "2488415", "revid": "287204", "url": "https://it.wikipedia.org/wiki?curid=2488415", "title": "Kleidocerys resedae", "text": "La Kleidocerys resedae \u00e8 un insetto appartenente al genere \"Kleidocerys\", \u00e8 un comune parassita degli alberi di betulla, e si nutre dei suoi germogli; tuttavia \u00e8 piuttosto comune anche in altre piante quali azalee e rododendro.\nDi dimensioni di circa 5-11 millimetri, gli adulti sono di colore marrone rossastro, mentre le pupe sono rosso scuro e nere. Le ali sono suddivisibili in due sezioni, una pi\u00f9 spessa vicino alla testa \u00e8 di colore marrone-rosso, mentre la seconda \u00e8 pi\u00f9 sottile e trasparente. Questi insetti possiedono delle ghiandole odorifere molto sviluppate ed emettono un forte odore sgradevole all'uomo.\nDurante il periodo invernale questo insetto vive rintanato in luoghi caldi e asciuti, quali vecchi alberi di betulla e anche nelle abitazioni umane, per poi iniziare a deporre le uova subito all'inizio della primavera. Le pupe, che d'aspetto hanno una forma ridotta degli adulti, si nutrono dei germogli della betulla, del rododendro e dell'azalea, e diventano adulte verso la fine dell'estate.\nUsualmente si nutre dei germoglie delle piante ospite ma non disdegna di divenire predatore principale di un altro insetto che ha come habitat gli alberi di betulla, la \"Elasmucha grisea\", delle cui uova si nutre saltuariamente."}
{"id": "2488417", "revid": "228587", "url": "https://it.wikipedia.org/wiki?curid=2488417", "title": "Crazy in Love", "text": ""}
{"id": "2488419", "revid": "287204", "url": "https://it.wikipedia.org/wiki?curid=2488419", "title": "Crazy in Love (brano musicale)", "text": ""}
{"id": "2488424", "revid": "287204", "url": "https://it.wikipedia.org/wiki?curid=2488424", "title": "Crazy in Love (film)", "text": ""}
{"id": "2488425", "revid": "1516087", "url": "https://it.wikipedia.org/wiki?curid=2488425", "title": "Toyota Hilux", "text": "La Toyota Hilux \u00e8 un pick-up fuoristrada prodotto dall'azienda nipponica Toyota fin dal 1968.\nQuella che \u00e8 entrata in produzione nel 2015 \u00e8 arrivata la ottava generazione.\nIl nome \"Hilux\" \u00e8 derivato dalle parole \"High Luxury\", che tradotto significa \"Lusso di alto livello\".\nPrima serie.\nLa prima serie, costruita presso lo stabilimento della divisione veicoli pesanti della Toyota, la Hino Motors, era una versione meglio equipaggiata del Toyota Stout seconda serie.\nVenne dapprima resa disponibile in una versione a passo corto, a cui si aggiunse in seguito la versione a passo allungato.\nLa configurazione tipica prevedeva la sola cabina corta con il propulsore in posizione anteriore e la trazione posteriore. I propulsori erano di tipo diverso per i vari mercati; mentre in quello nordamericano le cilindrate, sia delle versioni diesel che di quelle a benzina erano intorno ai 2 l, per gli altri mercati erano pi\u00f9 ridotte. Questa serie \u00e8 rimasta in produzione sino al 1972.\nSeconda serie.\nLa seconda serie, il cui periodo di produzione va dal 1972 al 1978 ha visto una rivisitazione globale del mezzo, ora meglio rifinito e pi\u00f9 grande del precedente, e l'introduzione del cambio a 5 marce in luogo del precedente a 4 marce. Per tutti i mercati sono stati resi anche disponibili i motori di maggior cilindrata.\nSettima serie.\nLa settima serie \u00e8 stata presentata nel 2005 ed \u00e8 disponibile in doppia configurazione, con cabina corta a due porte e con cabina allungata a 4 porte. Nel primo dei due casi il veicolo raggiunge una lunghezza di 4.975\u00a0mm, nel secondo di 5.255.\nMotori (mercati):\nOttava serie.\nNel 2015 viene presentata l'ottava serie.\nL'Hilux di Top Gear.\nUna Toyota Hilux 2.4 Diesel 4WD \u00e8 stata protagonista di due puntate della terza stagione (2003) dello show televisivo Top Gear. I conduttori Jeremy Clarkson e James May hanno provato a turno a distruggerla sottoponendola a numerosi danneggiamenti: \u00e8 stata fatta scendere da una scalinata, lanciata contro un albero, immersa in mare, lanciata da una gru, lanciata contro un prefabbricato in legno, gli \u00e8 stata lanciata sopra una roulotte, \u00e8 stata ripetutamente colpita con una palla di ferro per demolizioni, \u00e8 stata incendiata e parcheggiata sul tetto di un palazzo di 23 piani poi demolito con cariche esplosive. In tutte le occasioni l'Hilux \u00e8 ripartita senza che fosse necessario sostituire alcun pezzo. Attualmente l'Hilux \u00e8 esposta nello studio di Top Gear.\nUna Hilux analoga alla prima \u00e8 poi stata trasformata da Jeremy Clarkson in veicolo anfibio durante l'ottava stagione del programma (2008).\nLa Toyota Hilux, stavolta la settima serie, \u00e8 stata protagonista dello \"Speciale Polo Nord\" (2007), quando Jeremy Clarkson e James May sono stati i primi uomini a raggiungere il Polo Nord Magnetico in automobile, affrontando il viaggio su un'Hilux rossa modificata dalla Arctic Trucks, con un altro veicolo analogo in appoggio. Proprio questa seconda Hilux \u00e8 stata poi utilizzata da James May per scalare un vulcano, nel primo episodio della quindicesima stagione (2010)."}
{"id": "2488429", "revid": "1442080", "url": "https://it.wikipedia.org/wiki?curid=2488429", "title": "BMW Open 2006 - Singolare", "text": "Il singolare del BMW Open 2006 \u00e8 stato un torneo di tennis facente parte dell'ATP Tour.\nOlivier Rochus ha battuto in finale Kristof Vliegen 6-4, 6-2."}
{"id": "2488434", "revid": "117693317", "url": "https://it.wikipedia.org/wiki?curid=2488434", "title": "Cacciatore (Biancaneve)", "text": " \nIl Cacciatore \u00e8 un personaggio della fiaba \"Biancaneve\" dei Fratelli Grimm.\nStoria originale.\nNella fiaba la seconda moglie del re, una bellissima donna che possedeva un magico specchio, invidiosa della bellezza della giovane figliastra, incarica il cacciatore di portare la ragazza nel bosco, ucciderla e riportarle i polmoni e il fegato (il cuore in alcune versioni) come prova della conclusione del suo compito. Il cacciatore, per\u00f2, impietosito dell'implorare della fanciulla e dalla sua bellezza, decide di lasciarla nel bosco e di uccidere un cinghiale, portando alla regina gli organi di questo animale, convinto che comunque Biancaneve verr\u00e0 uccisa da qualche belva feroce. La regina, dopo aver ricevuto il fegato e i polmoni, li mangia, convinta che siano quelli della figliastra.\nAltre versioni.\nIl Cacciatore in diversi adattamenti cinematografici della fiaba:"}
{"id": "2488435", "revid": "1305772", "url": "https://it.wikipedia.org/wiki?curid=2488435", "title": "Krazy (Pitbull)", "text": "Krazy \u00e8 un brano musicale del cantante statunitense hip hop Pitbull, e vede anche la partecipazione di Lil Jon. \u00c8 il primo singolo tratto dal suo album \"Rebelution\".\nLa canzone ha raggiunto la 30\u00aa posizione di \"Billboard Hot 100\".\nIl video.\nIl video della canzone \u00e8 uscito su Yahoo! Music. Hanno anche fatto dei camei Fat Joe, Rick Ross, Hurricane Chris e LMFAO. \"Krazy\" \u00e8 stato visualizzato pi\u00f9 di 10 milioni di volte sul canale ufficiale del rapper su YouTube."}
{"id": "2488437", "revid": "106519145", "url": "https://it.wikipedia.org/wiki?curid=2488437", "title": "Gaston Cornereau", "text": "Ha preso parte ai Giochi olimpici di Parigi del 1924.\nPalmar\u00e8s.\nIn carriera ha ottenuto i seguenti risultati:"}
{"id": "2488439", "revid": "287204", "url": "https://it.wikipedia.org/wiki?curid=2488439", "title": "Walter Crane", "text": "Biografia.\nDopo un apprendistato presso lo studio di William Linton, si mostr\u00f2 inizialmente influenzato dalla corrente pittorica dei Preraffaelliti, e fu successivamente collaboratore e discepolo di William Morris nell'ambito dell'Arts and Crafts Movement. \u00c8 considerato uno dei pionieri del Liberty.\nNoto principalmente per le sue illustrazioni di libri per l'infanzia, tra le quali \u00e8 possibile citare \"Il principe ranocchio\", \"La Bella e la Bestia\", \"La bella addormentata nel bosco\", \"Cappuccetto Rosso\", \"Il gatto con gli stivali\", \"Barbabl\u00f9\", \"Jack e la pianta di fagioli\", \"Princess Belle Etoile\" e \"The Robber Bridegroom\".\nHa realizzato inoltre opere di grafica, acquerelli, manifesti, disegni per stoffe, carte da parati, arazzi, tappeti, vetrate e gioielli.\nTra le opere pittoriche pi\u00f9 importanti \u00e8 possibile menzionare il \"Ritratto della Moglie Mary Frances\" (1882) conservato presso il Museo d'Orsay di Parigi, e i \"Cavalli di Nettuno\" (1892) conservato presso la Neue Pinakothek di Monaco.\nPer via del suo stile \u00e8 stato talvolta paragonato al francese Eug\u00e8ne Grasset."}
{"id": "2488440", "revid": "1573940", "url": "https://it.wikipedia.org/wiki?curid=2488440", "title": "Peterk\u00f6fele", "text": "La cappella di San Pietro, meglio conosciuta come Peterk\u00f6fele (in tedesco \"St. Peter am Kofel\"), \u00e8 una chiesetta medievale costruita con cubetti di porfido, disposti in falde regolari, che sulla parete della montagna, poggia su uno zoccolo creato appositamente per eliminare le irregolarit\u00e0 del terreno. Esso rappresenta quello che \u00e8 rimasto del castello Lichtenstein duecentesco dei signori di Lichtenstein (secondo alcune fonti \"Liechtenstein\").\nStoria.\nPur non essendovi documenti comprovanti la data di costruzione certa, un'attenta analisi delle tecniche costruttive rivelano che la cappella, realizzata in stile romanico, risale tra la fine dell'XI secolo e l'inizio del XII secolo.\nIn periodo tardo gotico la navata originale venne sopraelevata e dotata di un nuovo tetto. Presumibilmente il piccolo campanile venne costruito nello stesso periodo, mentre le due piccole campane vennero aggiunte nel 1765.\nVerso la fine del XII secolo la piccola chiesa venne inglobata nelle mura del castello di Lichtenstein. Quando il castello venne totalmente distrutto nel 1290 dal conte Mainardo II, durante la disputa con il vescovo di Trento, la cappella venne risparmiata per devozione. La serie storica dei rendiconti ecclesiastici della chiesetta, risalenti al periodo 1542-1818, \u00e8 conservata presso l'Archivio Storico della Citt\u00e0 di Bolzano sotto le segnature \"Hss. 940-1002\".\nCostruita sulla cima di una collinetta che sovrasta l'abitato di Laives, \u00e8 diventata simbolo della cittadina altoatesina e la sua forma stilizzata compare nello stemma del paese.\nLa cappella \u00e8 visitabile solo esternamente, ma in rare occasioni viene aperta al pubblico per celebrare messa."}
{"id": "2488441", "revid": "599013", "url": "https://it.wikipedia.org/wiki?curid=2488441", "title": "Mohamadou Idrissou", "text": ""}
{"id": "2488443", "revid": "889336", "url": "https://it.wikipedia.org/wiki?curid=2488443", "title": "Georg Braun", "text": "Fece parte della squadra austriaca ai Mondiali del 1934.\nCarriera.\nNato e cresciuto a Vienna, nelle vicinanze del Prater, inizi\u00f2 a giocare per la squadra del quartiere, il Wiener AC, dove rimase per dieci anni, vincendo una Coppa d'Austria nel 1931 e disputando lo stesso anno la finale di Coppa Mitropa. Nel 1935 lasci\u00f2 l'Austria per andare a giocare in Division 1 con il Rennes, una scelta piuttosto controtendenza per l'epoca, visto che il calcio austriaco era pi\u00f9 competitivo di quello francese.\nIn Nazionale, conta 13 presenze e un gol. Gioc\u00f2 i Mondiali italiani del 1934."}
{"id": "2488454", "revid": "324231", "url": "https://it.wikipedia.org/wiki?curid=2488454", "title": "Live at Wembley (DVD Beyonc\u00e9)", "text": ""}
{"id": "2488463", "revid": "729019", "url": "https://it.wikipedia.org/wiki?curid=2488463", "title": "\u0391-olefina", "text": "Nella sistematica organica, con il nome di \u03b1-olefine (o alfa-olefine) si intende una classe di composti idrocarburici insaturi, aventi un doppio legame in posizione \u03b1, cio\u00e8 tra il primo e il secondo atomo di carbonio della catena idrocarburica. Secondo la nomenclatura IUPAC vengono chiamati 1-alcheni (infatti la convenzione IUPAC \u00e8 quella di indicare gli atomi di carbonio di una catena idrocarburica numerandoli, anzich\u00e9 usare le lettere dell'alfabeto greco).\nEssendo dei particolari alcheni, hanno formula generale CxH2x (con x generico), o pi\u00f9 precisamente CH2=CH-R, essendo R un gruppo alchilico.\nLe \u03b1-olefine possono essere lineari o ramificate."}
{"id": "2488464", "revid": "156341", "url": "https://it.wikipedia.org/wiki?curid=2488464", "title": "Cestisti campioni d'Italia", "text": "In questa pagina sono elencati i cestisti vincitori del campionato italiano di pallacanestro. La prima parte \u00e8 dedicata al campionato maschile, la seconda a quello femminile. I dati riguardanti il campionato femminile sono parziali, in quanto mancano varie formazioni dei tornei disputati nel primo dopoguerra.\nCampionato maschile.\n\"Non sono conteggiati gli scudetti del 2011-2012 e 2012-2013, revocati alla Mens Sana Siena dal Tribunale Federale della FIP..\""}
{"id": "2488468", "revid": "729019", "url": "https://it.wikipedia.org/wiki?curid=2488468", "title": "Campionato europeo di Formula 2 1968", "text": "La stagione 1968 della Formula 2 europea fu corsa su 10 gare. Venne vinta dal pilota francese Jean-Pierre Beltoise.\nRisultati e classifiche.\nRisultati.\nNote:\nLe gare 1, 4, 6 e 10 furono disputate su due \"manche\", i cui risultati sono mostrati in aggregato.\nLe gare 2, 5 e 7 furono disputate su due \"manche\" di semifinale e una \"manche\" finale, della quale \u00e8 mostrato il risultato.\nLe gare 2, 4, 5, 6 e 8 furono vinte da un pilota \"graduato\", il cui nome \u00e8 scritto in \"corsivo\".\nNella prima \"manche\" di gara 1 per\u00ec a causa di un incidente Jim Clark.\nClassifica Piloti.\nContano i 6 migliori risultati, anche se per talune fonti conterebbero i 7 migliori risultati. Solo un pilota deve scartare. I punti scartati sono fra parentesi. Solo i piloti non \"graduati\" possono marcare punti validi.\nIn gara 5 non tutti i punti furono assegnati per il ridotto numeri di piloti all'arrivo."}
{"id": "2488469", "revid": "1983214", "url": "https://it.wikipedia.org/wiki?curid=2488469", "title": "Live at Wembley", "text": ""}
{"id": "2488471", "revid": "599013", "url": "https://it.wikipedia.org/wiki?curid=2488471", "title": "Raoul Heide", "text": "Biografia.\nHa partecipato a due edizioni dei Giochi olimpici, concorrendo nella specialit\u00e0 della spada, nel 1924 a Parigi e nel 1928 ad Amsterdam.\nPalmar\u00e8s.\nIn carriera ha ottenuto i seguenti risultati:"}
{"id": "2488473", "revid": "373458", "url": "https://it.wikipedia.org/wiki?curid=2488473", "title": "Prigione di Huntsville", "text": ""}
{"id": "2488477", "revid": "200568", "url": "https://it.wikipedia.org/wiki?curid=2488477", "title": "Alfa-olefine", "text": ""}
{"id": "2488478", "revid": "61051", "url": "https://it.wikipedia.org/wiki?curid=2488478", "title": "Lake LA-270 Turbo Renegade", "text": ""}
{"id": "2488479", "revid": "599013", "url": "https://it.wikipedia.org/wiki?curid=2488479", "title": "Bertin Tomou", "text": ""}
{"id": "2488481", "revid": "173617", "url": "https://it.wikipedia.org/wiki?curid=2488481", "title": "Internazionali BNL d'Italia 2006 - Singolare maschile", "text": "Il singolare degli Internazionali BNL d'Italia 2006 \u00e8 stato un torneo di tennis facente parte dell'ATP Tour.\nRafael Nadal ha battuto in finale Roger Federer 6\u20137 (0\u20137), 7\u20136 (7\u20135), 6\u20134, 2\u20136, 7\u20136 (7\u20135)."}
{"id": "2488482", "revid": "61051", "url": "https://it.wikipedia.org/wiki?curid=2488482", "title": "Lake LA-250 Seawolf", "text": ""}
{"id": "2488485", "revid": "36426", "url": "https://it.wikipedia.org/wiki?curid=2488485", "title": "Dinastia sveva", "text": ""}
{"id": "2488486", "revid": "125663244", "url": "https://it.wikipedia.org/wiki?curid=2488486", "title": "Carcere di Huntsville", "text": "Il carcere di Huntsville (in inglese ufficialmente Texas State Penitentiary at Huntsville, o anche Huntsville Unit o HV) \u00e8 una prigione statunitense della Texas Department of Criminal Justice ad Huntsville, in Texas. Aperta nel 1849, \u00e8 la pi\u00f9 antica prigione texana ed \u00e8 nota per essere sede delle esecuzioni capitali dei detenuti condannati per omicidio. Pu\u00f2 ospitare 1705 detenuti.\nNei media.\nIl carcere \u00e8 una delle ambientazione del film \"The\" \"Life of David Gale\" di Alan Parker, interpretato da Kevin Spacey. "}
{"id": "2488487", "revid": "200568", "url": "https://it.wikipedia.org/wiki?curid=2488487", "title": "1-alcheni", "text": ""}
{"id": "2488488", "revid": "200568", "url": "https://it.wikipedia.org/wiki?curid=2488488", "title": "1-alchene", "text": ""}
{"id": "2488490", "revid": "99714685", "url": "https://it.wikipedia.org/wiki?curid=2488490", "title": "Robert Liottel", "text": "Palmar\u00e8s.\nIn carriera ha ottenuto i seguenti risultati:"}
{"id": "2488492", "revid": "373458", "url": "https://it.wikipedia.org/wiki?curid=2488492", "title": "Huntsville Unit", "text": ""}
{"id": "2488495", "revid": "373458", "url": "https://it.wikipedia.org/wiki?curid=2488495", "title": "Texas State Penitentiary at Huntsville", "text": ""}
{"id": "2488496", "revid": "200568", "url": "https://it.wikipedia.org/wiki?curid=2488496", "title": "Alfa-alchene", "text": ""}
{"id": "2488498", "revid": "200568", "url": "https://it.wikipedia.org/wiki?curid=2488498", "title": "Alfa-alcheni", "text": ""}
{"id": "2488499", "revid": "200568", "url": "https://it.wikipedia.org/wiki?curid=2488499", "title": "1-olefina", "text": ""}
{"id": "2488500", "revid": "110157", "url": "https://it.wikipedia.org/wiki?curid=2488500", "title": "Fu\u00dfball-Bundesliga 2009-2010", "text": "La Fu\u00dfball-Bundesliga 2009-2010 \u00e8 stata la 100\u00aa edizione della massima serie del campionato tedesco di calcio, disputato tra il 7 agosto 2009 e l'8 maggio 2010 e concluso con la vittoria del , al suo ventiduesimo titolo.\nCapocannoniere del torneo \u00e8 stato Edin D\u017eeko del con 22 reti.\nStagione.\nAvvenimenti.\nIl campionato viene in questa edizione comandato per poche giornate dall', che \u00e8 per\u00f2 presto superato dal ; i rossoneri guidano la graduatoria per diverse giornate, ed arrivano anche a laurearsi \"campioni d'inverno\", tuttavia a fine febbraio \u00e8 il di Louis van Gaal a passare al comando. I bavaresi avevano passato parte girone lontano dal vertice, ma vanno a conquistare il titolo staccando lo di cinque punti. Questa squadra era per\u00f2 brevemente passata in testa alla ventottesima giornata in occasione della sconfitta casalinga del Bayern contro lo , ma viene a sua volta sconfitta nello scontro diretto della giornata successiva, e in seguito ulteriormente distanziata. Insieme a queste due squadre si qualifica alla Champions League anche il , mentre i campioni uscenti del arrivano ottavi. In coda il si salva vincendo lo spareggio; questa squadra aveva vinto il doppio confronto anche nella precedente stagione, quando era stata invece promossa. Infine, la Coppa di Germania viene conquistata dal Bayern, che ottiene cos\u00ec il double.\nIl Bayern \u00e8 protagonista anche nella Champions League: si qualifica agli ottavi nell'ultima giornata della fase a gironi vincendo in casa della , mentre nella fase ad eliminazione diretta ha la meglio prima sulla , poi sul e sul Lione. Arriva cos\u00ec alla finale di Madrid dove incontra l'; viene sconfitto 2-0, ma arriva comunque ad un passo dal treble. In Europa League, invece, l'Amburgo arriva in semifinale; \u00e8 qui eliminato dai futuri vice-campioni del .\nClassifica finale.\nLegenda:\nNote:\nSpareggio promozione-retrocessione.\nAllo spareggio sono ammesse la sedicesima classificata in Bundesliga e la terza classificata in 2. Fu\u00dfball-Bundesliga."}
{"id": "2488501", "revid": "200568", "url": "https://it.wikipedia.org/wiki?curid=2488501", "title": "1-olefine", "text": ""}
{"id": "2488504", "revid": "1305772", "url": "https://it.wikipedia.org/wiki?curid=2488504", "title": "Runaway Train", "text": ""}
{"id": "2488505", "revid": "339392", "url": "https://it.wikipedia.org/wiki?curid=2488505", "title": "Imparzialit\u00e0", "text": ""}
{"id": "2488509", "revid": "339392", "url": "https://it.wikipedia.org/wiki?curid=2488509", "title": "Buon andamento", "text": ""}
{"id": "2488510", "revid": "290948", "url": "https://it.wikipedia.org/wiki?curid=2488510", "title": "Trasformazione esotermica", "text": ""}
{"id": "2488511", "revid": "767487", "url": "https://it.wikipedia.org/wiki?curid=2488511", "title": "Reef the Lost Cauze", "text": "Biografia.\nReef the Lost Cauze comincia la sua carriera facendo numerose \"battle\" di \"freestyle\" alle superiori. Guadagnandosi poi la reputazione come miglior mc di Filadelfia nell'ambito della battle di freestyle. A 19 anni incontra \"Sleep\" un produttore locale ed incomincia a lavorare al suo primo lavoro solista. \"The High Life\", il suo primo album, esce nel 2001 e Reef the Lost Cauze comincia ad esibirsi nei locali e nei club della zona.\nNel febbraio 2003 esce il suo secondo album, \"Invisible Empire\".\nNel 2005 realizza il suo terzo album \"Feast Or Famine\", che riscuote un buon successo, in cui partecipano Sean Price, Chief Kamachi, King Magnetic e altri artisti dell'underground statunitense. Nello stesso anno esce anche il primo album dei collettivo \"Army of the Pharaohs\" di cui \"Reef\" fa parte dal titolo \"The Torture Papers\".\nNel 2007, \"Reef\" realizza il primo singolo \"Never\" del primo album ufficiale del gruppo di produttori tedesco Snowgoons, e verr\u00e0 realizzato anche il video del brano che ebbe un buon riscontro. E permise in seguito a \"Reef\" di esibirsi in diversi live e festival in Europa.\nNel novembre del 2008 esce il suo quarto album solista, \"A Vicious Cycle\" prodotto dall'etichetta Well Done Entertainment Corporation in associazione con la Fuck You Pay Me Records. L'album vede la partecipazione di Termanology, King Magnetic, Eternia, Taragirl &amp; Scandal."}
{"id": "2488513", "revid": "1962661", "url": "https://it.wikipedia.org/wiki?curid=2488513", "title": "Dirigente arbitro", "text": "Il Dirigente arbitro, o conosciuto pi\u00f9 comunemente come Arbitro di Base, o Direttore di gara di base, \u00e8 il termine usato in Italia dalla FIGC o da vari Comitati indipendenti (CSI e simili), per identificare un dirigente di una societ\u00e0 calcistica che per vari motivi \u00e8 chiamato a sostituire l'arbitro ufficiale AIA nella copertura arbitrale di alcune gare delle categorie giovanili o considerate non ufficiali dalla federazione, e permette quindi lo svolgimento di tutte quelle gare dove per via dei tagli oppure per cause di forza maggiore, non \u00e8 possibile la designazione di un arbitro federale AIA.\nCompiti e doveri.\nIl dirigente arbitro \u00e8 chiamato a sostituire l'arbitro AIA nelle seguenti categorie:\nSi precisa che, in alcune realt\u00e0 locali, gli \"Esordienti\" vengono arbitrati gi\u00e0 da arbitri federali.\nIl dirigente arbitro \u00e8 stato introdotto per sopperire alla mancanza di arbitri FIGC e per \"tagliare\" gli elevati costi dell'attivit\u00e0 di base, e permettere quindi lo svolgimento di gare per le quali non \u00e8 possibile designare alcun arbitro.\nSpesso, vista la giovane et\u00e0 dei giocatori (normalmente, non oltre i 13 anni di et\u00e0), il dirigente arbitro non utilizza i cartellini gialli e rossi e talvolta ne \u00e8 persino sprovvisto, sebbene il regolamento ne preveda l'utilizzo.\nEgli ha quindi pieni poteri come un arbitro federale, potendo quindi decidere di sospendere o non iniziare una gara, di espellere o allontanare calciatori e dirigenti in caso essi non rispettino il regolamento.\nSpesso il dirigente arbitro, essendo \"solo\" un dirigente di una delle due societ\u00e0, non ha seguito corsi specifici sul regolamento del calcio (come gli arbitri federali) ma, nel caso abbia il tesserino da allenatore, ha al massimo seguito i corsi per l'allenamento (che includono spiegazioni dei punti pi\u00f9 importanti del regolamento) e proprio per questo motivo molte delegazioni provinciali della FIGC organizzano periodicamente dei corsi per dirigenti arbitri.\nIl dirigente arbitro deve essere presente all'impianto di gioco, di norma, almeno 45 minuti prima dell'orario prefissato dell'inizio della gara. Durante la gara deve indossare un abbigliamento che lo distingua dalle due squadre e dai portieri.\nPer la categoria \"Esordienti\" i dirigenti sono obbligati ad indossare la divisa della FIGC, mentre per i \"Pulcini\" ed i \"Piccoli Amici\" possono indossare anche la tuta sociale.\nNegli ultimi anni, questa figura viene spesso considerata come un educatore che deve insegnare ai giocatori il fair-play e far rispettare il regolamento.\nAlla fine della gara, il dirigente ha l'obbligo di compilare un referto, (praticamente uguale a quello di un arbitro FIGC) che deve far controfirmare ai dirigenti delle squadre perch\u00e9 esso sia valido a tutti gli effetti (mentre, nel caso di un arbitro FIGC designato, basta la sua sola firma perch\u00e9 esso sia un documento valido).\nQuesta figura \u00e8 spesso malvista dagli spettatori (in genere genitori dei giocatori, visto l'et\u00e0 dei partecipanti alla gara) in quanto si pensa generalmente che il dirigente arbitro non sappia il regolamento (o lo sappia sommariamente) o che egli tenda a prendere decisioni a favore della propria squadra di appartenenza.\nQuesto ha provocato in passato e provoca ancora oggi, problemi sugli spalti, fino addirittura ad provocare alcune risse tra genitori che hanno portato anche alla sospensione della partita.\nPer questo motivo, spesso nelle partite di \"cartello\" (per esempio derby, finali, spareggi e simili) o anche nelle partite \"normali\" di campionato, la societ\u00e0 ospitante richiede la presenza di un arbitro FIGC regolarmente designato, oppure fa dirigere la gara ad un ex-arbitro federale AIA.\nIl Dirigente arbitro rimane comunque in pianta stabile nelle categorie Pulcini e Piccoli Amici, anche se molto spesso tali gare vengono dirette dagli stessi allenatori.\nIl Dirigente arbitro, per poter dirigere le gare, deve essere o un dirigente o un tecnico regolarmente tesserato, di norma, per la societ\u00e0 ospitante (la \"Locale\"), che risulti regolarmente in carica, e quindi che non sia stato squalificato, inibito o sanzioni simili.\nIn caso in cui la societ\u00e0 ospitante non sia in grado di fornire il \"Dirigente Arbitro\", la direzione della gara verr\u00e0 affidata ad un dirigente o tecnico tesserato della societ\u00e0 ospitata. Qualora neanche quest'ultima sia in grado di fornire il \"dirigente arbitro\", la gara non potr\u00e0 avere inizio; non \u00e8 infatti permesso che la gara venga arbitrata da una persona non tesserata (per esempio un genitore), e il Giudice Sportivo ne ordiner\u00e0 la ripetizione, o in casi \"gravi\" potr\u00e0 decidere di dare la gara persa a tavolino ad una od all'altra societ\u00e0.\nCome per un \"normale\" arbitro FIGC, anche per il dirigente arbitro \u00e8 previsto il \"tempo d'attesa\", cio\u00e8 in caso di mancanza di esso, le due societ\u00e0 prima di rinviare la gara devono attenderlo per un periodo pari alla durata di un tempo della gara (esempio: se un tempo dura 20 minuti, il tempo d'attesa \u00e8 pari a 20 min.).\nCome si diventa dirigente arbitro.\nPer diventare dirigente arbitro occorre solamente tesserarsi in una societ\u00e0 di calcio come dirigente e chiedere di arbitrare le gare dove questa figura \u00e8 richiesta: infatti il regolamento FIGC, per la \"qualifica\" di dirigente arbitro, impone solamente una et\u00e0 minima (15 anni) e nient'altro.\nIl regolamento prevede anche la possibilit\u00e0 che sia un calciatore, militante negli \"Allievi\" o \"Juniores\", ad arbitrare le gare degli \"Esordienti\", comunque sempre in divisa FIGC anche se molto spesso il dirigente arbitro si presenta con la divisa sociale.\nAccessori del dirigente arbitro.\nCome per un \"normale\" arbitro FIGC, gli accessori che consentano al dirigente di arbitrare la gara sono:\nGreen Card.\nLa \"Green Card\" (cartellino verde) \u00e8, dopo il rosso e giallo, il terzo cartellino in dotazione ad un dirigente arbitro. La Green Card \u00e8 stata creata appositamente per il settore di base e, al contrario del cartellino rosso e giallo, non serve per \"punire\" un giocatore che infrange il regolamento, bens\u00ec per \"premiarlo\". \nLa Green Card viene estratta dal dirigente arbitro in seguito ad un'azione di \"fair play\" (gioco corretto) o di \"good play\" (gioco buono), e il \"destinatario\" della Green Card viene annotato sul referto. \nSuccessivamente il Giudice Sportivo annoter\u00e0 in vari registri i calciatori premiati dalla Green Card, e a fine stagione egli invier\u00e0 agli organi competenti della FIGC i vari nominativi, che potranno essere premiati attraverso convocazioni nelle rappresentative regionali, oppure potranno essere \"segnalati\" agli osservatori dei grandi club calcistici.\nAltre gare.\nOltre che nelle partite del settore giovanile, il dirigente arbitro viene impiegato per garantire la copertura arbitrale a tutte le gare in cui non \u00e8 prevista le designazione di un arbitro FIGC.\nAd esempio, il dirigente arbitro pu\u00f2 essere impiegato per arbitrare gare amichevoli, tornei o simili, anche di categorie non giovanili, garantendo cos\u00ec la copertura arbitrale e un risparmio di denaro non indifferente per le societ\u00e0."}
{"id": "2488515", "revid": "287204", "url": "https://it.wikipedia.org/wiki?curid=2488515", "title": "Misery (singolo)", "text": ""}
{"id": "2488516", "revid": "214753", "url": "https://it.wikipedia.org/wiki?curid=2488516", "title": "Classe regina", "text": "Classe regina \u00e8 un luogo comune con il quale si indica la categoria di maggior prestigio o difficolt\u00e0 di varie specialit\u00e0 e discipline sportive, soprattutto in ambito motoristico. \nL'espressione viene sovente utilizzata dai cronisti sportivi per definire la classe di maggiore cilindrata del Motomondiale, intendendo enfatizzarne le superiori importanza e popolarit\u00e0 rispetto alle altre. Tale interpretazione dell'espressione, entrata nel linguaggio comune in forza del suo continuo utilizzo da parte dei \"mass media\", non ha alcun fondamento sportivo o regolamentare, anche considerato che nella storia del Motomondiale, non sempre la classe di maggior cilindrata \u00e8 stata quella che ha suscitato il maggiore interesse del pubblico. Rappresenta spesso anche la classe ove vengono impiegati i veicoli con le prestazioni maggiori nelle varie discipline motoristiche, come per esempio le vetture di gruppo B e le World Rally Car nei rally.\nNel medesimo ambito e con identico significato, corrisponde all'espressione inglese \"top class\" o a quella francese \"cat\u00e9gorie reine\"."}
{"id": "2488520", "revid": "46291", "url": "https://it.wikipedia.org/wiki?curid=2488520", "title": "Lavandula multifida", "text": "La Lavandula multifida (lavanda dalle foglie a felce, lavanda egiziana) \u00e8 una piccola pianta, a volte arbusto, nativa delle regioni meridionali del Mar Mediterraneo, incluse Iberia, Sicilia e le Isole Canarie.\nLo stelo \u00e8 grigio e lanoso. Le foglie sono a doppia penna (cio\u00e8 dal rachide partono quattro barbe). I fiori sono di colore blu scuro o blu-viola. Ogni fiore ha lo stelo posizionato sopra una foglia.\n\u00c8 coltivata sia a scopi officinali, sia come pianta ornamentale. A latitudini pi\u00f9 fredde \u00e8 uccisa dal gelo invernale, ma pu\u00f2 essere coltivata come pianta stagionale. In floricoltura \u00e8 nota come \"spanish eyes\".\nA volte viene commercializzata come \"Lavandula pinnata\" var. \"buchii\"."}
{"id": "2488521", "revid": "287204", "url": "https://it.wikipedia.org/wiki?curid=2488521", "title": "Black Gold", "text": ""}
{"id": "2488526", "revid": "1776051", "url": "https://it.wikipedia.org/wiki?curid=2488526", "title": "Kriszti\u00e1n Pogacsics", "text": ""}
{"id": "2488530", "revid": "599013", "url": "https://it.wikipedia.org/wiki?curid=2488530", "title": "Paul Essola", "text": "Carriera.\nClub.\nHa giocato per 8 anni nel , tra il 1998 e il 2006, salvo una piccola parentesi in prestito al nel 2002.\nTra il 2006 e il 2010 ha giocato in Ucraina, militando nei club dello , (in due distinti periodi) e .\nNel 2011 ha giocato in Cina con il .\nHa chiuso la carriera a Bastia, stavolta con i dilettanti dell'\u00c9toile Filante.\nNazionale.\nHa giocato una sola partita con la nazionale del Camerun, quella contro il del 30 gennaio 2008, vinta 3 a 0 e valido per la Coppa delle Nazioni Africane 2008; entr\u00e0 al minuto 76 al posto di Jo\u00ebl Epalle."}
{"id": "2488531", "revid": "767487", "url": "https://it.wikipedia.org/wiki?curid=2488531", "title": "Leon Panikvar", "text": "Alto 184\u00a0cm per 81\u00a0kg di peso, in precedenza ha vestito le divise del Maribor (per tre stagioni), del Bela Krajina \u010crnomelj (sei mesi) e del Primorje Ajdov\u0161\u010dina (una stagione e sei mesi), totalizzando 96 presenze e 3 reti nella Prva Liga, la prima divisione slovena.\nNell'estate del 2011 passa dal Zalaegerszegi TE, squadra della prima divisione ungherese, al Kilmarnock, firmando un contratto di due anni."}
{"id": "2488532", "revid": "1793900", "url": "https://it.wikipedia.org/wiki?curid=2488532", "title": "Lago Honeoye", "text": "Il lago Honeoye \u00e8 uno dei pi\u00f9 piccoli e pi\u00f9 occidentali dei Finger Lakes, situati nello stato di New York, negli Stati Uniti; come gli altri, \u00e8 di origine glaciale e ha una forma allungata. Il suo nome deriva da una parola irochese.\nL'Honeoye \u00e8 il pi\u00f9 caldo e il meno profondo tra i Finger Lakes; \u00e8 alimentato dall'\"Honeoye Inlet\", nel sud, e da esso nasce l'Honeoye Creek, un affluente del Genesee. Citt\u00e0 vicine al lago sono Honeoye e Canadice.\nParte delle terre meridionali attorno al lago sono state acquistate dallo Stato e da organizzazioni per la conservazione dell'ambiente col fine di prevenire le costruzioni e assicurare una migliore qualit\u00e0 dell'acqua."}
{"id": "2488533", "revid": "1543377", "url": "https://it.wikipedia.org/wiki?curid=2488533", "title": "Wouter Brouwer", "text": "Palmar\u00e8s.\nIn carriera ha ottenuto i seguenti risultati:"}
{"id": "2488534", "revid": "6923", "url": "https://it.wikipedia.org/wiki?curid=2488534", "title": "Torneo Acropolis", "text": "Il Torneo Acropolis, conosciuto anche come Torneo dell'Acropoli e Acropolis Cup, \u00e8 un torneo internazionale di pallacanestro. Si svolge nella citt\u00e0 di Atene, e prende il nome proprio dall'Acropoli della citt\u00e0.\nStoria.\nNato nel 1986, ha visto di anno in anno aumentare la sua importanza, tanto che di frequente vi hanno preso parte anche nazionali di altri continenti (come Argentina, Brasile, Australia e Cina) e selezioni dei migliori giocatori universitari NCAA.\nNel 1991 si \u00e8 svolta una edizione speciale, denominata \"Torneo del Centenario\", organizzata dalla Federazione greca assieme a FIBA Europe, allo scopo di commemorare i 100 anni della nascita della pallacanestro.\nFino all'edizione 2011 si \u00e8 svolto in modo ininterrotto; il torneo non si \u00e8 disputato nelle annate 2012, 2014 e 2016, data la situazione critica, a livello economico, della Grecia.\nLa competizione si svolge con regole FIBA, e deve la sua importanza al fatto che si svolge nella ultima parte della fase di preparazione delle nazionali ai grandi eventi della pallacanestro europea e mondiale. Di conseguenza, il Torneo \u00e8 visto come una ottima occasione per affinare lo stato di forma dei giocatori e mettere a punto gli aggiustamenti tecnici in vista di Europei, Giochi olimpici e Mondiali."}
{"id": "2488536", "revid": "767487", "url": "https://it.wikipedia.org/wiki?curid=2488536", "title": "Circle in the Round", "text": "Circle in the Round \u00e8 un doppio album antologico di Miles Davis pubblicato nel 1979 e comprende materiale inedito registrato dal 1955 al 1970 con diverse formazioni, con strumenti acustici ed elettrici.\nIl disco.\nNonostante la sua mancanza di coesione dovuta alla sua natura di \"compilation\", \"Circle in the Round\" \u00e8 un album di notevole importanza storica in quanto, a parte le tracce risalenti agli anni cinquanta, documenta i primi timidi tentativi da parte di Davis di approcciarsi alla musica elettrica di matrice non jazz.\nIl brano \"Circle in the Round\", registrato nel 1967, \u00e8 il primo esempio di registrazione in studio nella quale Davis abbandona il suo quintetto acustico, per sperimentare sonorit\u00e0 differenti che si sarebbero poi concretizzate compiutamente nel suo \"periodo elettrico\". Per la prima volta in un brano di Miles Davis fa la sua comparsa la chitarra elettrica (suonata da Joe Beck), strumento che avrebbe acquistato sempre pi\u00f9 importanza nella sua musica successiva. \"Teo's Bag\", \"Side Car\" (due take), \"Splash\" e \"Sanctuary\" sono tutti brani nei quali Davis sperimenta un nuovo sound con diverse formazioni di musicisti. \"Guinnevere\" proviene dalle sessioni elettriche di inizio 1970, che vedono la presenza anche di sitar e tabla, dalle quali scaturirono \"Great Expectations\", \"Orange Lady\" e \"Lonely Fire\" (pubblicate in \"Big Fun\").\nTracce.\nTutte le tracce sono composte da Miles Davis eccetto dove indicato.\nCD 1\nCD 2\nFormazione.\nRegistrazione dal 27 ottobre 1955 al 27 gennaio 1970."}
{"id": "2488537", "revid": "287204", "url": "https://it.wikipedia.org/wiki?curid=2488537", "title": "Kay Bailey Hutchison", "text": "Biografia.\nNata e cresciuta in Texas, dopo il divorzio dal primo marito Kay Bailey spos\u00f2 Ray Hutchison e ne assunse il cognome.\nA ventinove anni la Hutchison venne eletta come repubblicana all'interno della legislatura statale del Texas e vi rimase quattro anni. Successivamente ebbe altri impieghi nella politica statale, tra cui quello di \"Tesoriere di stato\".\nNel 1993 approd\u00f2 al Senato attraverso un'elezione speciale e fu riconfermata nel 1994, nel 2000 e nel 2006. Nel 2001 fu classificata come la trentesima donna americana pi\u00f9 potente dal Ladies' Home Journal. Nel 2010 la Hutchison si candid\u00f2 a governatore contro il compagno di partito in carica Rick Perry, che per\u00f2 la sconfisse nelle primarie. Due anni dopo la Hutchison annunci\u00f2 la propria volont\u00e0 di non chiedere un altro mandato al Senato e si ritir\u00f2 a vita privata.\nNel 2017 fu nominata \"Rappresentante permanente degli Stati Uniti presso la NATO\" dal Presidente Donald Trump e si insedi\u00f2 dopo essere stata confermata dal Senato.\nPoliticamente, si \u00e8 schierata a favore dell'aborto e delle classi monogenere."}
{"id": "2488538", "revid": "196390", "url": "https://it.wikipedia.org/wiki?curid=2488538", "title": "Torneo dell'Acropoli", "text": ""}
{"id": "2488539", "revid": "124125242", "url": "https://it.wikipedia.org/wiki?curid=2488539", "title": "Ponte 25 Aprile", "text": "Il ponte 25 Aprile (in portoghese \"ponte 25 de Abril\") \u00e8 un ponte sospeso sull'estuario del fiume Tago nell'area metropolitana di Lisbona che collega la capitale lusitana alla citt\u00e0 di Almada nel distretto di Set\u00fabal.\nIl ponte \u00e8 a pedaggio ed \u00e8 gestito dalla concessionaria privata Lusoponte.\nStoria.\nInizialmente denominato ponte Salazar, in quanto commissionato dal dittatore Salazar nel 1960, cambi\u00f2 nome in seguito alla restaurazione della democrazia in Portogallo, dopo la rivoluzione dei garofani avvenuta appunto il 25 aprile 1974.\nAll'apertura del ponte vi erano un totale di quattro corsie, due per senso di marcia, divise da un guard rail centrale. Il 23 luglio 1990 quest'ultimo venne rimosso per fare spazio a una corsia aggiuntiva utilizzabile in entrambe le direzioni a seconda dell'orario. Il 6 novembre 1998 le barriere esterne vennero rimosse ed allargate per creare spazio per un'ulteriore corsia, portando il totale a sei, tre per senso di marcia.\nA partire dal 30 giugno 1999 il piano inferiore del ponte \u00e8 stato attrezzato con due binari ferroviari serviti dalla Ferrovia del Sud. Questa modifica ha reso necessaria una serie di lavori strutturali per rinforzare la struttura, tra cui l'installazione di un secondo set di cavi di sospensione e un innalzamento delle torri principali. La ferrovia era stata parte del progetto originale del ponte ma era stata scartata in un secondo momento per ridurre il costo e il peso della struttura.\nCaratteristiche.\nDi aspetto imponente, la costruzione in acciaio si estende per quasi 2 km e presenta un'autostrada a 3 corsie nella parte superiore e una linea ferroviaria in quella inferiore. Il ponte venne costruito dall'American Bridge Company, la stessa compagnia che si occup\u00f2 della costruzione del famoso Golden Gate Bridge di San Francisco, al quale \u00e8 ispirato.\nNumismatica.\nNel 2016 il Portogallo ha emesso una moneta commemorativa da 2 euro in occasione del cinquantennale dall'inaugurazione del ponte."}
{"id": "2488540", "revid": "373458", "url": "https://it.wikipedia.org/wiki?curid=2488540", "title": "Kathryn Ann Bailey Hutchison", "text": ""}
{"id": "2488541", "revid": "767487", "url": "https://it.wikipedia.org/wiki?curid=2488541", "title": "Janvier Charles Mbarga", "text": ""}
{"id": "2488542", "revid": "196390", "url": "https://it.wikipedia.org/wiki?curid=2488542", "title": "Torneo &quot;Acropolis&quot;", "text": ""}
{"id": "2488545", "revid": "54253", "url": "https://it.wikipedia.org/wiki?curid=2488545", "title": "Societas Jesu Christi", "text": ""}
{"id": "2488550", "revid": "287204", "url": "https://it.wikipedia.org/wiki?curid=2488550", "title": "Downtown (album)", "text": ""}
{"id": "2488551", "revid": "287204", "url": "https://it.wikipedia.org/wiki?curid=2488551", "title": "Downtown (film)", "text": ""}
{"id": "2488552", "revid": "1442080", "url": "https://it.wikipedia.org/wiki?curid=2488552", "title": "Hamburg Masters 2006 - Singolare", "text": "Il singolare del Hamburg Masters 2006 \u00e8 stato un torneo di tennis facente parte dell'ATP Tour 2006.\nTommy Robredo ha battuto in finale Radek \u0160t\u011bp\u00e1nek 6\u20131, 6\u20133, 6\u20133."}
{"id": "2488556", "revid": "190717", "url": "https://it.wikipedia.org/wiki?curid=2488556", "title": "Franck Thilliez", "text": "\u00c8 nato ad Annecy e vive nel Pas-de-Calais, nell'estremo Nordest della Francia. Ingegnere informatico, \u00e8 appassionato di tecnologie telematiche. Nel 2004 pubblica il suo primo libro \"Train d'enfer pour Ange rouge\". \u00c8 un grande appassionato di film thriller, e il suo film preferito \u00e8 8mm - Delitto a luci rosse di Joel Schumacher. Ha vinto i premi \"Prix des lecteurs Quai du polar 2006\" e \"Prix SNCF du polar fran\u00e7ais 2007\" con il libro \"La chambre des morts\". Nei suoi romanzi la sua ispirazione a questo genere di film \u00e8 evidente, che aggiunto alla sua fantasia ha portato a romanzi molto coinvolgenti. In Italia sono stati pubblicati soltanto quattro dei suoi romanzi, dalla Casa Editrice Nord: \"La stanza dei morti\" nel 2007. \"Foresta nera\" nel 2008, \"La macchia del peccato\" nel 2009 e \"L'Osservatore\" nel 2011 e tre romanzi dalla Casa editrice Fazi. vive tra Pas-de-Calais, Antille e Guyana.\nAdattamenti cinematografici.\nIl romanzo \"La stanza dei morti\" \u00e8 stato adattato in versione cinematografica nel 2007 da Alfred Lot. Mentre \"Foresta nera\" adattato da Julien Leclercq \u00e8 ancora in lavorazione.\nFilmografia.\n\"(film tratti dai romanzi di Thilliez)\""}
{"id": "2488557", "revid": "1718925", "url": "https://it.wikipedia.org/wiki?curid=2488557", "title": "John Cornyn", "text": "Biografia.\nCornyn \u00e8 nato a Houston, in Texas, figlio di un colonnello della United States Air Force. Insieme alla sua famiglia si trasfer\u00ec a Tokyo, dove frequent\u00f2 una scuola americana locale. In seguito frequent\u00f2 la Trinity University di San Antonio, dove si laure\u00f2 in giornalismo nel 1973; successivamente ottenne un dottorato in legge presso la St. Mary's University e un master all'Universit\u00e0 della Virginia.\nHa prestato servizio come giudice distrettuale a San Antonio per sei anni prima di essere eletto alla Corte Suprema del Texas, dove ha lavorato per i successivi sette anni. \nNel 1998 fu eletto procuratore generale del Texas, sconfiggendo alle elezioni il democratico Jim Mattox, che in passato aveva gi\u00e0 ricoperto il ruolo di procuratore. Si candid\u00f2 poi nel 2002 come senatore del Texas, venendo eletto. \u00c8 stato poi rieletto successivamente per altri tre mandati negli anni 2008, 2014 e 2020."}
{"id": "2488558", "revid": "599013", "url": "https://it.wikipedia.org/wiki?curid=2488558", "title": "Battling Levinsky", "text": "\u00c8 stato campione del mondo dei pesi mediomassimi dal 1916 al 1920.\nLa International Boxing Hall of Fame lo ha riconosciuto tra i pi\u00f9 grandi pugili di ogni epoca.\nGli inizi.\nDi famiglia ebraica, nacque e crebbe a Philadelphia, dove inizi\u00f2 a frequentare una palestra di pugilato e dove disput\u00f2 i primi 29 incontri registrati, nel 1910 e 1911.\nCarriera da professionista.\nFamose le sfide con Georges Carpentier, Gene Tunney, Jack Dempsey, Jack Dillon, Mike McTigue e Harry Greb, la sua bestia nera: Levinsky fu sconfitto ai punti tutte e 5 le volte che lo incontr\u00f2."}
{"id": "2488560", "revid": "125206348", "url": "https://it.wikipedia.org/wiki?curid=2488560", "title": "FK DAC 1904 Dunajsk\u00e1 Streda", "text": "L'FK DAC 1904 Dunajsk\u00e1 Streda, meglio noto come DAC Dunajsk\u00e1 Streda, \u00e8 una societ\u00e0 calcistica slovacca con sede nella citt\u00e0 di Dunajsk\u00e1 Streda.\nStoria.\nFondata nel 1904, militando nel campionato A del distretto di Bratislav vincendolo nel 1953. Nel 1968 avanz\u00f2 fino al terza serie per ridiscendere di nuovo alle fasi regionali fino al 1977, quando ritorn\u00f2 in terza serie riuscendo a vincerla nel 1979-80 avanzando in SNL1, secondo livello del campionato slovacco. Il DAC finalmente viene promosso nella Cecoslovacca Prima Divisione nella stagione 1984\u201385.Dopo i primi campionati con salvezze tranquille, nel 1987-88 arrivarono ottimi piazzamenti cogliendo il 3\u00ba e 4\u00ba posto nel 1990\u201391 e 1992\u201393. Dopo la separazione con la Czechia il DAC gioc\u00f2 nella Superliga Slovacca dove terminarono al 3\u00ba posto nella Superliga 1993-94. Ma nella stagione 1997\u201398 retrocessero in seconda lega tornando immediatamente al livello pi\u00f9 alto. Segui un'altra retrocessione nel 1999\u201300 e addirittura tornarono nel terzo livello nel 2006\u201307. Successivamente ottennero una promozione e un'altra retrocessione nel secondo livello, dove rimasero fino al 2010. Da allora ottennero due promozioni consecutive che li riportarono in Superliga. Dal 2013, DAC \u00e8 stato affiliato con il \u0160K Senec.\nNella stagione 2016-17 si classific\u00f2 al settimo posto migliorandosi nella stagione successiva giungendo al terzo posto e qualificandosi per i preliminari di Europa League. Qui eliminano la Dinamo Tblisi con una vittoria in terra georgiana dopo un pareggio casalingo, ma, al turno seguente, un\u2019altra \"Dinamo\", questa volta la , domina i due match con due vittorie (3-1 e 4-1), mettendo fine al cammino europeo del club slovacco. Nella Superliga 2018-2019 il club si classifica al secondo posto (miglior piazzamento della propria storia) con 17 punti di distacco dalla capolista .\nGiocatori.\nTra la met\u00e0 degli anni ottanta e i primi anni novanta il Nazionale slovacco J\u00falius \u0160imon gioc\u00f2 nella squadra per diversi anni ritornando all'inizio degli anni duemila.\nStatistiche.\nStatistiche nelle competizioni UEFA.\nTabella aggiornata alla fine della stagione 2019-2020.\nOrganico.\nRosa 2020-2021.\n\"Aggiornata al 12 febbraio 2021.\"\nRosa 2019-2020.\n\"Aggiornata al 26 febbraio 2020.\"\nRosa 2018-2019.\n\"Aggiornata al 4 gennaio 2019.\"\nRosa 2016-2017.\n\"Aggiornata al 31 gennaio 2017.\""}
{"id": "2488561", "revid": "129019", "url": "https://it.wikipedia.org/wiki?curid=2488561", "title": "Convento del Carmo", "text": ""}
{"id": "2488564", "revid": "101768", "url": "https://it.wikipedia.org/wiki?curid=2488564", "title": "Gabriele Sartori", "text": "Biografia.\nGiovanissimo, nel 1919, entr\u00f2 nell'ordine dei cappuccini presso il convento di Trento, ma ben presto lasci\u00f2 la vita clericale per arruolarsi volontario nelle squadre d'assalto della Legione trentina di Gabriele D'Annunzio impegnata nell'impresa di Fiume del 1920-'21. \nEmigrato in Francia lavor\u00f2 in miniera e in una birreria, quindi si trasfer\u00ec in Spagna, dove, nel 1925, ottenne l'arruolamento nella neo costituita Legione spagnola di Jos\u00e9 Mill\u00e1n-Astray prestandovi servizio in Marocco fino al 1929.\nAttratto nuovamente dalla vita religiosa, Sartori rimpatri\u00f2 nel 1930, vest\u00ec il saio e fu ordinato sacerdote in Trento. Nel 1936 fu missionario in Etiopia presso la missione di Embeder: qui, il 10 aprile 1938, sfugg\u00ec all'assalto di una banda di ribelli che dopo aver saccheggiato e bruciato ogni cosa causarono la morte di due religiosi trentini e un civile. \nNel 1940, con lo scoppio della seconda guerra mondiale, padre Sartori fu internato in un campo di concentramento inglese dal quale riusc\u00ec a fuggire e, dopo un rocambolesco viaggio, raggiunse il porto di Brindisi nel 1943. \nImpegnato nella lotta contro la schiavit\u00f9 a cui era soggetta la popolazione locale, \u00e8 riconosciuto come il fondatore della diocesi cattolica di Embeder. \nMor\u00ec nel 1990 in Etiopia, mentre si trovava a Gur\u00e0."}
{"id": "2488566", "revid": "124563162", "url": "https://it.wikipedia.org/wiki?curid=2488566", "title": "Crisi del XIV secolo", "text": "La crisi del XIV secolo o del basso medioevo fu un fenomeno di ampia portata nella storia europea, che dur\u00f2 per vari decenni, con una ripresa solo a partire dalla seconda met\u00e0. Dopo tre secoli di grande sviluppo e prosperit\u00e0 nel continente europeo, il Trecento fu un secolo di rottura, con l'interruzione di fenomeni in crescita come lo sviluppo demografico, l'ampliamento e la creazione di nuove citt\u00e0, lo straordinario aumento dei traffici in quantit\u00e0 e in qualit\u00e0.\nOggi si inizia a considerare che il regresso possa essere stato causato innanzitutto da una variazione del clima, con la fine del cosiddetto periodo caldo medioevale, che aveva permesso lo scioglimento dei ghiacci (si pensi alla navigazione dei Vichinghi e alla colonizzazione della Groenlandia), la coltivazione della vite fin sopra Londra, abbondanti raccolti facilitati dalle piogge scarse e regolari e le tiepide primavere.\nLa carestia del 1315-1317 e il ristagno economico.\nLa crisi del Trecento si manifest\u00f2 innanzitutto con la fame, prima ancora che con la tristemente celebre ondata di peste. Molti storici hanno iniziato a supporre un eccessivo aumento della popolazione rispetto alle risorse producibili: nei secoli precedenti l'aumento delle derrate prodotte si era avuto grazie alla coltivazione di nuovi terreni, che verso la fine del Duecento erano giunti alla saturazione. Ne \u00e8 una prova la presenza di insediamenti anche in zone disagiate (montagne, zone paludose, ecc.) dove si produceva con grosse difficolt\u00e0, ma anche quel contributo era necessario (tutti insediamenti che vennero poi abbandonati nel corso del secolo con la diminuzione demografica dando origine al fenomeno dei villaggi abbandonati). Il clima pi\u00f9 freddo e pi\u00f9 umido peggior\u00f2 i raccolti e esponeva la popolazione, soprattutto i bambini, alle malattie da raffreddamento.\nSi manifestava cos\u00ec, nei ceti subalterni, una fetta di popolazione denutrita, abituata da generazioni a nutrirsi quasi esclusivamente di cereali, che dovette soccombere al primo prolungato rialzo dei prezzi dovuto ai cattivi raccolti degli anni 1315-1317. La \"Grande carestia\" fu il primo sintomo di una situazione in peggioramento, della quale, naturalmente, i contemporanei non potevano avere consapevolezza.\nLa ricca Europa duecentesca non era stata immune dalle carestie, solo che esse avevano coinvolto alcune zone circoscritte, ai cui bisogni si era potuto provvedere facendo affluire derrate alimentari da altre aree non colpite. Periodi siccitosi, alternati a forti piogge, gi\u00e0 tra il 1309 ed il 1315, causarono una grande crisi nella produzione agricola di vaste aree del nord Italia, come Piemonte, Lombardia ed Emilia. Nel 1315-17 la carestia invece si manifest\u00f2 in maniera disastrosa in quasi tutto il continente e in contemporanea. Si erano infatti susseguite delle condizioni climatiche negative (inverni rigidi e prolungati, estati eccessivamente piovose, alluvioni e grandinate), danneggiando ripetutamente i raccolti. I prezzi dei cereali aumentarono vorticosamente, provocando la morte per denutrizione di molte persone e di parecchio bestiame. \u00c8 stato calcolato che nella citt\u00e0 di Ypres, tra il maggio e il novembre 1316, morirono quasi tremila persone su una popolazione di 20-25.000 unit\u00e0.\nUna nuova ondata di carestia si abbatt\u00e9 sull'Europa nel decennio 1340-1350.\nNelle citt\u00e0 la crisi si manifest\u00f2 con il ristagno della produzione e dello smercio di alcuni prodotti (soprattutto tessili), e con uno stallo dei rapporti tra moneta aurea e d'argento, che aveva visto una minor richiesta dell'oro, segno della cattiva salute dei traffici internazionali.\nNel 1183 il Doge di Venezia, Sebastiano Ziani costringe Federico Barbarossa con la Pace di Costanza a rinunciare alla Sovranit\u00e0 monetaria in Italia fino a costringerlo a ritirare le coniazioni imperiali e concedendo alle citt\u00e0 il diritto di battere la propria moneta. \nVenezia riesce ad avere il monopolio della moneta sostituendo la propria a quella bizantina ed alle altre monete italiane. Il Ducato Veneziano d'oro diventa successivamente la moneta dominante nel grande commercio assieme al fiorino. Venezia aveva di fatto imposto la moneta d'oro dove in cambio riceveva l'argento che trasportava in quantit\u00e0 enormi verso oriente, in cambio ricevendo oro arbitraggiando sulla differenza dei prezzi. Questo provoc\u00f2 problemi alle bilance dei pagamenti dell'Inghilterra e delle Fiandre. Attorno al 1325- 1345 il prezzo dell'oro crolla mentre sale quello dell'argento. Venezia ne ha in grandi quantit\u00e0 a differenza di Edoardo III d'Inghilterra. L'insolvenza di re Edoardo III d'Inghilterra, sconfitto nella guerra dei cent'anni fa fallire diversi prestatori di moneta tra cui i Bardi, dei Peruzzi, degli Acciaiuoli nel 1342-1346.\nLa Repubblica di Venezia era il centro finanziario di scambio pi\u00f9 importante d'Europa per tutto il Medioevo e fu una delle citt\u00e0 ad essere per prima colpite dalla Peste nera.\nLa peste nera.\nIl vero e proprio tracollo europeo si ebbe con l'arrivo di una durissima ondata di pestilenza, pare proveniente dal kazakistan (dove c'era stata una grave pandemia nel 1333), che nel 1347 arriv\u00f2 in Europa tramite le rotte commerciali, in particolare, pare, tramite le navi genovesi che facevano la spola tra Mar Nero e Mediterraneo per il commercio del grano. La pandemia si diffuse nelle zone portuali, arrivando a Messina e poi nelle citt\u00e0 sul Tirreno, per poi spargersi ovunque.\nL'epidemia era arrivata in Italia e nel Mediterraneo occidentale nell'autunno del 1347 per poi \"congelarsi\" durante i mesi invernali. Da marzo a maggio la diffusione del contagio divenne esplosiva, con le citt\u00e0 che assistevano al progredire verso di esse del contagio terrorizzate di scoprire da un momento all'altro i segni della comparsa del male. Per tre lunghi anni la pandemia falci\u00f2 il continente, fino all'estate del 1350 compresa.\nLe cause dirette della pestilenza furono investigate solo nel XIX secolo, individuando almeno tre tipi di infezioni (polmonare, setticemia e ghiandolare o \"bubbonica\") che forse infierirono contemporaneamente. Quella bubbonica in particolare dava segni evidenti (i \"bubboni\") e si trasmetteva tramite i parassiti veicolati dai ratti all'uomo. L'epidemia fu particolarmente violenta per la debolezza endemica di larghe fette di popolazione denutrite e con il sistema immunitario depresso, e per le precarie condizioni igieniche di molti centri urbani sovraffollati. La comparsa dei sintomi (bubboni nella zona ascellare e inguinale, macchie nere, fino all'espettorazione di sangue), gettavano la popolazione nel terrore quali segni di sicura morte.\nGli studi parlano di una mortalit\u00e0 media del 25% della popolazione, con picchi (in Germania, in Francia e in Italia), del 30-35% e oltre. Alcune aree, come il milanese, vennero inspiegabilmente risparmiate.\nLa pandemia termin\u00f2 la fase acuta tra il 1350 e il 1351, permanendo per\u00f2 allo stato endemico e ricomparendo in successive ondate fino alla successiva pandemia del 1630. La popolazione europea non si riprese dal tracollo fino almeno al Settecento. Tra le conseguenze vi furono lo spopolamento delle aree impervie, con i contadini migrati a riempire gli spazi vuoti nelle aree pi\u00f9 fertili in pianura e in collina, e la crisi dei piccoli proprietari terrieri, che vendendo i loro terreni favorirono la concentrazione delle propriet\u00e0 in un minor numero di mani. I ceti dirigenti, in alcune zone, si allontanarono dal controllo diretto della terra, preferendo affidarla in affitto o secondo altri contratti (come la mezzadria in Toscana) e vivendo di rendita. Le condizioni di vita del ceto rurale peggiorarono comunque notevolmente e si and\u00f2 formando una specie di \"proletariato\" rurale.\nConseguenze devozionali.\nLa disordinata religiosit\u00e0 che fu animata dalla sensazione di terrore e di disorientamento a fronte dell'inspiegabile susseguirsi di calamit\u00e0 e sciagure (carestie, epidemie, guerre, l'avanzata dei Turchi o dei Tartari), fu permeata da elementi apocalittici e irrazionali, che credevano in un'azione diabolica congiunta e particolarmente efficace. La fine del mondo e la venuta dell'Anticristo sembravano pi\u00f9 vicine che mai e si cercarono dei nemici da combattere, che erano, oltre ai cattivi cristiani, gli ebrei e le streghe, contro le quali si scaten\u00f2 una vera e propria caccia.\nDella sensibilit\u00e0 religiosa imbevuta di paura approfittarono i predicatori popolari, che fecero incrementare le donazioni alla Chiesa e l'acquisto di indulgenze. La paura per la morte, visibile nei frequenti dipinti di trionfi della morte, danze macabre e incontro dei tre vivi e dei tre morti, era un sentimento nuovo ed era drammatizzata dal confronto con i prosperi secoli immediatamente precedenti. Proliferavano gruppi e confraternite di penitenti, pi\u00f9 o meno eterodosse, mentre in Italia e in Fiandra nacque la \"devotio moderna\", con rappresentanti come Brigida di Svezia, Caterina da Siena, Enrico Suso e Tommaso da Kempis. Essa promuoveva un'adesione religiosa meno formale e pi\u00f9 legata ad aspetti intimi e personali, intesa come un valore essenzialmente umano. L'opera pi\u00f9 importante di questa corrente fu l'\"Imitazione di Cristo\", tra i pi\u00f9 celebri trattati di meditazione cristiana di tutti i tempi.\nLe rivolte.\nAlle carestie, le epidemie, la riduzione degli spazi a coltura cerealicola in favore di coltivazioni pi\u00f9 redditizie, le vessazioni del ceto fondiario, vanno aggiunte le guerre che erano frequenti in tutta Europa e che si tramutavano talvolta in razzie, saccheggi e assedi, con una destabilizzazione a lungo termine della societ\u00e0.\nL'aggravarsi delle condizioni di vita dei ceti subalterni nelle campagne produsse inizialmente un flusso di persone verso le citt\u00e0, dove erano almeno presenti alcune istituzioni caritatevoli che assicuravano loro un minimo di sostentamento giornaliero. Ci\u00f2 caus\u00f2 un sovrappi\u00f9 di manodopera che minacci\u00f2 i ceti subalterni cittadini. Il malessere verso una situazione divenuta ormai insostenibile fu all'origine di rivolte un po' in tutta Europa, sia nelle campagne che nelle citt\u00e0, a partire dai ceti pi\u00f9 umili che talvolta riuscivano a coinvolgere anche frange pi\u00f9 agiate, come i piccoli artigiani o i produttori subalterni.\nIn Fiandra si erano registrate rivolte gi\u00e0 nel primo trentennio del Trecento, mentre le campagne francesi vennero battute tra 1315 e 1360 dalle folle dei \" pastoureaux\" (\"pastorelli\") e, tra il 1356 e il 1358, dalla \"jacquerie\", dove i contadini inferociti misero al rogo parecchi castelli ed aggravarono la situazione gi\u00e0 difficile durante la guerra dei cent'anni. Nel 1356 dilag\u00f2 a Parigi una rivolta capeggiata dal \"prevosto\" dei mercanti \u00c9tienne Marcel.\nTra il 1351 e il 1378 si ebbero le rivolte dei Ciompi a Perugia, a Siena e a Firenze. In Inghilterra si ebbe una dura rivolta cristiano-popolare nel 1381, capeggiata da Wat Tyler e John Ball, che si ribellarono al duro regime fiscale imposto dal re a causa della lunga guerra contro la Francia.\nLe compagnie di ventura.\nLo spopolamento ebbe come conseguenza anche l'impossibilit\u00e0 di tenere milizie cittadine e cavallerie feudali permanenti, rendendo necessario ricorrere a guerrieri di mestiere, che fossero ben addestrate e mobili. Nacquero cos\u00ec le compagnie di ventura, istituzioni militari composte da armati che di mestiere si prestavano a chi ne facesse richiesta in cambio di soldi. Erano delle vere e proprie \"imprese\" commerciali, che si offrivano ai vari governi come mercenari. Il contratto che essi stipulavano si chiamava \"condotta\", da cui il termine condottiero.\nInizialmente le compagnie di ventura, che tanto peso ebbero nelle vicende italiane, erano straniere (Francesco Petrarca le chiam\u00f2 \"pellegrine spade\"), come la Grande Compagnia di Guarnieri d'Urslingen, la Compagnia Bianca di Giovanni Acuto. Presto si formarono anche compagnie italiane, come la Compagnia del Cappelletto creata da Niccol\u00f2 da Montefeltro, la Compagnia di San Giorgio di Alberico da Barbiano, nella quale si formarono i condottieri Braccio da Montone e Muzio Attendolo Sforza, i quali furono all'origine delle due principali tattiche militari del tempo: quella braccesca, basata sull'assalto impetuoso, e quella sforzesca, che privilegiava la tattica e le manovre.\nLe compagnie di ventura vendevano un servizio, quello militare, e non avevano nessun interesse a distruggersi a vicenda, n\u00e9 erano particolarmente interessati alla causa per la quale lottavano. Per questo vennero spesso accusate di non combattere sul serio e di essere inclini al tradimento favorendo chi offriva loro pi\u00f9 soldi.\nMa il pi\u00f9 grave difetto di queste compagnie, che si rivel\u00f2 solo nei secoli successivi, era quello di trarre profitto dalla guerra, quindi di impedire l'instaurarsi di una qualsiasi pace duratura: in tempi tranquilli esse si davano al saccheggio costringendo i governi a pagare loro una sorta di tassa per impedire che si dessero a eccessi.\nAlcuni condottieri riuscirono a fare una politica personale che nel migliore dei modi frutt\u00f2 loro una signoria e, magari pi\u00f9 tardi, anche un principato.\nLa ripresa.\nLa crisi generale del Trecento riusc\u00ec ad innescare anche un riassetto economico e produttivo da parte dei ceti dirigenti, che gradualmente risalirono la china verso una nuova prosperit\u00e0.\nPer esempio le compagnie commerciali divennero, dopo i fallimenti a catena del 1342-1346, pi\u00f9 flessibili, in modo che l'eventuale fallimento di una filiale non si ripercuotesse sull'intera compagnia. Inoltre venne meno il monopolio tessile delle Fiandre in favore di altre zone, come l'Olanda, l'Inghilterra e l'Italia. Si svilupparono inoltre le attivit\u00e0 manifatturiere nelle campagne, dove la manodopera era pi\u00f9 docile di quella cittadina, come quelle tessili, metallurgiche e cartarie. Si diffuse, oltre alla lana, l'uso di fibre vegetali come la canapa e il lino, grazie anche alla nuova moda di vestire camicie e sottovesti. Aument\u00f2 la domanda della seta e del vetro.\nNonostante i problemi quindi, sembr\u00f2 che dopo la met\u00e0 del Trecento la popolazione europea tornasse a consumare e lo facesse in maniera pi\u00f9 diversificata. Aument\u00f2 il volume dei commerci soprattutto grazie al movimento delle merci \"povere\" (vini, alimenti, stoffe), che resero necessarie navi pi\u00f9 ampie e capienti, come la cocca. Vennero sviluppati strumenti per il commercio come la partita doppia e la lettera di cambio.\nSi fece strada un nuovo ceto imprenditoriale e capitalistico, che si imparent\u00f2 con famiglie di antica nobilt\u00e0 feudale, rispolverando tradizioni nobiliari in grande pompa. \nCon questi dati alcuni storici hanno modificato la valutazione complessiva dell'et\u00e0 fra Tre e Quattrocento, sostenendo che il brusco calo demografico riequilibr\u00f2 il rapporto tra risorse e individui, portando un miglioramento complessivo. A sostegno di questa ipotesi ci sarebbe anche il grande sviluppo artistico dell'Umanesimo e del Rinascimento. Altri, come Roberto Sabatino Lopez, hanno sostenuto invece che l'impossibilit\u00e0 di reinvestire i capitali durante un'epoca di depressione port\u00f2 a \"tesaurizzarli\" nelle opere d'arte, finanziando cicli pittorici e opere monumentali."}
{"id": "2488567", "revid": "256896", "url": "https://it.wikipedia.org/wiki?curid=2488567", "title": "Corpo Nazionale dei Giovani Esploratori Italiani", "text": ""}
{"id": "2488568", "revid": "36426", "url": "https://it.wikipedia.org/wiki?curid=2488568", "title": "Crisi del Trecento", "text": ""}
{"id": "2488570", "revid": "767487", "url": "https://it.wikipedia.org/wiki?curid=2488570", "title": "One True Voice", "text": "I One True Voice erano un gruppo musicale britannico nato dal reality show \"Popstars:The Rivals\".\nBiografia.\nIl gruppo era stato formato tramite il televoto del pubblico da casa, che doveva selezionare, tra l'estate e l'autunno del 2002, due nuovi gruppi musicali, formati rispettivamente da 5 ragazzi e da 5 ragazze. A dicembre si formano cos\u00ec i One True Voice e le Girls Aloud, i cui primi singoli, la doppia a-side \"Sacred Trust/After You're Gone\" per il gruppo maschile e \"Sound of the Underground\" per le ragazze, sono programmati per la pubblicazione il 16 dicembre 2002, nella settimana di Natale, che in Regno Unito \u00e8 indice di alte vendite. I due gruppi dominano le classifiche e i One True Voice raggiungono la seconda posizione, subito dietro le Girls Aloud.\nSuccessivamente a questo fortunato primo singolo, la band ne pubblicher\u00e0 un secondo nel giugno del 2003, intitolato \"Shakespeare's (Way With) Words\", che riscuoter\u00e0 successo entrando nella top10 della classifica britannica. Questo singolo fu tuttavia l'ultimo della storia del gruppo, che con la vincita del reality aveva acquisito anche un contratto con l'etichetta discografica Jive Records."}
{"id": "2488571", "revid": "1305772", "url": "https://it.wikipedia.org/wiki?curid=2488571", "title": "Mogila (Macedonia del Nord)", "text": "Mogila (in macedone: \"\u041c\u043e\u0433\u0438\u043b\u0430\") \u00e8 un comune nella parte centrale della Macedonia del Nord. La sede municipale si trova a Mogila.\nGeografia fisica.\nIl comune confina con il comune di Demir Hisar a nord-ovest, con quelli di Kru\u0161evo e Krivoga\u0161tani a nord, con Prilep a nord-est, con Novaci a sud est e infine con Bitola a sud-ovest.\nSociet\u00e0.\nEvoluzione demografica.\nIn base al censimento del 2002 il comune ha 6.710 abitanti, cos\u00ec divisi dal punto di vista etnico:\nLocalit\u00e0.\nIl comune \u00e8 formato dall'insieme delle seguenti localit\u00e0:\nCollegamenti esterni.\nSito di informazioni sul comune"}
{"id": "2488572", "revid": "1793900", "url": "https://it.wikipedia.org/wiki?curid=2488572", "title": "Highland Park Village", "text": "Highland Park Village \u00e8 un centro commerciale situato a Highland Park, in Texas.\nAperto dal 1931, il 16 febbraio 2000 \u00e8 stato dichiarato National Historic Landmark.\nAttualmente ha una superficie di 19.000 m2, ospita 101 negozi diversi ed \u00e8 di propriet\u00e0 della Henry S. Miller Interests."}
{"id": "2488578", "revid": "1543377", "url": "https://it.wikipedia.org/wiki?curid=2488578", "title": "La Jigua", "text": "La Jigua \u00e8 un comune dell'Honduras facente parte del dipartimento di Cop\u00e1n.\nIl comune venne istituito nel 1965 con parte del territorio del comune di Florida."}
{"id": "2488579", "revid": "913245", "url": "https://it.wikipedia.org/wiki?curid=2488579", "title": "Julija Efimova", "text": "Carriera.\nAtleta gi\u00e0 medagliata nei 50, 100 e 200 m rana agli europei giovanili di Anversa 2007 (in totale due ori e un argento), Efimova ha fatto il suo debutto internazionale da senior in occasione dei campionati europei in vasca corta di Debrecen 2007 vincendo tre medaglie d'oro nelle stesse distanze a rana.\nLa nuotatrice russa ha in seguito partecipato ai Giochi olimpici di Pechino 2008 mancando il terzo posto nei 100 m rana posizionandosi nove centesimi di secondo dietro Mirna Juki\u0107; ha preso parte anche ai 200 m rana e alla staffetta 4x100 m misti ottenendo il quinto posto in entrambe le gare. Si \u00e8 rifatta alle successive Olimpiadi di Londra 2012 vincendo la medaglia di bronzo nei 200 m rana, mentre \u00e8 rimasta fuori dal podio nei 100 m rana e nella staffetta 4x100 m misti (rispettivamente settimo e quarto posto).\nNell'ottobre 2013 Julija Efimova \u00e8 risultata positiva allo steroide deidroepiandrosterone (DHEA), venendo squalificata per 16 mesi dal comitato antidoping della FINA. Al suo rientro alla competizione agonistica, avvenuto durante i mondiali di Kazan' 2015, ha vinto l'oro nei 100 m rana e il bronzo nei 50 m dello stesso stile.\nUn nuovo controllo antidoping risalente a febbraio 2016, risultato stavolta positivo al meldonium, le fa rischiare la squalifica a vita. Il ricorso al TAS le permette di partecipare \"in extremis\" ai Giochi olimpici di Rio de Janeiro 2016 dove vince l'argento nei 100 m e 200 m rana tra i fischi del pubblico e le critiche degli altri atleti."}
{"id": "2488582", "revid": "287204", "url": "https://it.wikipedia.org/wiki?curid=2488582", "title": "Far Cry", "text": ""}
{"id": "2488584", "revid": "1442080", "url": "https://it.wikipedia.org/wiki?curid=2488584", "title": "Gerry Weber Open 2006 - Singolare", "text": "Il singolare del Gerry Weber Open 2006 \u00e8 stato un torneo di tennis facente parte dell'ATP Tour.\nRoger Federer era il detentore del titolo e ha vinto in finale 6\u20130, 6\u20137(4), 6\u20132, contro Tom\u00e1\u0161 Berdych."}
{"id": "2488589", "revid": "108537700", "url": "https://it.wikipedia.org/wiki?curid=2488589", "title": "Cucina cajun", "text": "La cucina cajun (in francese \"cuisine acadienne\") \u00e8 un tipo di cucina statunitense, tipico degli immigrati francesi dell'Acadia (in Canada), che furono forzatamente spostati dagli inglesi in Acadiana, regione coloniale situata nell'odierna Louisiana e in parte del Texas orientale.\nI cibi cajun sono caratterizzati da una preparazione semplice e dall'uso di ingredienti rustici."}
{"id": "2488592", "revid": "2110845", "url": "https://it.wikipedia.org/wiki?curid=2488592", "title": "Franz Cisar", "text": "Fece parte della squadra austriaca ai Mondiali del 1934.\nCarriera.\nCresciuto nell'Hertha, vinse il campionato di II. Liga nel 1927, ottenendo la promozione nel massimo campionato austriaco. Come centrocampista offensivo, ruolo che occup\u00f2 all'inizio della carriera, si distinse abbastanza bene sottoporta: nella sua prima stagione in I. Liga fu il capocannoniere della sua squadra con 16 reti. Nel 1929 lasci\u00f2 cos\u00ec l'Hertha per trasferirsi all'Austria Vienna e, dopo breve tempo, al Wiener AC, dove vinse una Coppa d'Austria e gioc\u00f2 la finale di Coppa Mitropa nel 1931. Un suo gol nella semifinale della competizione aveva permesso al Wiener AC di eliminare lo Sparta Praga, ma nella finale tutta austriaca contro il First Vienna non riusc\u00ec a ripetersi.\nNel 1934 partecip\u00f2 alla Coppa del Mondo in Italia, poi lasci\u00f2 l'Austria per giocare in Cecoslovacchia e Francia, al Metz in Division 1. Si ritir\u00f2 nel 1937, dopo un'ultima stagione in Cecoslovacchia, al Prost\u011bjov.\nIn Nazionale esord\u00ec il 1\u00ba ottobre 1933 in un 2-2 con l'Ungheria. Form\u00f2 con il compagno di club Karl Sesta una delle migliori linee difensive degli anni trenta, in luce soprattutto al Mondiale del 1934, dopo il quale comunque Cisar lasci\u00f2 per sempre la Nazionale."}
{"id": "2488594", "revid": "305330", "url": "https://it.wikipedia.org/wiki?curid=2488594", "title": "Clades variana", "text": ""}
{"id": "2488595", "revid": "1543377", "url": "https://it.wikipedia.org/wiki?curid=2488595", "title": "La Uni\u00f3n (Cop\u00e1n)", "text": "La Uni\u00f3n \u00e8 un comune dell'Honduras facente parte del dipartimento di Cop\u00e1n.\nIl comune venne istituito nel 1895 con parte del territorio del comune di Cucuyagua."}
{"id": "2488604", "revid": "287204", "url": "https://it.wikipedia.org/wiki?curid=2488604", "title": "Fascination (brano musicale)", "text": ""}
{"id": "2488606", "revid": "106908", "url": "https://it.wikipedia.org/wiki?curid=2488606", "title": "Europa nel XIII secolo", "text": "L'Europa nel XIII secolo consolid\u00f2 le monarchie nazionali e visse un'epoca di grande sviluppo economico e sociale.\nFrancia e Inghilterra.\nLa battaglia di Bouvines.\nLuigi VII di Francia e soprattutto Filippo II Augusto avevano consolidato il potere della monarchia francese, riformando la cancelleria e avvicinandosi ai ceti mercantili emergenti. Era per\u00f2 latente il problema del conflitto di poteri con il monarca inglese, che era parigrado al sovrano francese al di l\u00e0 della manica, e suo vassallo al di qua, per una larga fetta di territorio francese (Normandia, Maine, Aquitania, Guascona e Poitou). Al re inglese guardavano tutti gli aristocratici francesi che intendevano fare una politica autonoma rispetto a quella del loro re.\nIn Inghilterra, al tempo di Enrico II si erano avute varie lotte, compresa la ribellione dei suoi due figli, Riccardo Cuordileone e Giovanni Senzaterra, al padre stesso, senza per\u00f2 unirsi vista la loro forte discordia. Riccardo, di ritorno dalla terza crociata, si era ritrovato re per la morte del padre (1189) ed aveva subito dovuto domare una lotta dei feudatari capitanata da suo fratello. Quando Riccardo mor\u00ec gli succedette Giovanni (1199), che inizi\u00f2 una politica prudente che scontent\u00f2 tutti, sia laici che ecclesiastici. Quando confisc\u00f2 i beni dei secondi Innocenzo III lo scomunic\u00f2 e solo un suo rinnovato omaggio feudale al pontefice pot\u00e9 annullare il provvedimento.\nSfruttando il momento di debolezza degli inglesi, il francese re Filippo Augusto dichiar\u00f2 l'avversario \"fellone\" (cio\u00e8 vassallo infedele), privandolo di tutti i feudi francesi tranne l'Aquitania: solo con la capitolazione di Rouen il re inglese fu costretto ad accettare la privazione (1204). Ma non si arrese subito; dopo essere intervenuto nelle dispute per la corona imperiale di Germania, a causa delle sue parentele, si prepar\u00f2 per una battaglia, che ebbe luogo a Bouvines il 24 luglio 1214. Vi presero parte anche i sostenitori tedeschi dell'uno e l'altro re (le cui lotte con i rispettivi candidati al trono si erano fuse con la contesa tra Francia e Inghilterra) e vinse la parte francese, il che permise al suo monarca di avviare un vero e proprio consolidamento dei territori della corona a dispetto dei suoi feudatari troppo indipendentisti.\nL'Inghilterra nel XIII secolo.\nGiovanni nel frattempo subiva in Inghilterra pesanti critiche, che gli piovevano da tutti i ceti: gli ecclesiastici erano scontenti per le confische, come si \u00e8 detto poco sopra, gli aristocratici per la politica oppressiva e per le promesse non mantenute per le quali avevano lottato al fianco del re, le citt\u00e0 per le loro inascoltate richieste di maggior attenzione. Si arriv\u00f2 dopo la sconfitta in battaglia a una vera e propria rivolta dei baroni inglesi, che riuscirono ad avere la meglio obbligando il sovrano a riconoscere i loro antichi diritti consuetudinari (dovere di consultarsi prima di imporre nuovi tributi, tribunali composti da loro pari, ecc.). Questi diritti vennero sanciti per iscritto, nella \"Magna Charta\" (1215), diventata celebre come prima carta \"costituzionale\", dove un sovrano limitava alcuni suoi poteri per dare stabilit\u00e0 al proprio regno. Il \"Magnum Concilium\" dei nobili venne istituito inoltre per assistere il sovrano a alcune funzioni governative e in particolar modo per controllare la politica fiscale: nel 1242 questa istituzione prese il nome di parlamento, una delle istituzioni che diventeranno universalmente fondamentali nella civilt\u00e0 moderna. A quell'epoca per\u00f2 non si tratt\u00f2 di una rivoluzione, n\u00e9 una modernizzazione: era solo una riaffermazione di diritti tradizionali da sempre rivendicati dalla corona.\nUna nuova rivolta si ebbe nel 1258 contro Enrico III, per il suo rigore fiscale e per il privilegio accordato ai suoi nobili favoriti provenienti dal Poitou. Il risultato fu l'emanazione delle provvisioni di Oxford (1259), che lo obbligavano ad ascoltare una commissione di baroni per le questioni amministrative. Ma le contese continuarono fino al 1265, quando venne finalmente istituito un consiglio di reggenza e un parlamento formato da due cavalieri per ciascuna contea e due rappresentanti per ciascuna citt\u00e0, con la prima comparsa dei ceti cittadini nella vita politica inglese.\nTensioni tra nobilt\u00e0 e corona continuarono per tutto il secolo anche se non si giunse a nuovi scontri. Con la cacciata degli ebrei del 1290 si ebbe in risposta un massiccio afflusso di stranieri per interessi economici (soprattutto banchieri e mercanti anseatici e fiorentini). Si cerc\u00f2 anche di sfruttare le guerre civili della Scozia per estendervi il dominio inglese. In questo senso Edoardo I intervenne nelle contese facendo assegnare la corona scozzese a John Balliol, ma il suo successivo tentativo di impadronirsi del regno vide la rivolta popolare capeggiata dagli eroi nazionalisti William Wallace e Robert Bruce, i quali fondarono poi la dinastia Stuart (1371).\nLa Francia.\nFilippo Augusto, oltre alla vittoria di Bouvines, ebbe anche l'imperdibile occasione di allargare il suo dominio nelle ricche regioni del sud della Francia grazie alla crociata contro gli albigesi bandita da Innocenzo III nel 1209: in particolare pot\u00e9 abbattere il conte di Tolosa Raimondo VII, che gli si opponeva spregiudicatamente forte del possesso dei trafficati porti sul Mediterraneo e dell'alleanza con i re d'Aragona.\nLa lotta contro gli albigesi prosegu\u00ec anche sotto Luigi VIII e Luigi IX. Luigi IX sal\u00ec al trono dopo la reggenza di sua madre Bianca di Castiglia, la quale aveva attuato un'efficace politica matrimoniale dei suoi figli che permise l'alleanza con l'Aragona e la Provenza. Egli dovette sottomettere alcuni feudatari diventati troppo forti, come Tebaldo, conte di Champagne, e Raimondo, conte di Tolosa, oltre a scontrarsi nuovamente col re inglese (Enrico II d'Inghilterra) vincendolo nelle battaglie di Taillebourg (21 luglio 1242) e di Saintes (22 luglio 1242).\nUna lunga tregua si ebbe nel paese dopo tali episodi, dando la possibilit\u00e0 al sovrano di dedicarsi alla settima crociata (1249-1250), che si risolse per\u00f2 in una catastrofe: Luigi IX, imprigionato dai musulmani, ottenne la libert\u00e0 solo dietro pagamento di un forte riscatto. Il re si spost\u00f2 quindi a San Giovanni d'Acri, dove trascorse quattro anni cercando di riorganizzare quello che restava del Regno di Gerusalemme, ma senza riuscirci. La notizia della morte della madre, reggente il trono in sua vece, lo fece rientrare in Francia.\nAl suo ritorno si trov\u00f2 coinvolto nelle dispute tra papato e regno svevo di Sicilia, dove ebbe un ruolo chiave suo fratello Carlo d'Angi\u00f2. Nel 1258 fece un trattato con il re inglese e nel 1259 diede al re aragonese la regione del Rossiglione in cambio della rinuncia a qualsiasi pretesa sulla Provenza e la Linguadoca.\nA quel punto Luigi si dedic\u00f2 alla riforma giuridica del paese e all'economia, con il conio di una moneta aurea e la fondazione del porto di Aigues-Mortes in Provenza.\nNel 1267 venne coinvolto dal fratello Carlo, ormai re di Napoli, in una nuova lotta contro i musulmani, in particolare contro quelli dell'Africa settentrionale che erano pericolosamente vicini al regno angioino nel sud dell'Italia. Partito per Tunisi, Luigi mor\u00ec durante un'epidemia nel 1270. Fu canonizzato da Bonifacio VIII nel 1297.\nSuo figlio Filippo l'Ardito non aveva la forza del padre, ma seppe aggiungere ai possedimenti della corona le ricche contee della Champagne e di Tolosa. Egli venne coinvolto nelle lotte tra angioini e aragonesi dopo i Vespri siciliani e per\u00ec in battaglia nel 1285. Gli succedette il figlio Filippo IV il Bello, che inizi\u00f2 una politica di rigore finanziario, obbligando i feudatari a pagargli un tributo al posto delle prestazioni militari, e istitu\u00ec un supremo tribunale del regno chiamato \"parlamento\". Diede inoltre autonomia alle citt\u00e0, ma pretese l'indispensabile professione di fedelt\u00e0 al sovrano per non ritrovarsi nelle stesse condizioni dell'imperatore tedesco con i Comuni italiani. Nel 1307 fece sopprimere l'ordine templare incamerandone le ingenti ricchezze.\nDa un punto di vista di politica di allargamento Filippo guard\u00f2 alle Fiandre, dove aveva interessi anche il re inglese, ma si dovette scontrare con i Comuni fiamminghi che lo batterono nella battaglia di Courtrai del 1302. Nondimeno, l'accordo tra i re inglese e francese lasci\u00f2 isolati i fiamminghi, che si dovettero sottomettere spontaneamente alla Francia nel 1305.\nLa Castiglia, l'Aragona-Catalogna e il Portogallo.\nLa battaglia di Alarcos del 1195 aveva segnato una battuta d'arresto nella \"Reconquista\", aggravato dalla contemporanea presa di Gerusalemme da parte del Saladino che aveva allarmato Papa Innocenzo III, nonostante si trattasse di due vittorie dei musulmani in nessun modo collegate se non dalla coincidenza, che si decise a tenere saldamente in mano almeno la situazione nella penisola iberica. Gli aquitani che avevano fatto voto per partire per la crociata vennero infatti autorizzati a commutare il voto per impegnarsi nella loro patria. La nuova spedizione in Spagna, dove parteciparono anche nobili francesi, si risolse con la grande vittoria alla battaglia di Las Navas de Tolosa del 1212: si aprivano cos\u00ec ai cristiani le porte del ricco sud andaluso. La capitale del califfato almohade, Cordova, cadde nel 1236 con la spedizione guidata da Ferdinando III il Santo. La \"Reconquista\" poteva dirsi conclusa, nonostante restasse il piccolo e civilissimo emirato di Granada.\nIl Portogallo venne riconosciuto come regno autonomo dal papa nel 1139. La \"Reconquista\" per\u00f2 segn\u00f2 un arretramento economico e sociale per la Spagna: i re di Castiglia non avevano alcun interesse a continuare e mantenere i sistemi di irrigazione e le variegate coltivazioni volute dagli arabi (agrumi, cereali e canna da zucchero), per cui le terre tornarono presto alla loro natura desertica. Inoltre scomparse l'armoniosa convivenza nelle citt\u00e0 tra comunit\u00e0 ebraiche, musulmane e cristiane (mozarabi), con la cacciata dei primi due e la recessione per la scomparsa del ceto mercantile e artigianale ormai non pi\u00f9 incoraggiati dall'autorit\u00e0.\nIl regno di Aragona si un\u00ec alla contea di Catalogna nel 1137, dove la forza delle citt\u00e0 costiere non produsse un degrado come nel regno di Castiglia. Tra 1229 e 1235 furono assoggettate le isole Baleari e da allora si inizi\u00f2 a configurare quella sorta di impero mediterraneo che avrebbe incluso la Sicilia dal 1302 e la Sardegna dal 1328, tramite sovrani suoi congiunti o direttamente. L'assegnazione pontificia della Sardegna agli Aragonesi segn\u00f2 la fine dell'alleanza con Genova. Inoltre nel 1311 alcuni mercanti catalani conquistarono il ducato di Atene (1311), gi\u00e0 dei Brienne, che venne offerto in feudo al re aragonese. Queste conquiste portarono la straordinaria espansione delle rotte dei mercanti catalani, a discapito delle rivali come Montpellier, Genova e Pisa.\nLa Germania e l'Impero.\nIl figlio di Federico II, Corrado IV, venne destinato a cingere la corona imperiale fin dal 1237, che si aggiunse alla corona ereditaria di Sicilia. Il meridione d'Italia comunque non era governabile dallo stesso Corrado, che lo cedette a suo fratellastro Manfredi. La situazione tedesca viveva un periodo di caos, con le potenti citt\u00e0 mercantili del Reno (Magonza, Treviri, Colonia) avverse a Corrado e strette nella lega renana (dal 1247). La lega renana era in rapporti stretti con la vicina contea d'Olanda ed aveva offerto la corona di Germania al conte Guglielmo II d'Olanda fin dal 1248. Ci fu uno scontro tra i fautori di Guglielmo e quelli di Corrado (soprattutto le citt\u00e0 tedesche meridionali), che fu vinto dai primi e fece s\u00ec che Corrado fosse costretto a lasciare il campo libero pur senza concedere le prerogative regie formali.\nAllora Corrado si dedic\u00f2 al Regno d'Italia, che gli spettava come \"Re dei Romani\" (la carica era inclusa a quella di Re di Germania), ma mor\u00ec nel 1254 lasciando il figlio Corradino di due anni sotto la tutela di papa Innocenzo IV.\nIn Germania Guglielmo fu assassinato nel 1256 e l'anno successivo i fautori degli svevi (la parte \"ghibellina\"), scelsero come candidato Alfonso X di Castiglia, imparentato con gli Hohenstaufen, mentre i \"guelfi\" scelsero il fratello Enrico III d'Inghilterra, Riccardo III di Cornovaglia, imparentato con la Dinastia ottoniana. \u00c8 chiaro come il livello degli scontri tra i tedeschi fosse arrivato a un livello tale da dover guardare a candidati stranieri per il trono, certi che il fascino e il prestigio della corona imperiale fosse stato un irrinunciabile richiamo per i pretendenti. Nella pratica non era ormai pi\u00f9 cos\u00ec, anzi era chiaro che il titolo imperiale era solo una formalit\u00e0 che non dava alcun peso politico, a meno di non essere sovrano cos\u00ec forti da riuscire a piegare le altre numerose autorit\u00e0 di Germania e Italia centro-settentrionale.\nSi apr\u00ec quindi un periodo di interregno (1256-1272), che vide l'emergere di una casata del sud (feudataria nell'odierna Svizzera), i conti di Asburgo. A Rodolfo d'Asburgo, grazie all'intervento del papa, venne offerta la corona imperiale nel 1273, che accett\u00f2 e si insedi\u00f2, dal 1278, a Vienna. Qui istitu\u00ec il ducato d'Austria che rese ereditario e ad appannaggio della sua famiglia. Dopo la parentesi di Adolfo di Nassau (1292-1292) gli Asburgo, forti del loro ducato, poterono tornare al trono con Alberto I. Fu una saggia intuizione quella di non intavolare pi\u00f9 alcuna politica in Italia, avendo il sovrano gi\u00e0 notevoli difficolt\u00e0 in Germania, sull'esempio di Enrico il Leone.\nNel XIII secolo la Germania colonizz\u00f2 un'ampia fetta di territorio verso est (fino all'Oder), grazie soprattutto ai marchesi di Brandeburgo ed all'ordine dei cavalieri Teutonici. Inoltre risale a quel periodo la fondazione della lega anseatica, una federazione commerciale-militare tra citt\u00e0 portuali affacciate sul mare del Nord e sul mar Baltico: la lega riusc\u00ec a monopolizzare il ricchissimo commercio nordico, gestendo i traffici tra la Russia, la penisola scandinava e l'Europa.\nItalia meridionale: dal Regno di Sicilia al Regno di Napoli.\nManfredi regn\u00f2 nel Regno di Sicilia, nonostante con la morte di Corrado IV il suo incarico fosse automaticamente sollevato tornando al legittimo erede, Corradino. In un primo momento Manfredi arriv\u00f2 a spargere la falsa notizia della morte di Corradino, ma quando trapel\u00f2 la sua malafede papa Alessandro IV lo scomunic\u00f2, preoccupato anche per la politica minacciosa verso lo Stato della Chiesa. Manfredi allora si alle\u00f2 con alcune citt\u00e0 comunali (Pisa, Genova e Siena) secondo uno scopo molto ambizioso: senza voler entrare nelle dispute per la corona tedesca, cercava, oltre che di legittimare il suo potere nel Regno di Sicilia, di assicurarsi tutto il Regno d'Italia e un'egemonia nel Mediterraneo. Manfredi aveva infatti gli attivi porti pugliesi, era alleato con i principati greci e con Genova aveva fatto cadere l'Impero latino di Costantinopoli; inoltre si alle\u00f2 con Giacomo I d'Aragona tramite il matrimonio dei loro discendenti, tessendo le file di un'alleanza siculo-pisano-genoano-aragonese, che rendeva il Mediterraneo occidentale un \"lago ghibellino\".\nNel 1260 i ghibellini senesi, aiutati dalle truppe di Manfredi, batterono i guelfi fiorentini nella battaglia di Montaperti, segnando un nuovo traguardo sul fronte di Manfredi: Siena diventava allora il principale centro finanziario d'Italia dopo la battuta d'arresto a Firenze per la sconfitta. L'unico avversario sul fronte ghibellino era Ezzelino da Romano, signore di varie citt\u00e0 venete, contrario alla politica di Manfredi e fedele a Corradino, il quale fu per\u00f2 eliminato da una crociata antighibellina lanciata dal papa nel 1259.\nL'ascesa politica di Manfredi sembrava inarrestabile, con l'entrata nell'alleanza anche dell'aristocrazia romana (Manfredi era stato eletto \"senatore\", ovvero \"capo\" del Comune di Roma), minacciando da vicino l'autorit\u00e0 del pontefice stesso. Fu la goccia che fece traboccare il vaso, che spinse papa Urbano IV ad avvalersi di un antico diritto (esistito dall'XI al XVIII secolo), quello di signore del Regno di Sicilia del quale il re era solo vassallo: in virt\u00f9 di questo depose Manfredi e diede l'incarico di governare il regno a Carlo d'Angi\u00f2, fratello del re francese Luigi IX.\nCarlo, feudatario di citt\u00e0 portuali nel sud della Francia penalizzate dall'alleanza ghibellina, arriv\u00f2 in Italia e sconfisse Manfredi nella battaglia di Benevento del 1266, poi anche Corradino nella battaglia di Tagliacozzo (1268), che venne decapitato a Napoli estinguendo la casata sveva. Nel frattempo Carlo si era fatto incoronare ed aveva spostato la sua corte a Napoli, diffidente dell'aristocrazia palermitana ancora fedele agli Svevi. Carlo sostitu\u00ec gran parte della nobilt\u00e0 sveva con feudatari francesi (\"baroni\") a lui fedeli, smantellando l'ordinato apparato burocratico normanno. Si vennero cos\u00ec a configurare quei problemi, in parte gi\u00e0 in atto, tipici del meridione d'Italia, quali le tendenze centrifughe della nobilt\u00e0, le prepotenze dei feudatari nelle campagne, l'impoverimento dei contadini e una stentata affermazione dei ceti medi produttori nelle citt\u00e0. Nacque una sorta di anarchia nobiliare in pi\u00f9 parti del regno, con un decadimento della Sicilia che si vedeva privata della corte regale.\nRiguardo alla politica esterna Carlo segu\u00ec le mire egemoniche di Manfredi, aiutando il fratello Luigi IX nella settima crociata, con la quale sperava di assoggettare il nord-Africa pi\u00f9 vicino al suo regno, ma l'impresa si rivel\u00f2 un fallimento. Cre\u00f2 quindi un fronte guelfo di alleanze con il papato, Firenze (ritornata da allora guelfa, dopo il 1260) e Venezia, che possedeva di fatto l'Adriatico e i Balcani. Inoltre si alle\u00f2 con l'Ungheria facendo sposare suo figlio Carlo II a alla figlia di re Stefano V. Cercando pi\u00f9 o meno inconsciamente di eguagliare Federico II, Carlo arriv\u00f2 a proporsi come candidato per l'Impero e il regno di Gerusalemme.\nIl pontefice arriv\u00f2 ad accorgersi che la \"tutela\" di Carlo aveva mire di egemonia ben pi\u00f9 minacciose del vicinato di Manfredi: lo Stato della Chiesa temeva soprattutto di trovarsi come striscia tra un unico enorme Stato, come ai tempi di Federico II, che avrebbe potuto minacciare i suoi territori alla ricerca di una continuit\u00e0 territoriale. Gregorio X e Niccol\u00f2 III cercarono di intralciare i piani di Carlo d'Angi\u00f2, sia evitando che venisse eletto imperatore (fu il papa infatti a suggerire il nome di Rodolfo d'Asburgo), sia cercando strenuamente una pacificazione con la Chiesa ortodossa affinch\u00e9 Carlo non si arrogasse il titolo di difensore dell'Impero latino tentando di riconquistarlo. Con Martino IV per\u00f2 le cose cambiarono, essendo il pontefice (francese) incondizionatamente favorevole a Carlo. Allora l'angioino stava predisponendo indisturbato la riconquista di Costantinopoli, quando fu bruscamente interrotto dalla rivolta dei \"Vespri siciliani\", iniziata a Palermo il 29 marzo 1282, la sera dei vespri pasquali, dilagando velocemente in tutta l'isola.\nI siciliani, che non amavano Carlo, anzi non gli avevano mai perdonato il trasferimento della corte a Napoli, chiamarono Pietro III d'Aragona, genero di Manfredi, a rivendicare il trono siciliano, che accorse cingendosi della corona nel settembre di quell'anno. La rivolta non fu un avvenimento improvvisato, anzi era stata ben preparata da Pietro II stesso, dall'imperatore bizantino Michele VIII Paleologo e dagli esuli ghibellini del Regno di Sicilia. Martino IV scomunic\u00f2 l'aragonese, scatenandogli contro una crociata capeggiata da Filippo l'Ardito, figlio di san Luigi e nipote quindi di Carlo d'Angi\u00f2. Ma un'inattesa coincidenza imped\u00ec la guerra, con la morte nel giro dello stesso anno (1285) di papa Martino, di Carlo, di Pietro e di Filippo.\nLa nuova generazione non pot\u00e9 che rendersi conto che non c'era pi\u00f9 la possibilit\u00e0 n\u00e9 di un'egemonia nel Mediterraneo, n\u00e9 della riconquista angioina della Sicilia, per cui si giunse alla pace di Anagni (1295), che sanc\u00ec la pacificazione tra papa, Carlo II d'Angi\u00f2 e Giacomo II d'Aragona. Il trattato prevedeva per la verit\u00e0 la restituzione della Sicilia agli angioini (gli aragonesi non avevano infatti interesse a procrastinare la pericolosa intromissione che aveva fruttato loro varie inimicizie), anche se i siciliani si opposero duramente a questa clausola, appellandosi al fratello di Giacomo, Federico, che riusc\u00ec a far firmare un nuovo accordo, la pace di Caltabellotta (1302), che lo riconosceva re \"di Trinacria\", cio\u00e8 della Sicilia stessa, anche se il titolo di \"re di Sicilia\" rest\u00f2 formalmente a Carlo II. L'accordo prevedeva che il titolo di Federico fosse strettamente personale, non trasmissibile a eredi; ma nel 1372 la Regina Giovanna I accett\u00f2 la perdita ormai di fatto della Sicilia, rinunciando alla sovranit\u00e0 e cambiando ufficialmente il nome del regno e della corona: sebbene il nome fosse ormai radicato nell'uso, solo allora nacque il Regno di Napoli.\nLa Bulgaria e la Serbia.\nIl Regno di Bulgaria, nato nel VII secolo con le componenti etniche slave e bulgare (quest'ultima di origine mongola), aveva riacquistato l'autonomia da Costantinopoli nel XII secolo e con la formazione dell'Impero latino aveva approfittato della debolezza bizantina per iniziare una politica di ampliamento territoriale nei Balcani. Il Regno di Serbia si rese per\u00f2 indipendente dai bulgari nel 1271 e si estese gradualmente fino comprendere Epiro, Macedonia e Albania, la cosiddetta \"Grande Serbia\" di Stefano Dushan. Nel XIV secolo per\u00f2 sia Bulgaria che Serbia vennero conquistate dall'avanzata turca.\nL'Ungheria.\nGli Arpadi erano riusciti ad ampliare il regno ben oltre i confini dell'attuale Ungheria. Bela III (1173-1196) aveva annesso la Croazia, la Dalmazia e la Bosnia a scapito di Bisanzio. Nel 1222 Andrea II emise la Bolla d'Oro, simile per datazione e per contenuto alla \"Magna Charta\", con la quale l'alta nobilt\u00e0 e il clero ottenevano la messa per iscritto dei propri diritti e l'istituzione di una dieta che controllava l'operato del sovrano; inoltre nascevano delle assemblee locali che potevano esercitare la lagnanza contro il re. Nel 1241 per\u00f2 l'Ungheria venne rovesciata dall'avanzata mongola, con la ricostituzione del potere solo diversi decenni dopo tramite gli Angioini, nel 1307.\nLa Boemia.\nLa Boemia segu\u00ec le sorti della Germania, della quale era vassalla dal X secolo. La dinastia dei Przemyslidi conobbe una notevole espansione nel XIII secolo sotto Ottocaro II (1253-1278), che apr\u00ec le frontiere all'Ordine teutonico e si annett\u00e9 varie regioni circostanti (Carinzia, Austria, Stiria, Carniola e parte della Slovacchia). Nel 1273 Ottocaro punt\u00f2 all'elezione imperiale, ma prevalse Rodolfo d'Asburgo che pretese la restituzione dei territori usurpati, compresa l'Austria che divenne il feudo familiare degli Asburgo stessi dopo la vittoria a Marchfeld dove Ottocaro mor\u00ec. La dinastia przemyslide rest\u00f2 al potere con minor slancio fino al 1310 quando venne sostituita dal casato di Lussemburgo.\nLa Polonia.\nIl Regno di Polonia era nato nel corso del X secolo sotto la dinastia dei Piasti, vicina non solo geograficamente, ma anche politicamente, alla Germania. I Piasti si espansero a nord-est verso le trib\u00f9 slave ancora pagane, arrivando a occupare, nella prima met\u00e0 del XII secolo, la Pomerania e i territori tra Elba e Oder. Nel 1138 il regno venne diviso tra gli eredi alla corona in piccoli ducati: la Piccola Polonia (con Cracovia), la Masovia, la Cuiavia, la Grande Polonia, la Slesia e la Pomerania. I vari ducati, in lotta talvolta tra loro, subirono gravi colpi con l'avanzata mongola del 1241 e con l'espansione tedesca sul Baltico. Solo con Casimiro III il Grande (1333-1370) il regno venne riunito.\nIl Baltico.\nI cavalieri teutonici avanzarono, contrastando l'espansione polacca, verso l'Europa nord-orientale, verso le popolazioni slave non ancora cristianizzate. Le crociate antipagane proseguirono con rigida determinazione. Se le popolazioni rifiutavano la conversione al posto dei missionari sarebbero presto arrivati gli eserciti; se la accettavano diventavano preda della colonizzazione sassone e dei mercanti, venendo rapidamente assimilati. Per tutto il Duecento si ebbe una sentita resistenza. Per ciascuno dei tre principali raggruppamenti etnico tribali della zona si ebbero esiti diversi:\nLituania.\nI Lituani riuscirono a mantenere pi\u00f9 a lungo la propria indipendenza, approfittando dei contrasti tra tedeschi e polacchi nella regione. Nel Trecento si confederarono ai polacchi e accettarono la conversione; nel 1370 entr\u00f2 nella Lega Anseatica grazie agli empori fondati dai tedeschi. Nel 1386 la Lituania divent\u00f2 un granducato sotto la sovranit\u00e0 polacca.\nLa Russia.\nIl granprincipato di Kiev era entrato in decadenza dalla met\u00e0 del XII secolo, mentre contemporaneamente cresceva di importanza la citt\u00e0 di Mosca. L'invasione mongola diede origine al Khanato dell'Orda d'Oro e Kiev pass\u00f2 alla Polonia. Ivan I (1325-1341) riusc\u00ec a sottrarre Mosca alle dipendenze dai tartari, pur continuando a pagare loro dei contributi. Nel successivo secolo e mezzo ebbe luogo la riunificazione delle terre russe.\nLa Scandinavia.\nDal X secolo in Scandinavia si erano distinte tre corone: di Danimarca, di Norvegia e di Svezia.\nLa Danimarca si era espansa notevolmente sia verso l'Inghilterra, sia verso i balti e gli slavi dell'est, assoggettando temporaneamente anche la Norvegia. L'ascesa tedesca nel Baltico per\u00f2 aveva ridimensionato la potenza danese, tanto che il sovrano Erik V (1259-1268) era stato costretto a creare un'assemblea legislativa dell'alto clero e dell'aristocrazia, il \"danehof\". La crisi perdur\u00f2 fino al Trecento inoltrato.\nLa Norvegia era scossa nel XII secolo dalle lotte tra alto clero e aristocratici per l'elezione dei sovrani. Nonostante l'appoggio di Innocenzo III, fu l'aristocrazia ad avere la meglio, e fece eleggere re Sverre (1184-1202), che fece diventare la monarchia ereditaria. Nel Duecento i marinai norvegesi furono i protagonisti di notevoli esplorazioni e colonizzazioni, come in Islanda, in Groenlandia ed alle Ebridi.\nIn Svezia si ebbe una dinastia stabile dal 1130 al 1250, gli Sverker, sebbene con alterne fortune. Il conte Birger in seguito instaur\u00f2 rapporti amichevoli con la Norvegia e la Danimarca, dando anche privilegi alle citt\u00e0 anseatiche e completando l'annessione della Finlandia. Nella seconda met\u00e0 del XIII secolo nacque con lo statuto di Alsn\u00f6 una cavalleria nobile ereditaria e esente dalle imposte, che tenne per circa un secolo i sovrani in scacco."}
{"id": "2488607", "revid": "1305772", "url": "https://it.wikipedia.org/wiki?curid=2488607", "title": "Fascination", "text": ""}
{"id": "2488608", "revid": "212348", "url": "https://it.wikipedia.org/wiki?curid=2488608", "title": "Largo Winch (videogioco)", "text": "Largo Winch \u00e8 un videogioco del 2002 pubblicato dalla Ubisoft.\nIl protagonista del gioco \u00e8 Largo Winch, creatura di Jean van Hamme, appartenente al mondo dei fumetti. Il successo ottenuto e il genere avventuroso ne hanno fatto un soggetto ideale per avventure grafiche, adatto ad un pubblico senza particolari esigenze dal punto di vista spettacolare o dell'azione di gioco.\nTrama.\nLargo \u00e8 figlio di Nerio Winch, un ricchissimo uomo d'affari fondatore nel 1947 della Winch Corporation. L'impero viene gestito fino al 1981 da Nerio Winch, dopodich\u00e9 con la sua morte passa tutto nelle mani di Largo. Nel corso della storia Largo viagger\u00e0 in tutto il mondo per portare a termine la sua missione, tra le varie location troviamo: New York - Veracruz, Messico - Siberia, Russia - Sardegna - e non pu\u00f2 mancare l'isola segreta di Nerio: Sarjevane nel Mare Adriatico."}
{"id": "2488610", "revid": "1543377", "url": "https://it.wikipedia.org/wiki?curid=2488610", "title": "Nueva Arcadia", "text": "Nueva Arcadia \u00e8 un comune dell'Honduras facente parte del dipartimento di Cop\u00e1n.\nIl comune venne istituito nel 1837."}
{"id": "2488611", "revid": "1605", "url": "https://it.wikipedia.org/wiki?curid=2488611", "title": "Xavier de Beukelaer", "text": ""}
{"id": "2488614", "revid": "599013", "url": "https://it.wikipedia.org/wiki?curid=2488614", "title": "Alan Tomidy", "text": "Carriera.\nCentro puro, cresce a livello universitario presso il Marist College, rimanendovi dal 1992 al 1996. Durante questo periodo diventa l'unico giocatore della storia dell'ateneo a chiudere una stagione con una media in doppia doppia per punti e rimbalzi. Oltre a ci\u00f2, stabilisce anche i record per numero di rimbalzi totali e per stoppate nell'arco di una singola stagione. Oltre a ci\u00f2, nel 1995-96 contribuisce a qualificare Marist al suo primo storico National Invitation Tournament.\nNel 1996 ha la sua prima esperienza da professionista con la chiamata da parte dei greci dell'Aris Salonicco, con i quali debutta anche in Coppa Kora\u0107 (saranno poi proprio i gialloneri a vincere il trofeo, con Tomidy che per\u00f2 era stato rilasciato dal club a stagione in corso).\nIl 3 gennaio 1997 gioca la sua prima partita nel campionato italiano, ingaggiato dalla Mens Sana Siena. Con la formazione toscana disputa 10 incontri di regular season e 2 di play-off, registrando complessivamente una media di 4,2 punti e 2,2 rimbalzi in 13,1 minuti di utilizzo.\nTrascorre poi la stagione 1997-98 in Belgio, indossando i colori dell'Ostenda. Oltre che nel campionato belga, gioca anche nell'Eurocoppa 1997-98, competizione in cui insieme alla sua squadra arriva fino agli ottavi di finale persi contro la Stefanel Milano.\nNell'agosto del 1998 Tomidy si accorda con il Basket Rimini. In Riviera si mette in luce con cifre superiori rispetto alla precedente parentesi italiana: al suo primo anno in Romagna infatti scrive a referto 8,9 punti e 8,3 rimbalzi, contribuendo al raggiungimento dei quarti di finale scudetto e della conseguente qualificazione alla Coppa Kora\u0107. Nel 1999-2000 Tomidy incrementa ulteriormente le proprie medie con 14 punti e 8,8 rimbalzi all'attivo, aiutando la \"Pepsi\" (sponsor dell'epoca) a salvarsi e a qualificarsi nuovamente per la successiva Coppa Kora\u0107.\nLe sue prestazioni in canotta riminese attirano le attenzioni della Benetton Treviso allenata da Piero Bucchi, il quale era stato gi\u00e0 suo tecnico a Rimini nel 1998-99. Nel campionato 2000-01, al primo anno con i trevigiani, Tomidy registra 8,4 punti e 4,4 rimbalzi in 17,9 minuti di media. Nel corso della stessa stagione disputa anche l'Eurolega per la prima volta in carriera. Nell'annata seguente, su 14 presenze collezionate prima di essere ceduto, parte in quintetto titolare solo in tre partite, chiuso anche dalle prestazioni dell'altro centro puro Denis Marconato.\nA fine gennaio 2002 viene rilevato dalla Viola Reggio Calabria per la rimanente parte di stagione e per l'intera stagione successiva. Qui torna a giocare titolare con stabilit\u00e0, tanto che nelle 16 restanti partite del campionato 2001-02 viaggia con medie di 15,6 punti e 8,9 rimbalzi in 33,1 minuti di utilizzo medio a partita. Tomidy inizia a Reggio Calabria anche l'annata 2002-03 mettendo per\u00f2 a referto cifre inferiori, con 9,9 punti e 5,1 rimbalzi in 27,7 minuti di media. Complice anche la situazione economica del club, la dirigenza reggina lo mette sul mercato a stagione in corso, cos\u00ec nel febbraio del 2003 il giocatore approda al Roseto Basket, rimanendo in Serie A. La sua permanenza in Abruzzo dura poco meno di due mesi, poich\u00e9 a inizio aprile viene tagliato.\nSi ritira dal basket professionistico all'et\u00e0 di 29 anni per dedicarsi ad attivit\u00e0 lavorative nel settore finanziario."}
{"id": "2488616", "revid": "767487", "url": "https://it.wikipedia.org/wiki?curid=2488616", "title": "Wilbert Das", "text": "\u00c8 stato il direttore creativo della Diesel.\nVive nella fattoria di famiglia fino a quando, a 19 anni, si trasferisce ad Arnhem, per studiare all'Academy of Fine Arts, dove consegue il diploma nel 1988. Decide quindi di partire per l'Italia, dove inizia a lavorare per la Diesel disegnando le collezioni uomo, accessori, pelle e bambino. Nel 1993 ottiene l'incarico di coordinare l'ufficio stile come direttore creativo.\nMentre per tutti gli anni '80 Diesel era conosciuta principalmente come marchio di jeanseria, durante la conduzione stilistica di Das, inizia a guadagnarsi il titolo di fashion brand, introducendo collezioni in numerosi settori merceologici: scarpe, occhiali, gioielli, orologi.\nA partire dal 2007, dirige la creazione e il lancio di una collezione profumi; crea per Diesel nuove collezioni, e collabora con partner nell'home textile, nell'illuminotecnica, nell'arredamento, nell'automotive. \nDirige la parte di design che riguarda i negozi Diesel, pi\u00f9 di 300 negozi monomarca in varie citt\u00e0 del mondo e si occupa delle campagne pubblicitarie dell'azienda.\nAl di fuori del mondo della moda, fornisce consulenza nell'ambito dei rinnovi e delle ristrutturazioni alberghiere.\nNel 2006 crea UXUA Casa Hotel, un resort di lusso a Trancoso, sulla costa meridionale di Bahia, in Brasile. "}
