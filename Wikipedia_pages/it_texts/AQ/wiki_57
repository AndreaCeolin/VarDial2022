{"id": "2536648", "revid": "287204", "url": "https://it.wikipedia.org/wiki?curid=2536648", "title": "Lucie \u0160af\u00e1\u0159ov\u00e1", "text": "Ha vinto 7 titoli WTA. I suoi migliori risultati negli slam sono una finale all'Open di Francia 2015, dove ha eliminato Marija \u0160arapova e Ana Ivanovi\u0107, una semifinale a Wimbledon 2014, in cui ha battuto Dominika Cibulkov\u00e1 e Ekaterina Makarova, e un quarto di finale agli Australian Open 2007, dove ha battuto fra le altre anche Am\u00e9lie Mauresmo e Francesca Schiavone.\nHa disputato sedici finali vincendone sette: ad Estoril, Forest Hills (2 volte), Gold Coast, Qu\u00e9bec, Doha e Praga.\nIn doppio ha conquistato 15 titoli WTA, tra cui l'Australian Open 2015 e 2017 e gli Open di Francia 2015 e 2017, insieme a Bethanie Mattek-Sands, diventando numero 1 del mondo il 21 agosto 2017.\nCarriera.\n2003 - 2004.\nLa giovane ceca si affaccia nel circuito ITF dove raggiunge due semifinali, a Greenville e a Ostrava, ed una finale a Valasske Mezirici.\nNel 2004 la \u0160af\u00e1\u0159ov\u00e1 vince il primo titolo ITF a Bergamo come \"lucky loser\". Successivamente, dopo un periodo costellato da brutti risultati, vince il secondo titolo ITF dell'anno e della carriera a B\u00e5stad. Nel suo primo Grande Slam agli US Open esce al secondo turno delle qualificazioni. Nel resto della stagione perde due finali: ad Ashburn e a Valasske Mezirici, come l'anno precedente.\n2005 - 2006.\nInizia l'anno ad Auckland uscendo di scena al secondo turno. Vince il suo terzo ITF a Capriolo perdendo solo un set. Si qualifica al WTA di Doha ma viene eliminata al primo turno. Successivamente vince il suo quarto ITF a Redding ed il suo primo torneo WTA all'Estoril partendo dalle qualificazione, ed eliminando nel corso del torneo tre teste di serie, Virginia Ruano Pascual al primo turno, Gisela Dulko e Li Na rispettivamente in semifinale ed in finale. Viene ripescata come \"lucky loser\" al Roland Garros ma viene eliminata da Nicole Vaidi\u0161ov\u00e1. Vince il suo quinto titolo ITF a Protejov. Nel suo primo torneo in assoluto su erba a s'Hertogenbosch, giunge in finale ma nell'atto conclusivo \u00e8 la connazionale Kl\u00e1ra Zakopalov\u00e1 a sbarrarle la strada sconfiggendola con il punteggio di 3-6 6-2 6-2. Ad agosto vince il suo secondo titolo WTA dell'anno e della carriera a Forest Hills battendo in finale Sania Mirza per 3-6 7-5 6-4. Nel finale di stagione raggiunge le semifinale all'Itf di Poiters.\nInizia il 2006 vincendo il suo terzo titolo WTA a Gold Coast battendo tra le altre Patty Schnyder e Dinara Safina, due top 20. Il resto della stagione \u00e8 deludente per la ceca che raggiunge i migliori risultati sulla terra giungendo alle semifinali ad Amelia Island, battuta dalla Petrova, e a Palermo, battuta dalla Medina Garrigues.\n2007 - 2008.\nIl 2007 \u00e8 l'anno della svolta della \u0160af\u00e1\u0159ov\u00e1. All'Australian Open giunge ai quarti battendo Francesca Schiavone e la n. 3 del mondo Am\u00e9lie Mauresmo. A Parigi arriva in finale eliminando nel corso del torneo tre top ten, Nicole Vaidi\u0161ov\u00e1 al secondo turno, Svetlana Kuznecova ai quarti e Justine Henin n. 2 del mondo nella semifinale. In finale, avanti di un set contro la Petrova, si fa rimontare e cede 4-6 6-1 6-4. Agli Open di Francia batte al terzo turno Amelie Mauresmo per la seconda volta, ma agli ottavi la russa \u010cakvetadze la sconfigge 4-6 6-0 6-2. A Wimbledon raggiunge per la prima volta il terzo turno ma, dopo un match durato poco pi\u00f9 di tre ore, la serba Jelena Jankovi\u0107 vince per 5-7 7-6(4) 6-2. Agli US Open giunge al terzo turno e a batterla \u00e8 la Bartoli per 4-6 6-2 6-3. A fine anno fa registrare il suo best ranking al n.\u00b022.\nIl 2008 \u00e8 un anno deludente e bisogna attendere giugno per il suo miglior risultato stagionale giungendo ai quarti a Barcellona. Alla sua prima olimpiade raggiunge il terzo turno ma viene eliminata dall'austriaca Sybille Bammer 7-5 6-4. Vince il quarto titolo WTA per la seconda volta a Forest Hills battendo in finale la cinese Peng 6-4 6-2.\n2009 - 2011.\nNel 2009, giunge ai quarti a Brisbane e al terzo turno a Melbourne ma viene eliminata rispettivamente contro Victoria Azarenka e Marion Bartoli. Raggiunge il secondo, il terzo ed il quarto quarto di finale dell'anno a Memphis, a Monterrey ed a Barcellona cedendo contro Sabine Lisicki, Li Na e Francesca Schiavone. A Madrid giunge al terzo turno e vince il secondo set contro la n. 1 del mondo Dinara Safina per poi perdere 6-3 al terzo set. A Toronto, partendo dalle qualificazioni, batte in sequenza Kaia Kanepi, l'ex n. 1 del mondo Ana Ivanovi\u0107 e la cinese Jie Zheng, prima di arrendersi a Serena Williams. A Qu\u00e9bec viene sconfitta nell'atto conclusivo da Melinda Czink per 4-6 6-3 7-5.\nNel 2010 esce di scena ai quarti a Brisbane per mano della rientrante Kim Clijsters, dopo averle strappato un set vinto per 6-0. Un mese dopo arriva nell'atto conclusivo del torneo di Parigi battendo in sequenza Paszek, Schiavone, Peer, Pennetta prima di arrendersi ad Elena Dement'eva. Sulla terra rossa fa registrare buoni risultati. A Stoccarda giunge ai quarti eliminando al secondo turno la n. 2 del mondo Caroline Wozniacki, a Roma ripete i quarti eliminando in sequenza Vol'ha Havarcova, Flavia Pennetta ed Agnieszka Radwa\u0144ska. A Madrid batte sorprendendo tutti Marija \u0160arapova al primo turno, la Havarcova al secondo, Alexandra Dulgheru al terzo e la Petrova. Nella sua prima semifinale in un Premier Mondadory si ritira contro Aravane Reza\u00ef quando era sotto di un set. Nel resto della stagione raggiunge due semifinali, la prima a B\u00e5stad, battuta sempre dalla Reza\u00ef, e la seconda a Quebec City, battuta dalla Mattek-Sands.\nInizia il 2011 raggiungendo i quarti a Brisbane e il terzo turno a Melbourne eliminata rispettivamente da Pavlju\u010denkova e Zvonar\u00ebva. Al torneo di Kuala Lumpur arriva nell'atto conclusivo, ma dopo aver mancato delle palle match viene punita dalla Doki\u0107. A Madrid giunge ai quarti ma qui perde in tre set contro la n. 5 del mondo Viktoryja Azaranka. Nella sua seconda finale WTA dell'anno, viene battuta facilmente dalla Wozniacki. A Toronto giunge nuovamente ai quarti perdendo sempre da Serena Williams ma questa volta in tre set, 4-6 6-3 6-2. Agli US Open arriva per la seconda volta al terzo turno ma viene eliminata nettamente dalla rumena Monica Niculescu per 6-0 6-1. Nel finale di stagione raggiunge due semifinali. La prima a Linz battuta dalla Cibulkov\u00e1 6-1 6-4 e la seconda a Mosca battuta dalla Kanepi per 6-7(4) 6-4 6-3.\n2012.\nInizia male l'anno della \u0160af\u00e1\u0159ov\u00e1 che viene eliminata al primo del torneo di Brisbane da Iveta Bene\u0161ov\u00e1 per 2-6 7-5 7-5. In seguito raggiunge i quarti a Sydney battendo Ivanovi\u0107 e Kuznecova, perdendo per 6-2 7-6(3) da Li Na. Perde nei primi turni a Melbourne e a Parigi, rispettivamente contro Christina McHale e Angelique Kerber. Arriva ai quarti a Doha battendo nel corso del torneo Wozniacki e Kuznecova, per poi perdere da Marion Bartoli per 7-5 4-6 6-1. Esce al secondo turno a Dubai contro Samantha Stosur e al quarto turno a Indian Wells ancora con Marion Bartoli. Perde sorprendentemente al secondo turno a Miami, dopo aver avuto un bye all'esordio, contro Heather Watson per 6-2 6-1. Arriva in finale a Charleston battendo nell'ordine Lu\u010di\u0107-Baroni, Wozniak, Zvonar\u00ebva e Hercog, per poi perdere facilmente contro Serena Williams per 6-0 6-1. Aiuta la sua nazionale in Fed Cup battendo Francesca Schiavone per 7-6(3) 6-1. Perde al primo turno a Stoccarda contro Li Na per 7-6(4) 6-4. Raggiunge il terzo turno nel torneo di Madrid per poi ritirarsi contro Marija \u0160arapova al terzo turno. Nell'ITF di Praga vince il torneo battendo in finale Kl\u00e1ra Zakopalov\u00e1 per 6-3 7-5. Delude al Roland Garros dove dopo aver vinto il primo turno per 6-2 6-0 contro Nastas'sja Jakimava, perde al secondo per 6-4 7-5 contro Mar\u00eda Jos\u00e9 Mart\u00ednez S\u00e1nchez. Inizia la stagione sull'erba e la ceca gioca ad Eastbourne, dove supera ai primi turni la giovane T\u00edmea Babos per 3-6 6-3 7-6(6) e la tennista di casa Heather Watson con il punteggio di 7-6(5) 6-1 per poi soccombere da Marion Bartoli 6-4 6-2. Esce inaspettatamente al primo turno a Wimbledon contro la speranza olandese Kiki Bertens per 6-3 6-0 in 50 minuti. Ritorna a giocare alle Olimpiadi perdendo contro un'altra giovane tennista Laura Robson per 7-6(4) 6-4. La settimana dopo si presenta a Montr\u00e9al ricevendo un bye all'esordio ed eliminando al secondo turno la kazaka Sesil Karatan\u010deva con un doppio 6-4, al terzo turno riesce a battere la n.\u00b0 5 del mondo Samantha Stosur con un doppio tie-break e nei quarti si sbarazza dell'italiana Roberta Vinci per 6-2 6-2. Sfuma la sua finale pi\u00f9 importante della sua carriera contro Li Na, il primo set la \u0160af\u00e1\u0159ov\u00e1 lo vince 6-3, mentre nel secondo la cinese si ripete con lo stesso punteggio, nel terzo set la ceca, avanti 5-1, si fa rimontare e perde 7-5. Questo risultato le vale il best ranking al n. 19. Al torneo di Cincinnati esce al primo turno per mano della kazaka Jaroslava \u0160vedova 6-3 6-4. Nonostante l'uscita di scena al primo turno, il 20 agosto migliora nuovamente il ranking al n.\u00b017. A New Haven supera il primo turno sfruttando il ritiro dell'uzbeko-americana Varvara Lepchenko sul punteggio di 6-3 4-1 in favore della ceca. Nel secondo turno domina la cinese Jie Zheng 6-4 6-0, ma esce nei quarti per mano della connazionale Kvitov\u00e1 con un doppio 6-3. Agli US Open esordisce nei migliori dei modi battendo al primo turno l'americana Melanie Oudin 6-4 6-0; segue un'altra vittoria al secondo turno contro la canadese Aleksandra Wozniak per 6-4 3-6 6-2, per poi soccombere da Nadia Petrova al terzo turno per 6-4 7-5, dopo essere stata nel secondo set avanti di un break. Ritorna a giocare a Tokyo superando al primo turno Cvetana Pironkova 6-4 7-6(3) e al secondo Kl\u00e1ra Zakopalov\u00e1 per ritiro; viene fermata la terzo turno da Marija \u0160arapova per 6-2 7-6(5). La settimana dopo prende parte a Pechino e viene sconfitta piuttosto nettamente da Monica Niculescu per 6-2 6-0, confermando di soffrire il gioco della rumena nonostante veniva da un infortunio al polso. Al torneo di Linz entra come testa di serie n. 4, ma viene gi\u00e0 sconfitta all'esordio per mano di Sofia Arvidsson, con il punteggio di 3-6 6-2 7-5. Partecipa la settimana successiva al torneo di Mosca come ultima testa di serie, ed eliminando al primo turno la wild-card russa Margarita Gasparyan in tre set, 6-3 4-6 6-2; al secondo ostacolo viene sconfitta da Kl\u00e1ra Zakopalov\u00e1 con un doppio 6-4. Nella finale di Fed Cup 2012 vince entrambi i singolari; batte nel primo incontro Ana Ivanovi\u0107 per 6-4 6-3, mentre nel secondo annichilisce Jelena Jankovi\u0107 con un doppio 6-1, regalando la coppa alla sua nazionale.\n2013.\nLucie inizia l'anno al torneo di Brisbane rimediando una sconfitta al primo turno, per mano di Sabine Lisicki. In doppio, in coppia con Anastasija Pavlju\u010denkova, perdono nei quarti contro Hantuchov\u00e1/Srebotnik. A Sydney, perde al primo turno in singolare questa volta da Madison Keys. In doppio, con Dominika Cibulkov\u00e1, perde all'esordio contro Huber/Mirza. All'Australian Open 2013 viene battuta al secondo ostacolo da Bojana Jovanovski. In doppio, con Anastasija Pavlju\u010denkova, raggiungono i quarti di finale, ma vengono fermate dalle australiane Barty/Dellacqua. Nel mese di febbraio, raggiunge i quarti in singolare al Paris indoor fermata dalla lucky loser Kiki Bertens; in doppio, sempre con Anastasija Pavlju\u010denkova, si ritirano in semifinale, senza nemmeno scendere in campo a causa di un problema al ginocchio destro della \u0160af\u00e1\u0159ov\u00e1. In seguito gioca a Doha, perdendo al secondo turno contro Christina McHale; in doppio, questa volta con Andrea Hlav\u00e1\u010dkov\u00e1, perdono nei quarti contro Petrova/Srebotnik. Al torneo di Dubai, perde all'esordio contro Caroline Wozniacki; in doppio, con Anastasija Pavlju\u010denkova, perdono nei quarti.\nA marzo, perde all'esordio sia ad Indian Wells, perdendo contro Magdal\u00e9na Ryb\u00e1rikov\u00e1, sia a Miami, contro Romina Oprandi. In doppio, gioca in entrambi i casi con Anastasija Pavlju\u010denkova, uscendo di scena al primo turno ad Indian Wells e al secondo a Miami. Ad aprile, conquista i quarti a Charleston, fermandosi poi contro Serena Williams. In doppio, con Kristina Mladenovic, conquista il titolo battendo in finale Hlav\u00e1\u010dkov\u00e1/Huber. A Stoccarda, gioca alla pari ma alla fine deve cedere nel secondo turno contro la numero 2 del mondo Marija \u0160arapova in un match durato pi\u00f9 di tre ore; in doppio, con l'amica Anastasija Pavlju\u010denkova, perdono all'esordio contro la coppia Jurak/Marosi.\nNel mese di maggio, va fuori al primo turno a Madrid per mano di Ekaterina Makarova, mentre in doppio vince il titolo insieme ad Anastasija Pavlju\u010denkova battendo in finale la coppia Black/Erakovi\u0107 per 6-2, 6-4. Si rituffa nel circuito ITF per giocare il torneo di Praga, vincendolo in finale contro la romena Alexandra Cadan\u021bu in tre set. Si presenta al Roland Garros come numero 25 del seeding ma viene subito sconfitta al primo turno per mano della statunitense Jamie Hampton per 7-6, 3-6, 9-7. In doppio lei ed Anastasija Pavlju\u010denkova, raggiungono i quarti di finale dove cedono alle terze teste di serie Nadia Petrova e Katarina Srebotnik.\nPartecipa poi al nuovo torneo disputatosi a Norimberga dove esce sconfitta solo in semifinale dalla futura vincitrice Simona Halep al terzo set. La settimana seguente prende parte ad Eastbourne dove viene battuta ancora dalla Hampton questa volta nei quarti. In doppio, gioca questa volta con Hao-Ching Chan e raggiungono i quarti dove perdono dal duo italo-russo Pennetta/Vesnina. A Wimbledon perde al secondo turno contro Karin Knapp, mentre in doppio lei e la Pavlju\u010denkova vengono subito sconfitte dal team Aoyama/Scheepers.\nIl 15 settembre si aggiudica il suo quinto titolo WTA della carriera al torneo del Qu\u00e9bec battendo in finale la neozelandese Marina Erakovi\u0107 con il punteggio di\n6-4, 6-3.\n2014.\nL'anno di Lucie si apre con il torneo di Auckland dove viene accreditata della testa di serie numero 6, ma viene battuta subito al primo turno in due set dalla Morita. Disputa anche il torneo di Sydney e batte al primo turno Francesca Schiavone, estromette al secondo la numero 6 del torneo Caroline Wozniacki, prima di essere sconfitta ai quarti da Petra Kvitov\u00e1, numero 2 del seeding. Vince il suo primo torneo dell'anno in doppio con T\u00edmea Babos sempre a Sydney battendo in 3 set in finale la coppia Sara Errani/Roberta Vinci. Agli Australian Open, batte la Glushko al primo turno, la Hradeck\u00e1 nel secondo, ma viene estromessa dalla futura vincitrice del torneo Li Na in tre set, dopo che alla ceca \u00e8 stato annullato un match point sul 6-1 6-5.\nLa tennista ceca partecipa al torneo di Doha e vince la partita d'esordio in una splendida battaglia durata 3 set contro Kirsten Flipkens numero 16 del tabellone, estromette in 3 set Peng Shuai nel secondo turno ma esce di scena nel derby ceco nuovamente con Petra Kvitov\u00e1 nel terzo turno. Sia ad Indian Wells che a Miami, esce al terzo turno. Nel primo caso sconfitta da Simona Halep, nel secondo da Marija \u0160arapova in una bellissima partita. A Charleston esce di scena ai quarti contro la tedesca Andrea Petkovi\u0107, poi futura vincitrice.\nA Wimbledon giunge in semifinale senza perdere un set, dove viene sconfitta dalla connazionale Petra Kvitov\u00e1 in due set, poi vincitrice del torneo. Il 18 agosto raggiunge il 15\u00ba posto in classifica, entrando per la prima volta in carriera nella top-15\nIl buono stato di forma si conferma anche sul cemento americano. Malgrado la sconfitta al primo turno a Washington DC, a Montr\u00e9al e Cincinnati viene eliminata agli ottavi rispettivamente da Serena Williams e Simona Halep, giocatrici in testa alla classifica WTA. Agli US Open, viene eliminata al quarto turno dalla futura semifinalista del torneo, Shuai Peng. In seguito a questi risultati, raggiunge un nuovo best ranking come numero quattordici del mondo.\n2015: La prima finale Slam e i successi in doppio.\nLucie comincia l'anno alla Hopman Cup, dove gioca insieme ad Adam Pavlasek.\nAgli Australian Open, viene eliminata al primo turno in singolare da Jaroslava \u0160vedova. In coppia con la statunitense Bethanie Mattek-Sands, si aggiudica, invece, il torneo di doppio, battendo in finale Yung-Jan Chan e Jie Zheng con il punteggio di 6-4, 7-65. Vince il primo titolo stagionale a Doha dove batte in sequenza: Samantha Stosur (7-6 6-4), Ekaterina Makarova (6-2 6-7 6-3), Andrea Petkovi\u0107 (6-2 6-1), Carla Su\u00e1rez Navarro (6-3 6-2), Viktoryja Azaranka (6-4 6-3). Con questo risultato raggiunge il suo nuovo best ranking a numero 11 del mondo. Ad Indian Wells entra nel main-draw come testa di serie numero 10 e di conseguenza ha un bye al primo turno. Al secondo batte la teutonica Mona Barthel per 6-4 7-6(4) ma il suo cammino si interrompe al terzo turno, sconfitta da una brillante Elina Svitolina che la spunta in 2 set tirati, per 6(5)-7 5-7. Dopodich\u00e9 partecipa al torneo di Miami, dove perde per\u00f2 al primo turno contro Johanna Larsson, per 65-7 2-6. In Fed Cup contribuisce al passaggio in finale della Repubblica Ceca, battendo in tre set Caroline Garcia. Dopo 2 primi turni a Stoccarda e Praga, a Madrid sconfigge Alison Riske (6-4 6-2), Cvetana Pironkova (6-3 6-1), Roberta Vinci (6-4 66-7 6-0) prima di perdere in 3 combattutissimi set dalla Kuznecova, con lo score di 7-5 65-7 63-7. A Roma vince al primo turno Anna Karol\u00edna Schmiedlov\u00e1 7-66 63-7 6-4 ma al secondo viene eliminata dalla qualificata Alexandra Dulgheru, 66-7 al terzo. Disputa un ottimo Open di Francia raggiungendo la sua prima finale in un torneo dello Slam senza perdere un set, battendo nell'ordine Anastasija Pavlju\u010denkova, Kurumi Nara, Sabine Lisicki, la detentrice del torneo Marija \u0160arapova, Garbi\u00f1e Muguruza ed Ana Ivanovi\u0107. Si arrende in finale contro la numero 1 del mondo Serena Williams con il punteggio di 6-3, 62-7, 6-2. Con questo risultato raggiunge la settima posizione migliorando il suo best ranking.\nComincia la stagione sull'erba per Lucie. Questa si apre a Eastbourne dove per\u00f2 viene sconfitta al secondo turno da Dominika Cibulkov\u00e1 in 2 set. A Wimbledon entra come sesta serie di serie: al primo turno rimonta un set a Alison Riske (3-6 7-5 6-3). Al secondo si impone nettamente su Hsieh Su-Wei per 6-2 6-3 mentre al terzo doma Sloane Stephens in tre set, con lo score di 3-6 6-3 6-1. Al quarto turno si arrende, a sorpresa, all'americana Coco Vandeweghe, per 7-6(1) 7-6(4). Dopodich\u00e9, a Toronto, \u0160af\u00e1\u0159ov\u00e1 perde immediatamente dopo il bye al primo turno da Daria Gavrilova. A Cincinnati, invece, dopo il bye, elimina la Vandeweghe per 6-4 7-5 e al terzo turno approfitta del ritiro di Belinda Bencic mentre ai quarti si arrende ad Elina Svitolina per 4-6 6-2 6-0. A New Haven \u00e8 quarta testa di serie e dopo due vittorie agevoli su Daria Gavrilova e Irina-Camelia Begu, ai quarti vince un'incredibile battaglia contro Dominika Cibulkov\u00e1 per 6(4)-7 6-4 7-5 mentre in semifinale batte la lucky loser Lesja Curenko in 2 set. In finale affronta la connazionale Petra Kvitov\u00e1, tds numero 2. La finale, dopo una battaglia, viene vinta da Petra in 3 set, per 6(6)-7 6-2 6-2. Agli US Open e a Linz perde al primo turno, complice un'infezione batterica. A Mosca viene sconfitta da Anastasija Pavlju\u010denkova dopo un bye. Lucie riesce, per la prima volta in carriera, a qualificarsi per le WTA Finals di Singapore come 8\u00ba testa di serie. La ceca perde le prime due partite con Muguruza e con Kvitov\u00e1, prima di vincere il suo unico match del round robin contro la Kerber. Nonostante il fatto che Kvitov\u00e1, Kerber e Lucie avessero tutte 1 vittoria a carico, per la differenza di set vinti/persi ad accedere alle semifinali \u00e8 la Kvitov\u00e1 come seconda. Lucie chiude comunque l'anno a numero 9 del mondo.\n2016: 3\u00ba titolo Slam e bronzo Olimpico in doppio.\n\u0160af\u00e1\u0159ov\u00e1 decide di non prendere parte agli Australian Open per via dell'infezione batterica che gi\u00e0 l'aveva limitata agli US Open. La sua stagione si avvia per cui a Doha dove perde, in 2 set, da \u00c7a\u011fla B\u00fcy\u00fckak\u00e7ay al primo turno. Anche ad Indian Wells e a Miami, dopo un bye al primo turno, si arrende al secondo turno, rispettivamente a Jaroslava \u0160vedova (6-3 6-4) e Yanina Wickmayer (6-2 6-3). A Charleston \u00e8 quarta testa di serie e, dopo un bye al primo turno, viene superata da Louisa Chirico con un doppio 6-3. Comincia la stagione sul rosso a Stoccarda, dove viene piegata da Karol\u00edna Pl\u00ed\u0161kov\u00e1 in 3 lottati set. Nella settimana successiva si presenta a Praga, nel torneo di casa, dove \u00e8 testa di serie numero 2. Dopo la vittoria sulla Duque-Marino in rimonta, approfitta del ritiro di Lucie Hradeck\u00e1, quando la top-15 era avanti di un set e di un break. Nei quarti si impone su Hsieh Su-wei per 7-6(3) 7-5. In semifinale sfida la terza testa di serie e campionessa in carica Karolina Pliskova: nel primo set \u00e8 un break a decidere il parziale in favore di Lucie, che vince 6-4. Nel secondo \u00e8 Pliskova, che vola sul 3-0 ma, sul 4-2, la \u0160af\u00e1\u0159ov\u00e1 ottiene il contro-break e le due concludono il parziale al tie-break. In questa circostanza, la seconda testa di serie si impone 7-4 portando a casa il match e avendo la possibilit\u00e0 di giocare la 16\u00ba finale della carriera. Qui trova Samantha Stosur, che in precedenza ha usufruito del W/O di Svetlana Kuznecova. La finale viene vinta dalla tennista di casa, che batte l'avversaria per 3-6 6-1 6-4 in 2 ore di gioco. Per Lucie si tratta del 7\u00ba titolo in carriera, il secondo conquistato sulla terra rossa. Partecipa poi al torneo di Madrid dove, dopo la vittoria su Coco Vandeweghe, lascia il walk over alla Stosur al secondo turno. A Roma batte la wild-card di casa Francesca Schiavone per 6-3 6-2 per poi essere eliminata da Misaki Doi in 2 set. Al Roland Garros difende la finale conseguita nel 2015: dopo 2 successi agevoli su Vitalija D'ja\u010denko e Viktorija Golubic viene superata al terzo turno da Samantha Stosur per 6-3 6(0)-7 7-5. Non avendo replicato il risultato dell'annata precedente, Lucie perde 16 posizioni, ritrovandosi 29\u00ba. Dopodich\u00e9 si avvia per la ceca la stagione sull'erba: a Birmingham perde subito per mano della connazionale Petra Kvitov\u00e1. A Eastbourne, dopo un bye, viene estromessa da Anna-Lena Friedsam (7-6(5) 6-4). Fa infine tappa a Wimbledon. Al primo turno elimina la compagna di doppio Bethanie Mattek-Sands, annullandole 2 match-points. Al secondo turno prevale su Samantha Crawford per 6-3 6-4 mentre al terzo turno vince una partita infinita contro Jana \u010cepelov\u00e1 (4-6 6-1 12-10) ma agli ottavi viene estromessa da Jaroslava \u0160vedova (6-2 6-4). Nei cinque successivi tornei (Montr\u00e9al, Olimpiadi, Cincinnati, US Open e Tokyo) raccoglie solo 2 successi: uno ai Giochi Olimpici, contro Karin Knapp, uno nello slam americano contro la Gavrilova. Nel doppio, alle Olimpiadi, in coppia con Barbora Str\u00fdcov\u00e1, vincono la medaglia di bronzo, battendo nella \"finalina\" la coppia Hradeck\u00e1/Hlav\u00e1\u010dkov\u00e1 per 7-5 6-1. Insieme alla Mattek, conquistano lo US Open 2016 a discapito delle finaliste Caroline Garcia/Kiki Mladenovic. Per loro si tratta del 3\u00ba titolo slam della carriera. Con il successo in doppio di Wuhan, le 2 si sono infine garantite l'accesso al Master di fine anno. Qui la coppia raggiunge la finale dove viene per\u00f2 sconfitta dalle russe Ekaterina Makarova/Elena Vesnina, con il punteggio di 7-6 6-3.\n2017: 4\u00ba e 5\u00ba titolo slam nel doppio e numero 1 del mondo.\nInizia il nuovo anno nel miglior modo possibile, conquistando insieme alla Mattek-Sands, il quarto titolo slam di doppio, l'Australian Open, sconfiggendo in finale la cinese Peng Shuai e la ceca Andrea Hlav\u00e1\u010dkov\u00e1 con il punteggio di 6-7 6-3 6-3. \nA fine gennaio raggiunge la semifinale del WTA di Taipei, sconfitta per 6-4 6-2 dalla futura vincitrice, Peng Shuai. Raggiunge anche la finale sul cemento di Budapest, battuta dalla padrona di casa T\u00edmea Babos per 6-7 6-4 6-3. \nViene eliminata ai quarti di finale del Miami Open dalla danese Caroline Wozniacki per 6-4 6-3. Insieme alla sua compagna Mattek-Sands, vince il torneo di Charleston battendo la coppia di tenniste ceche formata da Lucie Hradeck\u00e1 e Kate\u0159ina Siniakov\u00e1 con lo score di 6-1 4-6 10-7. \nSempre in doppio, in coppia con Bethanie Mattek-Sands vince il suo quinto slam in carriera al Roland Garros sconfiggendo in finale la coppia di australiane composta da Ashleigh Barty e Casey Dellacqua con il punteggio di 6-2 6-1. \nIl 2017 della \u0160af\u00e1\u0159ov\u00e1 procede con una semifinale sull'erba di Nottingham e un'altra a Birmingham. A Wimbledon estromette facilmente Oc\u00e9ane Dodin con un doppio 6-2, prima di subire la rimonta da Shelby Rogers, che ha la meglio per 6-7 6-4 6-3. \nNel torneo di Toronto raggiunge i quarti di finale, dove viene sconfitta in tre parziali da Sloane Stephens, dopo essersi imposta sulla n\u00b0 11 del ranking Dominika Cibulkov\u00e1. In coppia con Barbora Str\u00fdcov\u00e1 viene fermata in semifinale dalla coppia Kv\u011bta Peschke/Anna-Lena Gr\u00f6nefeld per 6-1 7-5. In seguito, a Cincinnati si scontra al primo turno con la Stephens, venendo estromessa anche stavolta. Tuttavia, il 21 agosto, dopo aver raggiunto in doppio la semifinale in coppia con la connazionale Str\u00fdcov\u00e1, si issa alla posizione numero 1 nella classifica di doppio per la prima volta in carriera. Agli US Open raggiunge gli ottavi di finale sconfitta in due sets da Coco Vandeweghe, mentre insieme alla Strycova raggiunge un'altra semifinale, nella quale sono costrette a cedere il derby ceco a Kate\u0159ina Siniakov\u00e1/Lucie Hradeck\u00e1 per 6-2 7-5. \nChiude la stagione nel torneo del Quebec, nel quale \u00e8 la prima testa di serie. Raggiunge la semifinale battendo agevolmente Anna Tati\u0161vili, Sofia Kenin e Hradeck\u00e1, per poi venire eliminata nuovamente da T\u00edmea Babos, che si impone per 7-6 6-4. \n2018-2019: Declino.\n2018: Infortunio.\nLa stagione 2018 \u00e8 costellata da infortuni, infatti la ceca disputa solamente 11 tornei. A Sydney uscendo di scena all'esordio per mano di Angelique Kerber, mentre in coppia con Strycova si ritira prima del match valido per l'accesso alla finale. Nello Slam australian si impone su Ajla Tomljanovi\u0107 e Sorana C\u00eerstea, prima di venire fermata da Karol\u00edna Pl\u00ed\u0161kov\u00e1. In doppio escono di scena nei quarti di finale contro Hsieh Su-wei/Peng Shuai. \nNel torneo di Wimbledon si sbarazza di Kateryna Bondarenko e Agnieszka Radwa\u0144ska, per poi cedere a Ekaterina Makarova. Disputa un altro quarto di finale Slam, stavolta con la Mattek-Sands, ma non vanno oltre. \nSul suolo americano a Montreal, viene eliminata al secondo turno da Julia G\u00f6rges, mentre insieme a Mattek-Sands esce di scena all'esordio contro Ashleigh Barty/Demi Schuurs. Successivamente, a inizio novembre la ceca annuncer\u00e0 la sua intenzione di ritirarsi dal tennis durante gli Australian Open 2019.\nTermina la stagione fuori dalle migliori cento al mondo, precisamente al 106\u00ba posto della classifica. \n2019: Ritiro.\nNonostante la dichiarazione di Lucie di voler terminare la sua carriera agli Australian Open, posticipa la data al termine del Roland Garros. Tale decisione viene presa a causa dei problemi sia fisici che di salute della tennista. \nRitorna a competere solamente in doppio e fa il suo esordio nel torneo di Stoccarda. Qui, in coppia con Anastasija Pavlju\u010denkova raggiunge la finale, dove vengono rimontate dalle tedesche Anna-Lena Friedsam/Mona Barthel (6-2 3-6 [6-10]). Successivamente, insieme alla connazionale Barbora \u0160tefkov\u00e1, viene eliminata al primo turno a Praga dalla coppia Makoto Ninomiya/Jana Sizikova per 6-4 4-6 [13-11]. Partecipa allo Slam parigino in coppia con Dominika Cibulkov\u00e1, ma non va oltre il primo turno, in quanto vengono nettamente eliminate da Andrea Petkovi\u0107 e Sofia Kenin per 6-4 6-0. Lucie annuncia, lo stesso giorno del match, che questa \u00e8 stata definitivamente la sua ultima partita.\nVita privata.\nSposata dal 2011 con l'hockeista su ghiaccio Tom\u00e1\u0161 Plekanec, nel mese di luglio del 2019 annuncia la propria gravidanza: ha poi dato alla luce una bambina. La coppia vive nel Principato di Monaco."}
{"id": "2536649", "revid": "28592", "url": "https://it.wikipedia.org/wiki?curid=2536649", "title": "Distretto di Serov", "text": ""}
{"id": "2536650", "revid": "247933", "url": "https://it.wikipedia.org/wiki?curid=2536650", "title": "Provincia di Bernardino Bilbao", "text": ""}
{"id": "2536651", "revid": "767487", "url": "https://it.wikipedia.org/wiki?curid=2536651", "title": "Serovskij rajon", "text": "Il Serovskij rajon () \u00e8 un rajon dell'Oblast' di Sverdlovsk, nella Russia europea; il capoluogo \u00e8 Serov."}
{"id": "2536653", "revid": "702184", "url": "https://it.wikipedia.org/wiki?curid=2536653", "title": "Cimitero di Novodevi\u010dij", "text": "Il cimitero di Novodevi\u010dij () \u00e8 il pi\u00f9 importante cimitero di Mosca, situato presso il monastero di Novodevi\u010dij, convento del XVI secolo, patrimonio dell'umanit\u00e0 dal 2004.\nIl cimitero fu inaugurato nel 1898. Come altri importanti monasteri moscoviti (ad esempio il monastero di Danilov o il monastero di Donskoj) il convento di Novodevi\u010dij venne trasformato dalla nobilt\u00e0 russa in luogo di sepoltura.\nAnton \u010cechov fu uno dei primi personaggi interrati nella nuova necropoli, ed anche Nikolaj Gogol' venne in seguito spostato qui. Anche Michail Bulgakov, autore de \"Il maestro e Margherita\", \u00e8 sepolto in questo cimitero. Durante l'epoca sovietica divenne il cimitero pi\u00f9 esclusivo della Russia, grazie alla presenza di P\u00ebtr Kropotkin, Nikita Chru\u0161\u010d\u00ebv, Sergej Prokof'ev, Dmitrij \u0160ostakovi\u010d, Konstantin Stanislavskij e David Ojstrach.\nAttualmente nel cimitero sono sepolte 27\u00a0000 persone, tra cui famosi scrittori, artisti, militari e politici."}
{"id": "2536665", "revid": "640389", "url": "https://it.wikipedia.org/wiki?curid=2536665", "title": "Rauna di Sabicce", "text": "Rauna di Sabicce (in sloveno Tolminske Ravne\"', in tedesco \"Rauna\") \u00e8 un paese della Slovenia, frazione del comune di Tolmino.\nLa localit\u00e0 \u00e8 situata alle pendici delle Alpi Giulie all'interno del Parco Nazionale del Tricorno nell'alta valle dell'Isonzo.\nDurante il dominio asburgico fu frazione del comune di Sabicce\nTra le due guerre mondiali per un periodo fu frazione del comune di Santa Lucia di Tolmino della Provincia del Friuli per poi passare, nel 1927, alla ricostituita Provincia di Gorizia nel comune di Tolmino.\nAlture e passi principali.\nMonte Scherbina (\"Vrh nad \u0160krbino\"), mt 2054; Monte Vacu (\"Vogel\"), mt 1923; Passo Globoco (\"Globoko\"), 1828; Passo Scherbina (\"\u0160krbina\"), 1915; Monte Gran Cucco (\"Tolminski Kuk\"), mt 2086; Monte Iavor o Monte Acero di Tolmino (\"Javor\"), mt 1363; Monte Migauz (\"Tolminski Migovec\"), mt 1868; Cima Sprenza (\"Kopecko\"), mt 1547; Cima Cruscenza (\"Gru\u0161nica\"), mt 1570."}
{"id": "2536668", "revid": "59645", "url": "https://it.wikipedia.org/wiki?curid=2536668", "title": "Drago rosso", "text": ""}
{"id": "2536670", "revid": "287204", "url": "https://it.wikipedia.org/wiki?curid=2536670", "title": "Rayon (disambigua)", "text": ""}
{"id": "2536672", "revid": "726373", "url": "https://it.wikipedia.org/wiki?curid=2536672", "title": "Provincia di Arica", "text": "La provincia di Arica \u00e8 una provincia della regione di Arica e Parinacota nel Cile settentrionale. Il capoluogo \u00e8 la citt\u00e0 di Arica.\nAl censimento del 2002 possedeva una popolazione di 186.488 abitanti\nSuddivisione amministrativa.\nLa provincia \u00e8 divisa in due comuni:"}
{"id": "2536673", "revid": "73125", "url": "https://it.wikipedia.org/wiki?curid=2536673", "title": "Jacques Philippe Maraldi", "text": ""}
{"id": "2536674", "revid": "124123", "url": "https://it.wikipedia.org/wiki?curid=2536674", "title": "Marianne Brandt (artista)", "text": "Biografia.\nDal 1911 al 1917 frequenta la \"Gro\u00df-herzoglich-S\u00e4chsische Hochschule f\u00fcr Bildende Kunst\" di Weimar. Successivamente dal 1924 al 1926 studia presso la Bauhaus, seguendo i corsi di Josef Albers e L\u00e1szl\u00f3 Moholy-Nagy. Dal 1927 diventa collaboratrice del laboratorio di lavorazione del metallo della Bauhaus e si specializza nella lavorazione dell'argento. Dal 1928 al 1929 diventa vicedirettrice del laboratorio.\nNel 1929 si trasferisce a Berlino, dove collabora con Walter Gropius, occupandosi di mobili e di arredamento d'interni. Dal 1930 al 1933 si trasferisce a Gotha ed inizia a collaborare con la fabbrica \"Ruppelwerk\"."}
{"id": "2536675", "revid": "726373", "url": "https://it.wikipedia.org/wiki?curid=2536675", "title": "Provincia di Parinacota", "text": "La provincia di Parinacota \u00e8 una provincia della regione di Arica e Parinacota nel Cile settentrionale. Il capoluogo \u00e8 la citt\u00e0 di Putre. \nAl censimento del 2012 possedeva una popolazione di 1.991 abitanti.\nSuddivisione amministrativa.\nLa provincia \u00e8 divisa in due comuni:"}
{"id": "2536676", "revid": "73125", "url": "https://it.wikipedia.org/wiki?curid=2536676", "title": "Otto Hermann Leopold Heckmann", "text": ""}
{"id": "2536681", "revid": "767487", "url": "https://it.wikipedia.org/wiki?curid=2536681", "title": "Australian Men's Hardcourt Championships 1998", "text": "L'Australian Men's Hardcourt Championships 1998 \u00e8 stato un torneo di tennis giocato sul cemento. \u00c8 stata la 22\u00aa edizione del Torneo di Adelaide, che fa parte della categoria International Series nell'ambito dell'ATP Tour 1998. Si \u00e8 giocato ad Adelaide in Australia dal 5 al 12 gennaio 1998.\nCampioni.\nSingolare.\n Lleyton Hewitt ha battuto in finale Jason Stoltenberg 3-6, 6-3, 7-6 (7-4)\nDoppio.\n Joshua Eagle / Andrew Florent hanno battuto in finale Ellis Ferreira / Rick Leach 6-4, 6-7, 6-3"}
{"id": "2536686", "revid": "446353", "url": "https://it.wikipedia.org/wiki?curid=2536686", "title": "Antartica", "text": ""}
{"id": "2536689", "revid": "287204", "url": "https://it.wikipedia.org/wiki?curid=2536689", "title": "Sydney International Aquatic Centre", "text": "Il Sydney International Aquatic Centre, conosciuto anche come SOPAC, \u00e8 un centro acquatico edificato a Sydney, in Australia. Tra gli altri eventi, ha ospitato ai Giochi della XXVII Olimpiade le competizioni natatorie. Costruito nel 1994, ha una capacit\u00e0 di 10.000 posti a sedere, sebbene durante le sopracitate Olimpiadi sia arrivato a contenere circa 17.000 spettatori."}
{"id": "2536694", "revid": "110157", "url": "https://it.wikipedia.org/wiki?curid=2536694", "title": "Kategoria e Par\u00eb 1946", "text": "La Kategoria e Par\u00eb 1946 fu la nona edizione della massima serie del campionato albanese di calcio disputato tra il 14 aprile e il 26 dicembre 1946 e concluso con la vittoria del KS Vllaznia Shkod\u00ebr, al suo secondo titolo.\nCapocannoniere del torneo fu Xhevdet Shaqiri (KS Vllaznia Shkod\u00ebr) con 11 reti.\nFormula.\nCome nell'edizione precedente parteciparono al torneo12 squadre divise in due gironi da 6. Venne disputato un girone di andata e ritorno per un totale di 10 partite con le prime classificate che si incontrarono in uno spareggio per il titolo.\nQuattro squadre si ritirarono alla fine della stagione: Apolonia Fier, Besa Kavaj\u00eb, Erzeni Shijak e Spartaku Ku\u00e7ov\u00eb.\nIl \"SK Tirana\" cambi\u00f2 nome in \"17 Nandori Tiran\u00eb\", il \"KS Teuta Durr\u00ebs\" divent\u00f2 \"Ylli i Kuq Durr\u00ebs\" e il \"Ismail Qemali Vlor\u00eb\" divent\u00f2 \"KS Flamurtari Vlor\u00eb\"\nClassifica.\nGruppo B.\nLegenda:\nNote:\nFinale.\nL'andata venne disputata il 7 luglio a Valona mentre il ritorno il 26 dicembre a Scutari."}
{"id": "2536697", "revid": "1428919", "url": "https://it.wikipedia.org/wiki?curid=2536697", "title": "Shahrest\u0101n di Tuyserkan", "text": "Lo shahrest\u0101n di Tuyserkan o Toyserkan (farsi \u0634\u0647\u0631\u0633\u062a\u0627\u0646 \u062a\u0648\u06cc\u0633\u0631\u06a9\u0627\u0646) copre un'area di 1.556 km\u00b2 e confina a nord con gli shahrest\u0101n di Asadabad, di Bahar e di Hamadan, a est con lo shahrest\u0101n di Malayer, a ovest con quello di Kangavar (nella provincia di Kermanshah), a sud con lo shahrest\u0101n di Nahavand. Secondo il censimento del 1996 gli abitanti sono 118.954, con una densit\u00e0 di 76,4\u00a0km\u00b2. Sono musulmani sciiti di lingua persiana, mentre alcuni villaggi vicino alla provincia di Kermanshah parlano curdo, lori e turco.\nSuddivisione amministrativa.\n\u00c8 diviso in due circoscrizioni (\"bakhsh\"): \nCi sono inoltre 7 distretti rurali e 111 villaggi.\nGeografia fisica.\nIl monte pi\u00f9 alto \u00e8 il Picco Alvand (3574 m s.l.m.) che si trova tra Tuyserkan e Hamadan, mentre l'area pi\u00f9 bassa \u00e8 il villaggio di Karkhaneh, 1.555 m s.l.m.; la provincia si trova a un'altezza media di 1.784 m s.l.m..\nI due fiumi che l'attraversano sono il Qolqol rud e il Khorram rud (\"rud\" significa fiume)."}
{"id": "2536701", "revid": "110157", "url": "https://it.wikipedia.org/wiki?curid=2536701", "title": "Kategoria e Par\u00eb 1947", "text": "La Kategoria e Par\u00eb 1947 fu la decima edizione della massima serie del campionato albanese di calcio disputato tra il 16 marzo e il 1\u00ba ottobre 1947 e concluso con la vittoria del KF Partizani Tirana, al suo primo titolo.\nFormula.\nIl torneo torn\u00f2 a disputarsi con la formula del girone unico. Il numero delle squadre partecipanti scese a 9 e disputarono un turno di andata e ritorno per un totale di 16 partite.\nIn previsione di un aumento del numero di club non furono previste retrocessioni.\nIl \"KS Sk\u00ebnderbeu Kor\u00e7\u00eb\" cambi\u00f2 nome in \"Dinamo Kor\u00e7\u00eb\" mentre il \"17 Nandori Tiran\u00eb\" divent\u00f2 \"17 N\u00ebntori Tirana\".\nClassifica.\nLegenda:\nNote:"}
{"id": "2536702", "revid": "729019", "url": "https://it.wikipedia.org/wiki?curid=2536702", "title": "Ufag C.I", "text": "L'Ufag C.I era un monomotore biplano da ricognizione sviluppato dall'azienda austro-ungarica Ungarische Flugzeugfabrik AG (Ufag) alla fine degli anni dieci del XX secolo e prodotto, oltre che dalla stessa, anche su licenza dalla Ph\u00f6nix.\nEntrato in produzione nel 1918 riusc\u00ec ad essere utilizzato dalla K.u.k. Luftfahrtruppen, l'aeronautica militare austro-ungarica, solamente nelle fasi finali della prima guerra mondiale.\nStoria del progetto.\nL'Ufag, che dal 1915 produceva velivoli da combattimento su licenza della tedesco imperiale Jacob Lohner Werke und Sohn e della Hansa und Brandenburgischen Flugzeugwerke GmbH, decise di realizzare un proprio velivolo affidandone il progetto ad un gruppo di ingegneri progettisti diretto da Stanko Bloudek. Basandosi sull'esperienza acquisita nella produzione precedente, nel 1917 venne sviluppato il C.I, designazione imposta dalle normative Idflieg che assegnava il Type C ai velivoli da ricognizione. Dopo che gli iniziali tre esemplari, realizzati prima della fine dell'anno, furono valutati idonei al ruolo richiesto ne venne avviata la produzione in serie.\nPer ovviare alle richieste imposte dall'impegno bellico il C.I venne inoltre prodotto su licenza anche dalla Ph\u00f6nix Flugzeugwerke.\nTecnica.\nIl C.1 era un velivolo dall'aspetto piuttosto tradizionale e, come consuetudine per i velivoli dell'epoca, era realizzato con struttura mista in legno e tubi d'acciaio ricoperta da tela.\nLa fusoliera, a sezione quadrata, era caratterizzata dalla presenza di due abitacoli aperti in tandem, l'anteriore destinato al pilota ed il posteriore per l'osservatore/mitragliere. Posteriormente terminava in un impennaggio di coda tradizionale monoderiva, dotato di timone e piani orizzontali ricoperti in tela, questi ultimi controventati ed a pianta triangolare.\nLa configurazione alare era biplana a scalamento positivo, con ali superiore ed inferiore di ugual misura, la superiore posizionata poco pi\u00f9 alta e collegata alla fusoliera da un castello tubolare, l'unica dotata di alettoni, e l'inferiore spostata verso la parte posteriore; le due superfici erano collegate tra loro da una coppia di montanti interalari, una per lato, integrati da tiranti in cavetto d'acciaio.\nIl carrello d'atterraggio era semplice, fisso, costituito da un castello tubolare posto sotto la fusoliera dotato di grandi ruote collegate tra loro da un asse rigido, integrato posteriormente da un pattino d'appoggio.\nLa propulsione era affidata ad un motore Hiero 6, un 6 cilindri in linea raffreddato ad acqua capace di erogare una potenza pari a 230 PS (169 kW), abbinato ad un'elica bipala in legno a passo fisso.\nL'armamento era costituito da due (o tre) mitragliatrici Schwarzlose MG M.07/12 calibro 8 mm, una in caccia rivolta in avanti e la seconda, brandeggiabile e montata su un anello a corona, rivolta verso la parte posteriore, azionabile dal secondo membro dell'equipaggio.\nImpiego operativo.\nL'Ufag C.I venne introdotto nei primi mesi del 1918 e dopo la sua valutazione positiva progressivamente assegnato almeno a due Fliegerkompanie (Flik) della k.u.k. Luftfahrtruppen, le Flik 47/F e 58/D, nelle quali venne utilizzato in missioni di ricognizione, anche fotografica d'alta quota, fino al termine del conflitto.\nAl 15 ottobre ci sono in linea 2 esemplari nella Flik 58/D di Beano (Codroipo), 5 nella Flik 19K, 2 nella Flik 22K, 1 nella Flik 35K, 1 nella Flik 44K, 1 nella Flik 62D, 4 nella Flik 4P, 4 nella Flik 28K, 4 nella Flik 52K, 2 nella Flik 11F di San Pietro in Campo dell'Aeroporto di Belluno, 1 nella Flik 39P di San Pietro in Campo, 1 nella Flik 53S, 2 nella Flik 16K, 1 nella Flik 66K, 5 nella Flik 15F di Levico Terme, 1 nella Flik 24 e 3 nella Flik 36K di Novaledo."}
{"id": "2536704", "revid": "1442080", "url": "https://it.wikipedia.org/wiki?curid=2536704", "title": "Australian Men's Hardcourt Championships 1998 - Singolare", "text": "Il singolare del torneo di tennis Australian Men's Hardcourt Championships 1998, facente parte dell'ATP Tour, ha avuto come vincitore Lleyton Hewitt che ha battuto in finale Jason Stoltenberg 3-6, 6-3, 7-6 (7-4)."}
{"id": "2536707", "revid": "137232", "url": "https://it.wikipedia.org/wiki?curid=2536707", "title": "Psicoterapia cognitiva", "text": ""}
{"id": "2536711", "revid": "767487", "url": "https://it.wikipedia.org/wiki?curid=2536711", "title": "Andrew Wilson (calciatore 1896)", "text": "Carriera.\nGiocatore.\nWilson inizi\u00f2 la sua prima esperienza di calciatore nel 1914, unendosi al , ma a causa dello scoppio della prima guerra mondiale non riusc\u00ec a giocare molto. Per lui l'occasione della rivalsa giunse al termine del disastroso conflitto, quando venne tesserato dakla societ\u00e0 scozzese del Dunfermline Athletic, per poi comunque tornare nel 1920 nel club che lo aveva lanciato.\nDal 1920 al 1923 Wilson gioc\u00f2 12 partite per la nazionale scozzese, segnando un gol in ciascuna apparizione.\nDopo essere diventato il capocannoniere della stagione 1922-1923, nel novembre 1923 venne ceduto al per 6.500\u00a3. In tutti gli anni con la maglia dei \"Blues\" fece 253 presenze e 52 gol, per poi unirsi ai concittadini del QPR, terminando infine la sua carriera coi francesi dello Sporting Club N\u00eemois.\nAllenatore.\nWilson ebbe una breve esperienza di allenatore dal 1934 al 1937 per conto del Walsall, ma non riusc\u00ec ad ottenere brillanti risultati."}
{"id": "2536712", "revid": "110157", "url": "https://it.wikipedia.org/wiki?curid=2536712", "title": "Kategoria e Par\u00eb 1948", "text": "La Kategoria e Par\u00eb 1948 fu l'undicesima edizione della massima serie del campionato albanese di calcio disputato tra il 21 marzo e il 25 agosto 1948 e concluso con la vittoria del KF Partizani Tirana, al suo secondo titolo.\nCapocannoniere del torneo fu Zihni Gjinali (KF Partizani Tirana) con 11 reti.\nFormula.\nLe 14 partecipanti furono suddivise in due gironi, da 6 e 8 squadre ciascuno con le prime classificate che si incontrarono per determinare il vincitore del campionato.\nAlla fine della stagione 4 squadre furono retrocesse: Sqhiponja Gjirokast\u00ebr, KS Traktori Lushnja, KS Tomori Berat, Spartaku Ku\u00e7ov\u00eb.\nClassifica.\nGruppo B.\nLegenda:\nNote:\nFinale.\nL'incontro venne disputato il 25 agosto a Tirana."}
{"id": "2536718", "revid": "181699", "url": "https://it.wikipedia.org/wiki?curid=2536718", "title": "L'amico Gipsy (serie televisiva)", "text": ""}
{"id": "2536721", "revid": "110157", "url": "https://it.wikipedia.org/wiki?curid=2536721", "title": "Kategoria Superiore 2001-2002", "text": "La Kategoria Superiore 2001-2002 fu la 63\u00aa edizione della massima serie del campionato albanese di calcio disputata tra il 22 settembre 2001 e il 25 maggio 2002 e conclusa con la vittoria della Dinamo Tirana, al suo sedicesimo titolo.\nCapocannoniere del torneo fu Indrit Fortuzi con 24 reti.\nFormula.\nCome nella stagione precedente le squadre partecipanti furono 14 e disputarono un turno di andata e ritorno per un totale di 26 partite.\nLe ultime due classificate furono retrocesse in Kategoria e Dyt\u00eb.\nLe squadre qualificate alle coppe europee furono quattro: la vincente del campionato fu ammessa alla UEFA Champions League 2002-2003, la seconda classificata e la vincente della coppa d'Albania alla Coppa UEFA 2002-2003 pi\u00f9 un'ulteriore squadra alla Coppa Intertoto 2002.\nClassifica.\nLegenda:\nNote:"}
{"id": "2536724", "revid": "107831", "url": "https://it.wikipedia.org/wiki?curid=2536724", "title": "Heineken Open 1998", "text": "L'Heineken Open 1998 \u00e8 stato un torneo di tennis giocato sul cemento.\n\u00c8 stata la 31\u00aa edizione dell'Heineken Open,che fa parte della categoria International Series nell'ambito dell'ATP Tour 1998.\nSi \u00e8 giocato all'ASB Tennis Centre di Auckland in Nuova Zelanda,\ndal 12 al 19 gennaio 1999.\nCampioni.\nSingolare.\n Marcelo R\u00edos ha battuto in finale Richard Fromberg 4-6, 6-4, 7-6 (7-3)\nDoppio.\n Patrick Galbraith / Brett Steven hanno battuto in finale Tom Nijssen / Jeff Tarango 6-4, 6-2"}
{"id": "2536726", "revid": "28592", "url": "https://it.wikipedia.org/wiki?curid=2536726", "title": "Regata weekend", "text": ""}
{"id": "2536730", "revid": "339392", "url": "https://it.wikipedia.org/wiki?curid=2536730", "title": "Municipal'nij rajon", "text": ""}
{"id": "2536733", "revid": "709565", "url": "https://it.wikipedia.org/wiki?curid=2536733", "title": "L'amico Gipsy", "text": ""}
{"id": "2536734", "revid": "599013", "url": "https://it.wikipedia.org/wiki?curid=2536734", "title": "Paolo Giuliani", "text": "Carriera.\nAlto 202\u00a0cm, di ruolo ala/centro, ha militato in numerose societ\u00e0 italiane. Per due stagioni ha giocato anche in Germania in Bundesliga con Francoforte e Gie\u00dfen.\nIn Italia ha militato in Serie A1 con la Viola Reggio Calabria."}
{"id": "2536735", "revid": "7", "url": "https://it.wikipedia.org/wiki?curid=2536735", "title": "Cornamuse", "text": ""}
{"id": "2536736", "revid": "287204", "url": "https://it.wikipedia.org/wiki?curid=2536736", "title": "Croce di Monte Bove", "text": "Croce di Monte Bove \u00e8 l'anticima ovest del Monte Bove nord, nel massiccio del Monte Bove, sottogruppo settentrionale della catena dei Monti Sibillini, situata nelle Marche, in Provincia di Macerata (1905 m).\n\"Croce di Monte Bove\"' \u00e8 la minore e pi\u00f9 occidentale delle cime del massiccio del Monte Bove, domina le vallate del fiume Ussita e le frazioni dell'omonimo comune. Sulla cima \u00e8 situata una croce metallica di grandi dimensioni, ben visibile dal fondovalle, in sostituzione di una vecchia croce lignea andata distrutta alla fine degli anni settanta. La cima \u00e8 formata da rocce calcaree e detriti e costituisce un ottimo punto panoramico sulla valle dell'Ussita e sulla Val di Bove, raggiungibile sia da quest'ultima che dalla cresta che scende dalla cima del Monte Bove nord."}
{"id": "2536739", "revid": "92723", "url": "https://it.wikipedia.org/wiki?curid=2536739", "title": "Honda Juno", "text": "Il Juno era uno scooter prodotto dalla Honda. Ne furono realizzate, in tempi diversi, due versioni. La prima serie, la K, fu prodotta nel 1954, la seconda, la M, venne prodotta solo nel 1962. Malgrado lo scarso risultato commerciale, la sperimentazione sui materiali plastici perseguita sul Juno fu decisiva per il successivo sviluppo della Super Cub, il veicolo a motore pi\u00f9 prodotto di ogni tempo.\nSerie K.\nIl Juno serie K era un veicolo volutamente complesso. Fu il primo scooter prodotto dalla Honda e si trov\u00f2 a competere sul mercato con il Mitsubishi Silver Pigeon e con il Fuji Rabbit. Venne realizzato in tre sottoversioni: K, KA e KB.\nIl veicolo era dotato di avviamento elettrico, protezione completa e parabrezza dotato di pannello antiriflesso che si ritraeva all'indietro. Le luci di segnalazione erano integrate con la carrozzeria. Quest'ultima era realizzata in fibra di vetro rinforzata, materiale utilizzato per la prima volta in Giappone.\nLo scooter per\u00f2 non si rivel\u00f2 un successo commerciale e in 18 mesi ne furono prodotti solo 5.980. Kihachiro Kawashima, che si ritir\u00f2 nel 1979 come vicepresidente della Honda, defin\u00ec il Juno uno \"splendido fallimento\". Infatti si rivel\u00f2 costoso, il motore aveva la tendenza a surriscaldarsi e la carrozzeria si dimostr\u00f2 pi\u00f9 pesante di quanto ipotizzato. Quest'ultimo fatto rese lo scooter sottopotenziato e goffo. La nuova sospensione cre\u00f2 qualche problema e, infine, gli acquirenti non gradirono la disposizione del cambio di tipo motociclistico.\nL'ultima versione prodotta del Juno si distingue per le prese d'aria posteriori allargate e per l'aggiunta di nuove prese d'aria sul parabrezza. La tecnologia sviluppata per il Juno serie K verr\u00e0 per\u00f2 applicata alla produzione motociclistica successiva.\nSerie M.\nIl Juno serie M, prodotto nelle sottoversioni M80 e M85, rappresent\u00f2 un approccio completamente differente. Venne eliminata la protezione della parte superiore al parabrezza e come motore venne scelto un bicilindrico piatto dotato di ventola di raffreddamento. Il motore non era coperto dalla carrozzeria ma restava visibile. Il telaio era del tipo monoscocca, pi\u00f9 convenzionale, realizzata in acciaio.\nNovit\u00e0 di questo mezzo era la trasmissione idraulico/meccanica tipo Badalini dalla quale verr\u00e0 poi sviluppata la trasmissione Hondamatic.\nIn pratica sia l'M80 che l'M85 erano lo stesso mezzo, la differenza tra le due versioni era costituita dalla maggiore cilindrata dell'M85, versione introdotta a met\u00e0 anno. La produzione del Juno fu interrotta alla fine del 1962 dopo che ne erano stati realizzati 5.880 esemplari."}
{"id": "2536744", "revid": "92723", "url": "https://it.wikipedia.org/wiki?curid=2536744", "title": "Mitsubishi Silver Pigeon", "text": "Il Silver Pigeon era uno scooter prodotto in Giappone dalla Mitsubishi tra il 1946 e il 1963.\nIl contesto.\nIl primo modello fu il C-10 presentato nel 1946, dotato di motore monocilindrico raffreddato ad aria di 112 cm\u00b3 e insieme al Mitsubishi Mizushima costitu\u00ec il contributo della Mitsubishi al boom della mobilit\u00e0 personale del Giappone del dopoguerra.\nNella prima versione non era provvisto di alcuna protezione aerodinamica e il propulsore forniva una potenza approssimativa di 1,5 cavalli. Le versioni successive videro la comparsa delle prime carenature, man mano ampliate, e alcune variazioni di cilindrata.\nLo scooter si dimostr\u00f2 un buon successo di vendite e rest\u00f2 in produzione per oltre 20 anni. Durante gli anni cinquanta ottenne, per tre anni consecutivi, il premio \"Best in Styling\" della rivista Motor Cyclist. Tra il 1950 e il 1964 mantenne una quota di mercato pari al 45 % delle vendite di scooter in Giappone. Il suo concorrente principale fu il Fuji Rabbit, seguito dallo Honda Juno.\nLa produzione venne interrotta nel 1963 dopo che ne erano stati prodotti 463.000. Un modello di successo di questo scooter fu il C-200, introdotto nel 1960, del quale verranno venduti pi\u00f9 di 38.000 esemplari."}
{"id": "2536745", "revid": "729019", "url": "https://it.wikipedia.org/wiki?curid=2536745", "title": "Nocardiosi", "text": "La nocardiosi \u00e8 una infezione granulomatosa suppurativa di entit\u00e0 acuta o cronica, spesso disseminata, causata nella maggior parte dei casi da alcune specie del batterio aerobio Gram positivo Nocardia, batterio saprofita del terreno.\nModalit\u00e0 di trasmissione.\nIl batterio penetra nell'organismo usualmente attraverso i polmoni, mentre pi\u00f9 raramente il contagio avviene per via intestinale o attraverso lesioni sulla cute.\nEpidemiologia.\nLa malattia \u00e8 ubiquitaria, si presenta perci\u00f2 in tutte le regioni del mondo e colpisce individui di ogni et\u00e0 e sesso, sebbene vengano colpiti soprattutto anziani e soggetti maschi.\nLa nocardiosi si presenta meno, rispetto ad altre patologie, nei pazienti affetti da AIDS. Anche se comunque l'immunodeficienza, dovuta ad esempio anche ad una terapia corticosteroidea, rappresenta un fattore che accompagna spesso alle infezioni.\nClinica.\nSegni e sintomi.\nLa malattia si presenta come una infezione polmonare che, diffondendosi talvolta per via ematica, pu\u00f2 causare ascessi a livello cerebrale. Gli ascessi cutanei si verificano raramente, mentre le lesioni polmonari causano tosse, brividi, dolore toracico e debolezza.\nEsami di laboratorio e strumentali.\nLa malattia si diagnostica attraverso l'identificazione del batterio nelle colture di tessuti (o nell'espettorato o nel pus nelle quali sono visibili ife ramificate con la colorazione di Gram).\nTrattamento.\nSe non curata, ha esito fatale. La maggior parte dei pazienti risponde lentamente alla terapia che, a base di sulfamidici, deve essere protratta per mesi."}
{"id": "2536748", "revid": "1442080", "url": "https://it.wikipedia.org/wiki?curid=2536748", "title": "Heineken Open 1998 - Singolare", "text": "Il singolare del Heineken Open 1998 \u00e8 stato un torneo di tennis facente parte dell'ATP Tour.\nJonas Bj\u00f6rkman era il detentore del titolo, ma quest'anno non ha partecipato.\nMarcelo R\u00edos ha battuto in finale Richard Fromberg 4-6, 6-4, 7-6 (7-3)."}
{"id": "2536749", "revid": "28402", "url": "https://it.wikipedia.org/wiki?curid=2536749", "title": "Stato (materia)", "text": ""}
{"id": "2536751", "revid": "1632387", "url": "https://it.wikipedia.org/wiki?curid=2536751", "title": "Vetrina (ceramica)", "text": "Nella produzione ceramica la vetrina \u00e8 un rivestimento vitreo trasparente applicato sul corpo ceramico prodotto. Il materiale ceramico che ne viene rivestito prende il nome di \"invetriato\". La vetrina possiede funzioni impermeabilizzanti, decorative e protettive. \nIn pratica \u00e8 un ulteriore strato trasparente applicato al prodotto in ceramica che serve a proteggerlo ed abbellirlo senza alterare gli eventuali disegni e la colorazione sottostante.\nLa vetrina si applica di norma sul corpo ceramico gi\u00e0 sottoposto a cottura (biscotto) prima della ricottura.\nSi distingue da un'altra tipologia di rivestimenti vitrei detti smalti in quanto gli smalti sono coprenti e non trasparenti."}
{"id": "2536754", "revid": "6923", "url": "https://it.wikipedia.org/wiki?curid=2536754", "title": "Wartburg 311", "text": "La Wartburg 311 (o \"AWE 311 Wartburg\" o \"AWE Wartburg 311\") ed i modelli da essa derivati, ossia la Wartburg 312 e la Wartburg 313, erano tre autovetture di fascia media prodotta complessivamente tra il 1956 e il 1967 dalla Automobilwerk Eisenach nell'allora Repubblica Democratica Tedesca.\nStoria e profilo.\nIl contesto storico.\nNei primi anni successivi alla fine della Seconda Guerra Mondiale, dopo la spaccatura tra le due Germanie, le fabbriche che sorgevano nel territorio della neonata Germania Orientale furono accorpate in un conglomerato industriale denominato IFA, gestito dal governo tedesco orientale e che si occup\u00f2 della produzione di praticamente tutti i veicoli da destinare alla popolazione di quel nuovo Paese. Gli impianti della \"IFA\" incorporarono principalmente tutti gli ex-siti produttivi della vecchia Auto Union. Anche i veicoli prodotti erano ancora quelli gi\u00e0 proposti immediatamente prima dello scoppio del sanguinoso conflitto. Per quanto riguarda la produzione automobilistica, vale la pena citare i modelli IFA F8 ed IFA F9, cloni della DKW F8 e del prototipo DKW F9 d'anteguerra. Ma sotto il controllo del governo della Germania dell'Est passarono anche altri siti, tra cui l'ex-stabilimento BMW di Eisenach. Fu proprio qui che a partire dal 1953 fu dirottata la produzione della \"F9\", la cui nuova denominazione adottata da quel momento fu quella di \"EMW 309\", dove la sigla \"EMW\" stava ad indicare la \"Eisenacher Motorenwerke\", una delle molteplici ragioni sociali adottate dalla fabbrica nel corso della sua storia quasi secolare. Tuttavia la \"EMW 309\" era un modello tecnicamente superato, per quanto avesse suscitato interesse prima della guerra, ormai i tempi erano cambiati. Stilisticamente era ancora sufficientemente in linea con i tempi, sebbene ormai non pi\u00f9 modernissimo. Praticamente lo stesso corpo vettura veniva usato nello stesso periodo dalla nuova DKW rinata ad Ingolstadt per i suoi modelli post-bellici. Ma le autorit\u00e0 tedesco orientali, ormai ampiamente seccate dalla quantit\u00e0 di cause legali intentate per plagio dalle fabbriche occidentali, stavano gi\u00e0 correndo ai ripari: proprio nel momento in cui la \"EMW 309\" cominci\u00f2 ad uscire dalle linee di Eisenach, la ragione sociale della fabbrica fu mutata definitivamente in AWE. Inizialmente, per\u00f2, il marchio dei modelli prodotti rimase quello di \"EMW\". Un nuovo marchio sarebbe stato utilizzato solo in seguito, per commercializzare il modello che avrebbe sostituito la \"EMW 309\". Ma prima di quel momento sarebbero accaduti dei fatti curiosi e molto significativi che avrebbero caratterizzato il periodo relativo alla genesi del nuovo modello.\nGenesi e debutto.\nIn realt\u00e0, infatti, il progetto per un modello pi\u00f9 moderno rispetto alla \"EMW 309\" era gi\u00e0 stato avviato in gran segreto dalla dirigenza della \"Automobilwerk Eisenach\" in concomitanza con l'avvio della produzione della \"EMW 309\" stessa ad Eisenach. Episodi di progettazione, per cos\u00ec dire, \"clandestina\" furono frequenti nel regime vigente all'epoca nella neonata Germania Orientale. Infatti, per ogni iniziativa, anche di poco conto, occorreva il benestare del governo della Germania Orientale e a volte le autorizzazioni non venivano concesse. Per questo, i progettisti della \"AWE\" cominciarono a lavorare alle spalle delle autorit\u00e0: su un telaio ripreso pari pari da una \"309\" venne montata una nuova carrozzeria, sempre a 2 porte, ma pi\u00f9 moderna. Il risultato per\u00f2 non convinse la dirigenza perch\u00e9 il passo fu ritenuto troppo corto e rendeva poco slanciata la linea della vettura. Si procedette quindi alla modifica di un ulteriore telaio \"F9/309\", al quale fu allungato l'interasse di 10\u00a0cm e fu montata una nuova carrozzeria, simile alla precedente, ma la cui zona centrale allungata permise di inserire due portiere per lato. Questo prototipo, terminato nell'ottobre 1954 e che recava la sigla \"EMW 311\", piacque decisamente di pi\u00f9. Ma a quel punto divenne impossibile continuare a nascondere il progetto alle autorit\u00e0 governative. Quando queste vennero a conoscenza del progetto clandestino rimasero inizialmente contrariate per lo sperpero inaudito di denaro pubblico, tanto che al responsabile di progetto (nonch\u00e9 direttore della fabbrica di Eisenach), Martin Zimmermann, fu comminata una sanzione disciplinare consistente in una multa di 5.000 DDM. Ma in seguito, riflettendo sull'accaduto, pensarono alle potenzialit\u00e0 commerciali che il nuovo modello avrebbe potuto avere sia nella DDR sia nei mercati esteri, anche quelli occidentali. Questa nuova vettura avrebbe potuto riscattare la Germania Orientale dalla reputazione di Paese povero che si era costruita intorno a s\u00e9, avrebbe potuto avvicinare l'industria automobilistica della Germania Orientale ai livelli di quella Occidentale. Per questo motivo, nonostante l'iniziativa non autorizzata, il governo della DDR decise di stanziare un fondo di 7 milioni di DDM. per portare la vettura sul mercato. Come nuovo marchio commerciale si scelse quello di \"Wartburg\", lo storico nome che richiama l'omonimo castello medievale situato nei pressi di Eisenach. Si tratt\u00f2 della terza volta che tale nome venne utilizzato per una vettura. In precedenza fu utilizzato per la del 1898 e per una particolare versione sportiva della BMW 3/15 risalente al 1930.\nNel mese di ottobre del 1955 furono realizzati 162 esemplari di preserie: di questi, alcuni furono allestiti e preparati per partecipare ad alcuni rally locali al fine di testarne le doti di affidabilit\u00e0 e robustezza. Mancando il tempo per effettuare ulteriori test, la stragrande maggioranza di questi esemplari di preserie furono venduti a privati residenti nel circondario di Eisenach allo scopo di farli testare da loro e correggere quindi eventuali difetti.\nI primi esemplari definitivi cominciarono ad uscire dalle linee di montaggio dello stabilimento di Eisenach il 2 gennaio 1956, mentre pochi giorni dopo vi fu la presentazione in anteprima al Salone dell'automobile di Bruxelles.\nDesign e meccanica.\nRispetto al modello uscente, la \"Wartburg 311\" si present\u00f2 con una rivoluzione stilistica: abbandonata la forma ad uovo del corpo vettura della \"EMW 309\", il nuovo modello propose forme sempre arrotondate, ma anche pi\u00f9 moderne e slanciate. Il frontale, pi\u00f9 sottile che in precedenza, era dominato dai proiettori tondi e da una calandra allungata. Il cofano, pi\u00f9 slanciato che nella \"309\", conferiva snellezza alla vista laterale, dalla quale era possibile notare anche la quasi totale assenza di parafanghi sporgenti, se si escludono quelli posteriori, ancora parzialmente visibili, i quali andavano a coprire una parte della zona riservata alle portiere posteriori. I passaruota ricavati posteriormente erano leggermente carenati in modo da riprendere uno dei tratti gi\u00e0 visti nella \"IFA F9\" e nella \"EMW 309\". La coda era sfuggente e con un leggero accenno di pinne, sulla cui sommit\u00e0 trovavano posto i fari posteriori. Internamente l'abitacolo riusciva ad offrire pi\u00f9 spazio di prima per gli occupanti, merito soprattutto del passo aumentato di 10\u00a0cm. Inoltre, l'abitacolo stesso era pi\u00f9 luminoso per via dell'ampia superficie vetrata, migliorando anche la visibilit\u00e0 del conducente durante le manovre. Anche il bagagliaio risultava pi\u00f9 capiente. Il posto guida era caratterizzato da un cruscotto a due quadranti, uno con funzione di tachimetro e l'altro che raggruppava alcuni indicatori secondari. Era presente anche l'accendisigari ed il portacenere, ossia quello che oggi verrebbe denominato \"pacchetto fumatori\".\nLa \"Wartburg 311\" nacque sul telaio della \"EMW 309\" e della \"IFA F9\". Si ritrovava quindi la stessa struttura in acciaio con longheroni congiunti alle estremit\u00e0 a formare un ovale, rinforzato mediante traverse anch'esse in acciaio. L'unica differenza rispetto ai due modelli precedenti fu la misura del passo che, come gi\u00e0 detto, fu allungato di 10\u00a0cm. L'avantreno era a ruote indipendenti con balestra trasversale in alto e bracci trasversali in basso, mentre il retrotreno era ad assale rigido, anch'esso con balestra trasversale, ma con bracci longitudinali. Su entrambi gli assi erano presenti ammortizzatori idraulici telescopici a doppio effetto. Quanto all'impianto frenante, esso era a quattro tamburi con ceppi interni.\nAl suo debutto, la \"Wartburg 311\" era equipaggiata con lo stesso tricilindrico a due tempi gi\u00e0 montato sulla \"309\", con cilindrata pari a 900 cm\u00b3. Le migliorie apportate alla meccanica, unite all'aumento del passo, hanno causato un aumento di circa 120\u00a0kg della massa a vuoto del veicolo. Per questo motivo, al fine di non peggiorare le prestazioni rispetto al modello uscente, la potenza massima del propulsore \u00e8 stata portata da 30 a 37 CV. In questo modo, nella sua versione di base iniziale, la \"Wartburg 311\" riusc\u00ec a raggiungere una velocit\u00e0 massima di 115\u00a0km/h. Il cambio era del tipo manuale a 4 marce tutte non sincronizzate.\nEvoluzione.\nI primi anni di carriera.\nInizialmente la \"Wartburg 311\" fu proposta unicamente con carrozzeria berlina a 4 porte e sei finestrini, e questo nonostante tra gli esemplari di preserie figurassero anche altre varianti. Il fatto che questa nuova vettura fosse stata presentata fin da subito in un Salone di un Paese occidentale testimonia come nelle mire della \"AWE\", ed in particolare del governo tedesco orientale, vi furono anche i mercati dell'Europa dell'Ovest. Ma non vennero trascurati neppure i potenziali clienti dei Paesi dell'Europa orientale, e cos\u00ec ecco che due mesi dopo la sua prima presentazione, al Salone di Lipsia tenutosi nel marzo 1956 la \"Wartburg 311\" fece bella mostra di s\u00e9 anche davanti al pubblico d'oltrecortina, stavolta affiancata anche da una versione giardinetta, denominata \"Kombi\", da una versione cabriolet e da una versione pick-up. La \"Kombi\", a differenza della berlina era caratterizzata dalla presenza di due sole porte laterali, ma in compenso era in grado di dare spazio a carichi e bagagli voluminosi, per un totale di 400\u00a0kg di portata, passeggeri compresi. A differenza della berlina, poi, la \"Kombi\" non fu assemblata ad Eisenach ma a Halle, presso una carrozzeria inglobata gi\u00e0 tempo nel complesso industriale della \"IFA\". Per quanto riguarda la versione cabriolet, denominata \"311 Kabriolett\", si tratt\u00f2 di una versione assemblata anche in questo caso fuori da Eisenach, e pi\u00f9 precisamente presso la \"Karosseriewerk Dresden\" (\"KWD\"), ossia quella che una volta, prima della guerra, era nota come Carrozzeria Gl\u00e4ser, con sede a Dresda. Essendo un modello di nicchia, pi\u00f9 esclusivo rispetto alla normale berlina standard, la cabriolet era caratterizzata da un prezzo di listino superiore (17.100 DDM) e da finiture pi\u00f9 lussuose, come ad esempio i sedili in pelle e la verniciatura bicolore. Oggi come allora, questa versione \u00e8 considerata tra la pi\u00f9 riuscite dell'intera gamma \"311\" e testimonia come i difficili periodi attraversati durante e dopo la guerra non avessero intaccato l'alta professionalit\u00e0 dei mastri carrozzieri di quell'azienda cos\u00ec rinomata vent'anni prima.\nLa presentazione della \"Wartburg 311\" a Lipsia suscit\u00f2 molto entusiasmo presso il pubblico. La vettura divenne molto popolare anche presso la stampa dei Paesi occidentali: furono apprezzate la tenuta di strada e le prestazioni, in linea con la concorrenza nonostante il prezzo contenuto, pari a 14.700 DDM. Meno apprezzate furono invece le doti di consumo carburante, visto che 100\u00a0km di strada richiedevano un fabbisogno compreso tra i 12 ed 14 litri di carburante. Si \u00e8 parlato del prezzo contenuto, ma occorre comunque tener presente che la \"Wartburg 311\" rimase pur sempre una vettura che non tutti furono in grado di permettersi. Va tenuto presente che nella DDR di quegli anni lo stipendio medio di un operaio era di 500 DDM, per cui sarebbe stato un problema poter arrivare ad acquistare una vettura del genere. La \"Wartburg 311\" rimase quindi appannaggio di ceti sociali un po' pi\u00f9 agiati. Entro la fine del 1956, e pi\u00f9 precisamente il 1\u00ba ottobre, la gamma si ampli\u00f2 notevolmente con l'arrivo di un'altra variante di carrozzeria, la trasformabile, basata sulla berlina standard e dotata appunto di un tetto in tela ripiegabile. Inizialmente, la carrozzeria della cosiddetta \"311 Faltdachlimousine\" fu proposta solo in tinta unita, ma in seguito sarebbe stata proposta come optional anche la verniciatura bicolore. Contemporaneamente alla trasformabile fu posto finalmente in listino anche il pick-up su base \"311\", gi\u00e0 presentato diversi mesi prima a Lipsia. Destinata prevalentemente ad utilizzi come mezzo da lavoro e pi\u00f9 che altro per i mercati esteri, la versione pick-up, denominata \"Schnelllieferwagen\", veniva assemblata come anche la \"Kombi\" presso la carrozzeria di Halle. In fondo, almeno per quanto riguardava le prime versioni pick-up, si trattava di versioni \"Kombi\" senza il tetto e senza sedili posteriori. Il fatto che questo pick-up fosse stato destinato prevalentemente a mercati esteri, ed in particolare occidentali, fu motivato dall'elevato prezzo di listino che la \"AWE\" fu costretta ad applicare.\nAnche nel 1957 vi furono numerose novit\u00e0: debuttarono tre nuove varianti della \"Wartburg 311\": la prima fu la cosiddetta \"Camping-Limousine\", una \"Kombi\" allestita per il tempo libero, per le gite di famiglia durante i week-end, per i picnic, ecc. Presentata a Lipsia nel marzo 1957, questa \"Kombi\" era dotata finalmente di quattro portiere laterali e di finestrini laterali posteriori estesi fino ad una piccola parte del tetto, mentre la restante porzione di tetto era costituita da un telo apribile come nelle berline trasformabili. Inoltre, i sedili potevano essere abbattuti per creare due posti letto affiancati. Infine l'allestimento era assai ricco e completo per garantire il massimo del confort e del benessere durante le gite fuori porta. La seconda nuova variante di carrozzeria che esord\u00ec nel 1957 fu la \"Sport-Roadster\", la versione pi\u00f9 sportiva della gamma. La terza fu invece la cosiddetta \"311 Coup\u00e9\", simile alla berlina, ma con sole due porte laterali ed un lunotto ridisegnato di tipo panoramico. Tale versione fu assemblata inizialmente in un'altra storica ex-carrozzeria degli anni ruggenti, ossia la \"VEB Karosseriewerk Meerane\" (KWM), una volta nota come \"Hornig Meerane Karosseriebau\". Sempre nel 1957 debutt\u00f2 la berlina in allestimento \"Luxus\", che si distingueva dalla berlina standard per la presenza tra l'altro di alcuni inserti cromati sulla carrozzeria, per la verniciatura bicolore e per i nuovi rivestimenti interni in tessuto pregiato. L'allestimento \"Luxus\" divenne disponibile nello stesso anno anche per la trasformabile. Un'altra versione particolare fu la \"311 Einsatzwagen\", ossia la versione in allestimento militare, presentata a Lipsia e destinato alle forze di polizia della DDR. Tale versione non sarebbe entrata per\u00f2 in produzione immediatamente, ma solo qualche tempo dopo. Per quanto riguarda gli aggiornamenti tecnici, vale la pena di menzionare l'arrivo di un nuovo alternatore da 180 watt in luogo del precedente da 130.\nNel 1958 fu tolta di produzione la versione pick-up, mentre a dicembre la versioni \"Kombi\" poterono essere ordinate anche con tetto in lamiera (fino a quel momento era solo in plastica). Sempre in quell'anno, la \"311\" divenne disponibile anche sul mercato statunitense. nello stesso anno arrivarono significative migliorie tecniche: a richiesta si pot\u00e9 ottenere la \"311\" con cambio parzialmente sincronizzato (in particolare la seconda e la quarta), mentre l'impianto frenante ricevette nuovi tamburi di maggiori dimensioni e con maggior superficie d'attrito. Anche esteticamente vi furono lievi aggiornamenti: la gamma della \"311\" ricevette la griglia frontale che fino a quel momento era stata esclusiva della \"313 Sport-Roadster\".\nNel 1959 le due versioni trasformabile, che fino a quel momento disponevano di un'intelaiatura in legno per l'alloggiamento e lo scorrimento del tetto in tela, ricevettero una nuova intelaiatura in acciaio. Nello stesso anno la versione destinata alle forze di polizia, presentata ancora nel 1957 e fino a quel momento ancora non ordinabile, entr\u00f2 finalmente nel listino \"Wartburg\".\nNel 1960 la produzione della versione \"Coup\u00e9\" fu spostata dalla \"KWM\" di Meerane alla \"KWD\" di Dresda, mentre scomparve dal listino la \"Wartburg 313\": nella sua breve carriera conquist\u00f2 moltissimi appassionati, tanto che risult\u00f2 essere la pi\u00f9 fotografata tra le auto prodotte nella DDR. Anche la cabriolet fu tolta di produzione, mentre venne immessa sul mercato una nuova versione pick-up. Questa volta si tratt\u00f2 di una versione pensata per essere prodotta con minori costi e quindi per poter essere venduta con maggior facilit\u00e0 anche nella DDR. In particolare, la parte posteriore, che prima era ripresa pari pari dalla \"Kombi\", ora era inedita e squadrata, con passaruota trapezoidali. Solo lo sportello posteriore non era completamente liscio, ma ondulato. In parole povere, si trattava di componenti pi\u00f9 facili da produrre perch\u00e9 richiedevano meno manodopera e quindi un minor costo di produzione. Nello stesso anno, nell'intera gamma \"311\" rimanente, la griglia anteriore fu nuovamente aggiornata, anche se in misura assai leggera, mentre comparvero nuovi tergicristalli sul parabrezza.\nLa Wartburg 313 Sport-Roadster.\nQuesta era una versione particolare gi\u00e0 fin dalla denominazione, che fu quella di \"Wartburg 313\" e non \"311\" come per il resto della gamma. Inoltre, a differenza di alcune altre versioni particolari, la \"313\" non fu fatta assemblare presso un carrozziere esterno, ma fu opera di un estroso dipendente della \"AWE\", Hans Fleischer, gi\u00e0 brillante collaboratore della fabbrica tedesca e futuro autore anche delle linee dell'erede della \"311\", ossia la \"353\". Tuttavia, nella seconda parte della sua carriera commerciale, la produzione della \"313\" fu spostata alla \"KWD\" di Dresda. La \"313\" fu caratterizzata da un cofano motore pi\u00f9 lungo per via del fatto che l'abitacolo fu accorciato e riservato a due soli occupanti. Non vi furono, in sostanza, sedili posteriori. Inoltre, i parafanghi anteriori ricevettero delle inedite prese d'aria, mentre frontalmente fu montata una griglia dal disegno inedito (adottata in seguito anche dalla gamma \"311\"). La \"313\" poteva essere ordinata come roadster con tetto in tela ripiegabile oppure con hard-top rigido rimovibile. In questo modello il motore da 0.9 litri fu portato ad una potenza massima di 50 CV, cosicch\u00e9 la velocit\u00e0 massima raggiunse i 140\u00a0km/h, facendo di questo modello una delle pi\u00f9 veloci vetture prodotte nella DDR. Nei Paesi dell'Europa Occidentale, dove fu pure esportata ed apprezzata per il suo stile, la \"Wartburg 313\" si misur\u00f2 con rivali del calibro di Volkswagen Karmann Ghia (che per\u00f2 aveva motori meno potenti e prestazioni inferiori) ed Auto Union 1000 Sp. La sua produzione copr\u00ec un arco di tre anni, dal 1957 al 1960, durante i quali fu prodotta in 469 esemplari, di cui 143 destinati all'estero. Otto di questi ultimi raggiunsero addirittura gli Stati Uniti.\nLa seconda parte della carriera.\nNel 1961 il piccolo tricilindrico da 900\u00a0cm\u00b3 vide un leggero incremento di potenza, che pass\u00f2 da 37 a 40 CV. Le prestazioni rimasero tuttavia pressoch\u00e9 invariate. Il cambio previsto di serie fu sempre a 4 marce, ma di un nuovo tipo, con seconda, terza e quarta marcia sincronizzate. Quanto all'impianto frenante, esso divenne di tipo idraulico, sancendo cos\u00ec il pensionamento del comando a cavo. Inoltre il serbatoio pass\u00f2 da 40 a 44 litri, mentre cambiarono le grafiche dei gruppi ottici posteriori.\nIl 1962 vide l'avvento di un nuovo motore, sempre tricilindrico, ma con cilindrata di 992\u00a0cm\u00b3 e potenza massima di 45 CV. Questo motore nacque dalla rialesatura del precedente: il diametro dei cilindri pass\u00f2 da 70 a 73,5\u00a0mm. La vettura cos\u00ec equipaggiata divenne semplicemente nota come \"Wartburg 1000\", ma la denominazione ufficiale rimase quella di \"311\". Su alcune fonti viene indicata anche come \"Wartburg 311-1000\" per distinguerla dalle \"311\" precedenti. Da qui part\u00ec anche la fase calante della carriera commerciale della \"311\": nel gennaio del 1963 vi furono numerosi aggiornamenti per quanto riguardava l'equipaggiamento. Arrivarono infatti nuove luci di stop, nuove alette parasole, un nuovo lavacristalli, i braccioli per conducente e passeggero anteriore, le cinture di sicurezza (e conseguente rinforzo del montante centrale su cui era presente un punto di fissaggio delle stesse). Alla fine dello stesso anno vennero ridisegnati i parafanghi posteriori e il cruscotto ricevette un nuovo tachimetro.\nNel 1964 la versione trasformabile venne pensionata: al suo posto venne proposta una berlina dotata di un piccolo tettuccio apribile in metallo. Nello stesso anno la leva del cambio, presente fino a quel momento sul piantone del volante, venne spostata sul pavimento. Per quanto riguarda la gamma modelli, la versione \"Kombi\" fu ridisegnata nella zona posteriore, risultando cos\u00ec pi\u00f9 squadrata che in precedenza e con un portellone posteriore incernierato verso l'alto.\nIl 1965 fu un altro anno importante: fu infatti commercializzata per pochi mesi una cabriolet con hard-top fisso che, a richiesta, poteva essere sostituito da una capote in tela. La variante cos\u00ec equipaggiata, denominata ufficialmente \"311-300 HT\" (dove \"HT\" stava appunto per \"hard-top\"), si distingueva anche per la calandra di maggiori dimensioni e per il cruscotto rivestito in pelle. Fu l'ultima evoluzione della gamma: verso la fine dell'anno tale versione scomparve assieme a tutta la restante gamma \"311\". Ma la storia non fin\u00ec qui.\nLa Wartburg 312.\nDal 1\u00ba settembre 1965 fu introdotto un modello temporaneo introdotto in attesa del lancio della Wartburg 353: tale modello, denominato \"Wartburg 312\", non era in pratica altro che una vettura avente il telaio della \"353\" ancora in fase di preparazione e la carrozzeria della \"311\". Si trattava insomma di un ibrido fra il modello uscente e quello futuro che avrebbe visto la luce di l\u00ec ad un anno. In pratica, nella \"312\" cambiarono radicalmente le sospensioni, con molle elicoidali anzich\u00e9 a balestra trasversale. L'avantreno era a due bracci trasversali per ruota, mentre il retrotreno era a bracci obliqui con barra stabilizzatrice. Furono nuovi anche i supporti del motore e del cambio. Questi ultimi conservarono le principali caratteristiche della \"311\": si ritrovarono quindi il tricilindrico da 992\u00a0cm\u00b3 con potenza massima di 45 CV ed il cambio manuale a 4 marce delle quali la prima non sincronizzata. Altre migliorie si ebbero alla scatola dello sterzo, per cui fu ridotto anche il raggio di sterzata.\nAl suo debutto la \"312\" riprese la gamma di carrozzerie interrotta con il pensionamento della \"311\". La prima ad uscire di produzione fu la berlina, sia in allestimento standard che in allestimento \"Luxus\". Queste due versioni scomparvero dal listino il 1\u00ba giugno 1966 per far posto alla nuova berlina, la \"353\". Ma le altre versioni continuarono ad essere commercializzate per un altro anno, dopodich\u00e9 anch'esse scomparvero dalla scena automobilistica. Eppure il successo raggiunto dai modelli \"311\", \"312\" e \"313\" fu tale che al momento della caduta del Muro di Berlino, avvenuta alla fine del 1989, furono numerosi gli esemplari ancora circolanti nel territorio appartenuto alla DDR. In totale furono prodotti 35.868 esemplari di \"Wartburg 312\".\nTabella dati tecnici.\nWartburg 311, 312 e 313"}
{"id": "2536755", "revid": "2225", "url": "https://it.wikipedia.org/wiki?curid=2536755", "title": "Robert Weinstein", "text": ""}
{"id": "2536758", "revid": "287204", "url": "https://it.wikipedia.org/wiki?curid=2536758", "title": "Monte Cornaccione", "text": "Il monte Cornaccione, pi\u00f9 comunemente Cornaccione, \u00e8 una montagna nelle Marche, in Provincia di Macerata, nel Parco nazionale dei Monti Sibillini, a 1769 m s.l.m..\nEtimologia del nome.\nIl nome Cornaccione viene dal fatto che \u00e8 uno sperone di roccia che ricorda un corno.\nPaesi vicini.\nL'unico paese nelle vicinanze del monte \u00e8 Macchie, che si trova alle sue pendici.\nPercorsi.\nIl Cornaccione \u00e8 raggiungibile dai Monti Bicco e Bove Sud."}
{"id": "2536761", "revid": "486946", "url": "https://it.wikipedia.org/wiki?curid=2536761", "title": "Fratelli Weinstein", "text": ""}
{"id": "2536765", "revid": "287234", "url": "https://it.wikipedia.org/wiki?curid=2536765", "title": "Inquinamento visivo", "text": ""}
{"id": "2536767", "revid": "1005847", "url": "https://it.wikipedia.org/wiki?curid=2536767", "title": "Peng Zhen", "text": "Biografia.\nPeng entr\u00f2 nel Partito Comunista Cinese nel 1923 e fu tra i fondatori del comitato provinciale dello Shanxi. Nel 1929 fu arrestato dal Guomindang, ma rilasciato nel 1935 per partecipare alla lotta contro i giapponesi, che avevano invaso la Cina. Divenne in questo periodo direttore del dipartimento organizzativo dell'ufficio del PCC per la Cina settentrionale. Nel 1945 entr\u00f2 nel Comitato centrale del Partito Comunista Cinese e nel suo Ufficio politico.\nDal 1948, Peng fu segretario del Comitato di Pechino del PCC, da cui controll\u00f2 effettivamente la vita politica della capitale; nel 1951 ne fu anche eletto sindaco. Dal 1949 al 1954 fu anche direttore del Dipartimento Centrale d'Organizzazione del Partito. Dal 1956 fu membro della Segreteria del PCC. Nel febbraio 1966, ai primi albori della Rivoluzione Culturale, Peng fece parte del cosiddetto \"gruppo dei cinque\" del Comitato Centrale, incaricato di redigere i primi documenti per il lancio della Rivoluzione.\nIl documento redatto dal gruppo fu per\u00f2 considerato in contrasto con le idee di Mao Zedong, in particolare poich\u00e9 non riconosceva il carattere di classe della letteratura e dell'arte, per i maoisti fondamentale. Cos\u00ec in maggio Peng venne destituito dai suoi incarichi. Nell'aprile del 1967, Peng ricevette ampie critiche dalle Guardie Rosse. Peng scomparve dalla scena politica fino al 1979, quando fu riabilitato da Deng Xiaoping e nominato membro del Comitato Centrale e dell'Ufficio Politico. Nel 1980 venne nominato segretario della neonata Commissione Politica e Legislativa Centrale.\nDal 1983 fu presidente del Congresso nazionale del popolo e verso la fine degli anni Ottanta si ritir\u00f2 dalla politica: nel 1987 lasci\u00f2 il Comitato Centrale del Partito e nel 1988 la presidenza dell'Assemblea.\nRiguardo alla protesta di piazza Tiananmen del 1989, Zhen non partecip\u00f2 direttamente all'assemblea del 2 giugno 1989 ma, come quasi tutti gli altri anziani del Partito, sostenne la rimozione dei riformisti Hu Yaobang e Zhao Ziyang e anche la repressione violenta della protesta pro-democratica. Peng Zhen mor\u00ec il 26 aprile 1997. \u00c8 considerato uno degli otto anziani del Partito Comunista Cinese."}
{"id": "2536768", "revid": "124866210", "url": "https://it.wikipedia.org/wiki?curid=2536768", "title": "Palazzo Borghese (montagna)", "text": "Palazzo Borghese \u00e8 un monte situato nelle Marche, in Provincia di Macerata, nel Parco nazionale dei Monti Sibillini, a 2145 m s.l.m..\nGeografia.\nNon vi sono paesi nelle immediate vicinanze di Palazzo Borghese: il pi\u00f9 vicino sul versante umbro \u00e8 Castelluccio di Norcia, mentre attraversando il limitrofo Passo di Sasso Borghese si supera la Catena dei Sibillini, per giungere sul versante adriatico al paesino di Foce e le sorgenti del fiume Aso.\nAccesso alla vetta.\nSituato nel cuore del massiccio Sibillino, Palazzo Borghese \u00e8 raggiungibile dai vicini Monte Porche e Monte Argentella o direttamente dalla frazione \"Foce\" di Montemonaco."}
{"id": "2536771", "revid": "767487", "url": "https://it.wikipedia.org/wiki?curid=2536771", "title": "Open 13 1998", "text": "L'Open 13 1998 \u00e8 stato un torneo di tennis giocato sul cemento indoor.\n\u00c8 stata la 6\u00aa edizione dell'Open 13,che fa parte della categoria International Series nell'ambito dell'ATP Tour 1998.\nSi \u00e8 giocato al Palais des Sports di Marsiglia in Francia, dal 2 febbraio al 9 febbraio 1998.\nCampioni.\nSingolare.\n Thomas Enqvist ha battuto in finale Evgenij Kafel'nikov 6-4, 6-1\nDoppio.\n Donald Johnson / Francisco Montana hanno battuto in finale Mark Keil / T. J. Middleton 6-4, 3-6, 6-3"}
{"id": "2536774", "revid": "1494169", "url": "https://it.wikipedia.org/wiki?curid=2536774", "title": "Vetrina (disambigua)", "text": ""}
{"id": "2536776", "revid": "287204", "url": "https://it.wikipedia.org/wiki?curid=2536776", "title": "Lepaera", "text": "Lepaera \u00e8 una citt\u00e0 dell'Honduras facente parte del dipartimento di Lempira.\nIl comune venne istituito nel 1867 ed ottenne lo \"status\" di citt\u00e0 nel 1966."}
{"id": "2536783", "revid": "136801", "url": "https://it.wikipedia.org/wiki?curid=2536783", "title": "Istomin, Denis", "text": ""}
{"id": "2536784", "revid": "725642", "url": "https://it.wikipedia.org/wiki?curid=2536784", "title": "Villa Giustinian", "text": "Villa Giustinian \u00e8 una villa veneta di Conegliano, situata nell'area di \"Calpena\" (al confine colla frazione di Ogliano) poco distante da Villa Paccagnella e dal Lago di Pradella. Il suo complesso guarda sulla piana antistante, dove scorre il Monticano, con vista sul quartiere della Madonna di Lourdes e sul lato nord del Colle di Giano.\nStoria.\nVilla Giustinian fu edificata nella seconda met\u00e0 del XVII secolo come residenza gentilizia dal marchese Agostino Soaver; la famiglia Giustinian, ascritta al patriziato veneziano e la pi\u00f9 nobile a cui la casa appartenne, le diede il proprio nome.\nOggi la villa, in buono stato di conservazione, \u00e8 ancora una residenza privata.\nDescrizione.\nLa villa si compone di pi\u00f9 corpi. Quello centrale, adibito ad abitazione gentilizia e rivolto verso la vallata antistante (dove scorre il Monticano) e verso il Colle di Giano, si compone di due livelli pi\u00f9 un blocco centrale rialzato e sovrastato da timpano, contenente un affresco con lo stemma della famiglia Giustinian. Tutto il sottotetto \u00e8 percorso da un largo cornicione dentellato.\nGli altri edifici, di diverse forme e di dimensioni minori, ricalcano con eleganza gli stilemi dell'architettura rurale dei colli coneglianesi.\nVilla Giustinian possiede una cappella privata autonoma dedicata a Sant'Antonio, posta a lato del corpo centrale: la facciata a capanna dell'edificio sacro si caratterizza per la presenza di un grande frontone dentellato, poggiante ai lati su due grossi pilastri; la forometria di tale prospetto consta di una finestrella a mezza luna e di un portale rettangolare."}
{"id": "2536785", "revid": "287204", "url": "https://it.wikipedia.org/wiki?curid=2536785", "title": "Mapulaca", "text": "Mapulaca \u00e8 un comune dell'Honduras facente parte del dipartimento di Lempira.\nIl comune risultava gi\u00e0 come entit\u00e0 autonoma nella divisione amministrativa del 1889."}
{"id": "2536787", "revid": "167951", "url": "https://it.wikipedia.org/wiki?curid=2536787", "title": "La maschera e il volto (film 1943)", "text": ""}
{"id": "2536789", "revid": "2110845", "url": "https://it.wikipedia.org/wiki?curid=2536789", "title": "Sophie Tatischeff", "text": "Biografia.\nFiglia di Jacques Tati, Sophie Tatischeff inizi\u00f2 la propria carriera come assistente montatrice per film di suo padre \"Tempo di divertimento\" (\"Playtime\") (1967). Esegu\u00ec in seguito il montaggio di \"Monsieur Hulot nel caos del traffico\" (\"Trafic\") (1971) e di \"Il circo di Tati\" (\"Parade\") (1974), per poi dirigere il film \"Le comptoir\" (1998). \nNello stesso anno aveva creato con il cugino J\u00e9r\u00f4me Deschamps e Macha Make\u00efeff la societ\u00e0 \n\"Les Films de mon oncle\" per riacquistare i diritti dei film del padre (persi a causa di un rovescio finanziario agli inizi degli anni settanta). Oltre ad occuparsi del restauro delle pellicole ha potuto curare la riedizione di \"Tempo di divertimento\", ambizioso film del padre che aveva fatto fiasco al botteghino e per questo aveva subito diversi montaggi. \nEra sua anche l'idea di trasformare una sceneggiatura del padre in un film a cartoni animati invece di utilizzare persone vere, quel progetto realizzato da Sylvain Chomet diventer\u00e0 nel 2010 il film \"L'illusionista\".\nMor\u00ec di tumore al polmone nel 2001 a 55 anni."}
{"id": "2536791", "revid": "28592", "url": "https://it.wikipedia.org/wiki?curid=2536791", "title": "Viborgskij rajon", "text": ""}
{"id": "2536793", "revid": "1573940", "url": "https://it.wikipedia.org/wiki?curid=2536793", "title": "Aimophila ruficeps", "text": "Il passero caporossiccio (\"Aimophila ruficeps\" )) \u00e8 un uccello della famiglia dei Passerellidi, diffuso negli Stati Uniti d'America e in Messico."}
{"id": "2536794", "revid": "287242", "url": "https://it.wikipedia.org/wiki?curid=2536794", "title": "Passero caporossiccio", "text": ""}
{"id": "2536795", "revid": "1543377", "url": "https://it.wikipedia.org/wiki?curid=2536795", "title": "Piraera", "text": "Piraera \u00e8 un comune dell'Honduras facente parte del dipartimento di Lempira.\nIl comune risultava gi\u00e0 come entit\u00e0 autonoma nella divisione amministrativa del 1889."}
{"id": "2536796", "revid": "1305772", "url": "https://it.wikipedia.org/wiki?curid=2536796", "title": "The Society of the Friends of St George's and Descendants of the Knights of the Garter", "text": "The Society of the Friends of St George's and Descendants of the Knights of the Garter (Societ\u00e0 degli amici di San Giorgio e dei discendenti dei cavalieri della Giarrettiera) \u00e8 una fondazione caritatevole inglese creata nell'ambito del Collegio di San Giorgio di Windsor. La societ\u00e0 comprende pi\u00f9 di 5.000 membri nel mondo (ed infatti oltre 900 costituiscono la parallela associazione americana) ed ha lo scopo di \"proteggere, preservare e migliorare\" la collegiata, la sua cappella, l'Ordine della Giarrettiera e di prestare assoluta fedelt\u00e0 al monarca inglese.\nL'associazione si preoccupa fisicamente del mantenimento della cappella, compiendo restauri a proprie spese. Nel 2009 ha scelto di pulire e restaurare la finestra occidentale della cappella che \u00e8 una delle pi\u00f9 grandi in tutta l'Inghilterra, con i suoi vetri policromi tardo medievali. Nel 2007 aveva pulito e riparato la facciata occidentale della cappella, comprese le torrette, gli archi rampanti e le opere in pietra del XVI secolo.\nStoria.\nUn gruppo conosciuto col nome di \"Associazione dei discendenti dei cavalieri della Giarrettiera\" venne fondato negli anni '20 del XX secolo ed era composto da cavalieri e dame dell'ordine e dai loro discendenti. Un altro gruppo conosciuto col nome di \"Amici di San Giorgio\" venne fondato nel 1931 per sostenere i progetti relativi al mantenimento della chiesa madre dell'ordine sia come centro artistico che religioso. I due gruppi si unirono nel 1934 col beneplacito del Re.\nLa nuova societ\u00e0 venne fondata con la missione di continuare ad occuparsi della collegiata e la sua cappella, condividendo con l'ordine, che l\u00ec si riunisce, il santo patrono, il motto, e le insegne. Nel 1966 mut\u00f2 nome quando la Charity Commission for England and Wales la design\u00f2 come associazione\nIncarichi e membri.\nLa fondazione gode del personale patronato della regina Elisabetta II e del presidente dell'associazione il principe Carlo del Galles.\nTutti i membri dell'associazione, al momento della loro iscrizione, ricevono i seguenti privilegi:"}
{"id": "2536797", "revid": "791427", "url": "https://it.wikipedia.org/wiki?curid=2536797", "title": "Nocelleto (Castelsantangelo sul Nera)", "text": "Nocelleto \u00e8 una frazione del comune di Castelsantangelo sul Nera, in provincia di Macerata.\nSi trova a 778 metri sul livello del mare nel parco nazionale dei Monti Sibillini. \u00c8 collegato da una strada comunale al capoluogo di Castelsantangelo e si trova in direzione di Rapegna.\nStoria e religione.\nNel Medioevo a Nocelleto era presente un castellare, ovvero una fortezza che sorvegliava la strada che lo collegava a Visso, a Gualdo ed a Norcia.\nNel XII secolo vi venne costruita la chiesa di Santa Maria Castellare, che prendeva nome appunto al predetto castellare e alla quale nel XIII secolo fu annesso un monastero, in origine benedettino e in seguito francescano. Dimor\u00f2 in questo convento Angelo Clareno, per sfuggire alla persecuzione, ad opera di papa Bonifacio VIII.\nMolto interessante dal punto di vista artistico \u00e8 il Domo.\nNel 2016 il paese \u00e8 stato quasi completamente distrutto da uno sciame sismico che ha colpito il Centro Italia, con uno degli epicentri nella vicina Castelsantangelo Sul Nera.\nCultura e popolazione.\nCome nelle altre frazioni della zona la popolazione residente \u00e8 minima. Nel paese non vi sono esercizi commerciali, ma c'\u00e8 un ospizio. Il dialetto parlato \u00e8 quello marchigiano."}
{"id": "2536800", "revid": "1442080", "url": "https://it.wikipedia.org/wiki?curid=2536800", "title": "Open 13 1998 - Singolare", "text": "Il singolare dell'Open 13 1998 \u00e8 stato un torneo di tennis facente parte dell'ATP Tour.\nThomas Enqvist era il detentore del titolo e ha battuto in finale Evgenij Kafel'nikov 6-4, 6-1."}
{"id": "2536802", "revid": "110157", "url": "https://it.wikipedia.org/wiki?curid=2536802", "title": "Katsuhito Ishii", "text": "Biografia.\nDopo aver diretto alcuni spot pubblicitari debutt\u00f2 nella regia cinematografica nel 1998, dirigendo la commedia d'azione \"Shark Skin Man and Peach Hip Girl\", tratta dal manga \"Samehada otoko to momojiri onna\" di Minetar\u014d Mochizuki. Nel 2000 diresse il suo secondo lungometraggio, la commedia \"Party 7\".\nTra il 2001 e il 2002 realizz\u00f2 la serie animata in CGI \"Hal &amp; Bons\", quindi nel 2003 collabor\u00f2 con la Production I.G, realizzando la sequenza anime presente in ', diretto da Quentin Tarantino, che racconta l'infanzia violenta di O-Ren Ishii. Lo stesso anno diresse insieme a Takeshi Koike l'OVA composto da quattro episodi '.\nNel 2004 diresse la commedia drammatica \"The Taste of Tea\", film del tutto diverso dai precedenti lavori del regista, pi\u00f9 sobrio e controllato, che si aggiudic\u00f2 tredici premi, sette dei quali andati a Ishii, e fu proiettato alla Quinzaine des R\u00e9alisateurs del 57\u00ba Festival di Cannes. Nel 2005 co-diresse insieme a Hajime Ishimine e Shunichiro Miki la commedia sperimentale \"\", che vinse il premio speciale come miglior film innovativo al Toronto After Dark Film Festival.\nNel 2008 diresse la commedia drammatica \"My Darling of the Mountains\" e il documentario \"Scenery\", realizzato per il V-Cinema."}
{"id": "2536807", "revid": "767487", "url": "https://it.wikipedia.org/wiki?curid=2536807", "title": "Hiero 6", "text": "Lo Hiero 6 era un motore aeronautico a sei cilindri in linea raffreddato a liquido prodotto dall'azienda austro-ungarica Hiero durante la prima guerra mondiale.\nProgettato da Otto Hieronimus come sviluppo del precedente motore a 4 cilindri in linea, trov\u00f2 impiego su diversi velivoli militari che operarono durante la prima guerra mondiale."}
{"id": "2536811", "revid": "287204", "url": "https://it.wikipedia.org/wiki?curid=2536811", "title": "San Andr\u00e9s (Honduras)", "text": "San Andr\u00e9s \u00e8 un comune dell'Honduras facente parte del dipartimento di Lempira.\nIl comune risultava gi\u00e0 come entit\u00e0 autonoma nella divisione amministrativa del 1889."}
{"id": "2536818", "revid": "767487", "url": "https://it.wikipedia.org/wiki?curid=2536818", "title": "Alfred Sauvy", "text": "Studioso anche di demografia, nel 1952 coni\u00f2 l'espressione Terzo mondo riferendosi ai paesi sotto sviluppati in un articolo pubblicato sul giornale francese L'Observateur del 14 agosto 1952. Us\u00f2 l'espressione Terzo Mondo parafrasando Emmanuel-Joseph Siey\u00e8s col suo Terzo Stato ai tempi della Rivoluzione francese.\nFamoso il suo saggio \"L'economia diabolica\" che si \u00e8 rivelato con gli anni straordinariamente profetico.\nA Parigi \u00e8 presente una piazza a lui dedicata: \"Place Alfred Sauvy\", nel 15\u00ba arrondissement.\nEgli \u00e8 noto anche per le sue idee xenofobe, le quali lo portano a sostenere l'impossibilit\u00e0 di assimilare i nordafricani, nonostante gli algerini, dopo gli accordi di Evian del 1962, continuassero a beneficiare della libert\u00e0 di circolazione"}
{"id": "2536819", "revid": "351434", "url": "https://it.wikipedia.org/wiki?curid=2536819", "title": "Sydney Olympic Park Aquatic Centre", "text": ""}
{"id": "2536820", "revid": "287204", "url": "https://it.wikipedia.org/wiki?curid=2536820", "title": "San Francisco (Lempira)", "text": "San Francisco \u00e8 un comune dell'Honduras facente parte del dipartimento di Lempira.\nIl comune risultava gi\u00e0 come entit\u00e0 autonoma nella divisione amministrativa del 1889."}
{"id": "2536825", "revid": "61051", "url": "https://it.wikipedia.org/wiki?curid=2536825", "title": "Oeffag D.II", "text": ""}
{"id": "2536826", "revid": "26172918", "url": "https://it.wikipedia.org/wiki?curid=2536826", "title": "Beta Bo\u00f6tis", "text": ""}
{"id": "2536830", "revid": "599013", "url": "https://it.wikipedia.org/wiki?curid=2536830", "title": "Chiesa di Santa Maria Immacolata di Lourdes", "text": "La chiesa di Santa Maria Immacolata di Lourdes \u00e8 un edificio sacro di Conegliano, fulcro dell'omonimo quartiere a nord-est del Colle di Giano.\nStoria.\nLa parrocchia di Lourdes nasce nel 1950, nella pianura a nord est del colle del Castello, lungo la sponda destra del fiume Monticano, con sede in una piccola cappella.\nQuattro anni dopo, nel 1954 viene edificata l'attuale chiesa, progetto di Riccardo Bertoja, attorno alla quale oggi si raccoglie una vasta comunit\u00e0 parrocchiale tra le pi\u00f9 vitali della citt\u00e0 veneta.\nDopo il suo predecessore (M. don Lorenzo Garla) \u00e8 odiernamente in carica dal 21 settembre 2009 M.don Pierluigi Cesca.\nIl coro parrocchiale nato ancora nel 1954 \u00e8 formato da 30 elementi affiattati, alla direzione troviamo Donata dalla Cia e all'organo Giuliana Zanette (organista della corale), per animare le sante messe della liturgia domenicale all' organo troviamo l'organista Luca Canzian.\nL'organo; l'attuale organo \u00e8 frutto della riunione di due organi l'originale Domenico Malvestio del 1920 e del Tamburini originariamente costruito per l'istituto Folcioni di Crema nel 1926. Impiantato nel 1967 dall'organaro Silvano Girotto. Dopo 50 anni di uso le condizioni degli strumenti che Il compianto organista Marello Girotto titolare da 50 anni non ha fatto in tempo per la prematura Morte di risentire il laborioso lavoro di recupero e ampliamento che aveva concordato con il maestro organaro Aessandro girotto, ora le canne sono pi\u00f9 di 2000.I lavori sono terminati nell'anno 2020 per i 100 anni del Malvestio, organo di destra, mentre a sinistra \u00e8 il Tamburini. Con il restauro sono stati aggiunti anche 2 registri, voluti appunto dal Maestro la sesquialtera alla 1 tastiera il fagotto 16 al pedale.\nDescrizione.\nLa chiesa di Lourdes \u00e8 una delle espressioni coneglianesi dell'architettura sacra novecentesca. Caratterizzata da uno stile semplice ma spirituale l'interno della chiesa trova assomiglianza alle chiesa evangeliche luterane. Tratto distintivo dell'architettura di questo luogo sacro sono le volte esterne della facciata che colpiscono il visitatore appena arrivato sul sagrato della chiesa parrocchiale.\nLa facciata, intonacata di bianco, ha un portico aperto da tre archi ogivali (a cui corrispondono tre portali), sopra i quali quattro monofore sviluppate in altezza contornano un'alta nicchia con la statua della Madonna di Lourdes.\nL'interno, a una navata e perlopi\u00f9 spoglio di opere d'arte, va ricordato per la pala d'altare di Pino Casarini, composta di undici tavole, di cui una centrale grande con \"Immacolata Concezione\" e dieci minori con \"Vita della Vergine\"; tutte le immagini sono dipinte su sfondo dorato, avendo grande risalto nel candore dell'intonaco interno. Lo stile del luogo sacro \u00e8 ripreso anche dall'altare in marmo concepito inizialmente da una grotta dedicata alla B.V. Immacolata di Lourdes e per ospire la statua sacra della madonna."}
{"id": "2536834", "revid": "92723", "url": "https://it.wikipedia.org/wiki?curid=2536834", "title": "San Juan Guarita", "text": "San Juan Guarita \u00e8 un comune dell'Honduras facente parte del dipartimento di Lempira.\nIl comune venne istituito il 21 febbraio 1921 con parte del territorio del comune di Guarita."}
{"id": "2536839", "revid": "28592", "url": "https://it.wikipedia.org/wiki?curid=2536839", "title": "Comune svizzero", "text": ""}
{"id": "2536843", "revid": "92723", "url": "https://it.wikipedia.org/wiki?curid=2536843", "title": "San Manuel Colohete", "text": "San Manuel Colohete \u00e8 un comune dell'Honduras facente parte del dipartimento di Lempira.\nIl comune venne istituito il 2 febbraio 1901 con parte del territorio del comune di Gracias."}
{"id": "2536846", "revid": "228587", "url": "https://it.wikipedia.org/wiki?curid=2536846", "title": "Fontanarosa", "text": "Fontanarosa \u00e8 un comune italiano di abitanti della provincia di Avellino in Campania.\nGeografia fisica.\nTerritorio.\nFontanarosa sorge a in un'area collinare dell'Irpinia, alle pendici del monte Capo di Gaudio, nella parte centro-settentrionale della provincia.\nIl territorio comunale, dell'estensione di , \u00e8 in parte pianeggiante (lungo la valle del fiume Fredane), in parte alto e piuttosto accidentato con una quota che oscilla dai 600 m s.l.m ai 700 m s.l.m \nLa parte piana \u00e8 decisamente fertile e le coltivazioni che la caratterizzano sono quelle della vite, dell'olivo e del grano. Nelle zone alte e boschive hanno una certa diffusione castagneti, noceti, noccioleti e querceti.\nSismicit\u00e0.\nIl territorio comunale di Fontanarosa \u00e8 parte del distretto sismico dell'Irpinia. In occasione del terremoto del 1980 vi furono, nella sola Fontanarosa, 4 morti, 352 senzatetto e 795 unit\u00e0 edilizie danneggiate.\nOrigini del nome.\nPer quanto riguarda l'origine del nome, ci sono teorie contrastanti. Alcuni storici (per esempio Di Meo, Della Vecchia) hanno negato\nl'origine longobarda di Fontanarosa, osservando che la Rosa o Ronsa distrutta dal terremoto si trovava nell'agro di Conza. Affermazione tuttavia contrastata dal fatto che nei Registri del 1271 (Gr. Arch. fol. 183) si parla di un certo \u201cRoberto Rosa, signore di Fontanarosa\u201d.\nQuesto cognome \u00e8 portato anche oggi dall'unica famiglia superstite tra le pi\u00f9 illustri e antiche del luogo: De Rosa, con il De alla latina\ncorrispondente al nostro Di, e quindi famiglia oriunda dall'antica Rosa, chiamata cos\u00ec - Fontanarosa - prima della distruzione del 987.\nPer quanto riguarda poi l'origine del nome definitivo di Fontanarosa, vi sono almeno tre opinioni pi\u00f9 serie, oltre quella leggendaria di una fontana appartenente ad una tale Rosa, ove molti si sarebbero recati ad attingere (\u00ab\"andiamo alla fontana di Rosa\"\u00bb). La prima opinione ritiene che, come si ricava da antichi documenti, il nome sia stato originato dalla salubrit\u00e0 del clima e dalla fertilit\u00e0 dei campi. L'altra sentenza ritiene che il paese abbia preso nome da una sorgente di acqua di sapor rosaceo, donde il nome di \"Fontanarosae\": Fontana (sapor) di rosa (vedi: F.M.Pratilo \u201cVia Appia\u201d). Infine una terza teoria ricondurrebbe il nome del paese alla parola latina \"fontanarosarum\", ovvero luogo ricco di sorgenti.\nStoria.\nLe sue origini sono da ricercarsi nella vicina citt\u00e0 di Aeclanum, posta sulla via Appia, che allacciava Roma-Benevento-Brindisi; questa sorgeva in un ampio territorio dell'Irpinia, la cui area comprendeva l'odierno Passo Eclano e parte di Mirabella Eclano e Grottaminarda. Fondata dagli Osci, dapprima fu \u00abcitt\u00e0 libera\u00bb poi, dopo le guerre sannitiche, ebbe il diritto di cittadinanza romana; finalmente, sotto Adriano - come prova il Mommsen - divenne addirittura Colonia militare di Roma. Dopo un lungo periodo di fasto, Eclano fu presa e distrutta dall'Imperatore greco Costante II nel 662, prima di attaccar guerra con Romualdo, duca longobardo di Benevento. I motivi che indussero l'Imperatore alla distruzione della cittadina sono da ricercarsi nel suo timore di lasciarsi alle spalle una citt\u00e0 nemica tanto pericolosa. Molti abitanti furono trucidati, altri riuscirono a trovare scampo con la fuga nelle zone circostanti, dando origine cos\u00ec a diversi paesi, tra cui Grottaminarda e Fontanarosa. Ne \u00e8 prova il fatto che numerose lapidi eclanesi furono trovate nel territorio di Fontanarosa e trascritte da diversi autori: Pratillo, Lupoli, Guarino, Mommsen, ecc. E, poich\u00e9 la distruzione di Eclano \u00e8 avvenuta al tempo dei Longobardi, possiamo ritenere senz'altro che Fontanarosa, come sostengono gli storici Bellabona, Leone Ostiense ed altri, sia stata edificata appunto da quel popolo barbaro, di ceppo germanico, convertitosi al Cristianesimo. Il primo nucleo di abitanti, costituito da eclanesi scampati alla distruzione della loro citt\u00e0 nel 662, port\u00f2 custodito in cuore, nella nuova localit\u00e0 ove sorse Fontanarosa, un tesoro preziosissimo: la fede religiosa, seminata gi\u00e0 in Eclano dall'Apostolo San Pietro, durante il suo primo viaggio a Roma, fede che era favorita e assecondata dagli stessi Longobardi convertiti. Qualche anno pi\u00f9 tardi, gli abitanti della primitiva borgata fontanarosana vennero in possesso di una bellissima statua in terracotta, di stile bizantino, forse una delle tante immagini della Vergine che in questo tempo dall'Oriente furono portate in Italia, per sfuggire alla nuova controversia religiosa riguardante l'iconoclasmo. La lotta contro il culto delle sacre immagini, che dur\u00f2 circa due secoli, (dal sec. VIII al IX) divamp\u00f2 anche nella contrada di Fontanarosa, tanto che i primi cittadini, dopo aver potuto venerare appena per pochi anni l'incantevole Immagine della Vergine in qualche rozza cappella costruita dalle loro mani al posto dell'attuale sagrestia del Santuario, per sottrarre la statua al furore ereticale degli iconoclasti, furono costretti a nasconderla in un sotterraneo adiacente a detta sagrestia, in fondo ad un pozzo ove giacque dimenticata fino a circa il secolo XIV. Intanto, la fede cristiana e specialmente la devozione alla Madonna, avevano contribuito a tener unito sempre pi\u00f9 il modesto gruppo di quei primi abitanti che, in maggior parte, assecondando la natura del luogo, si erano dati alla pastorizia e all'agricoltura. Non si conosce di pi\u00f9 sull'origine di Fontanarosa a causa, in massima parte, dello sterminio e delle distruzioni perpetrate dovunque dai Longobardi prima e dai Saraceni e dai Normanni dopo. Secondo gli storici Leone Ostiense (Cronaca Cassinese -Lib. II. Cap. II) e Bellabona (Ragguagli della citt\u00e0 di Avellino, 1656), Fontanarosa, che nei primi tempi si chiamava Rosa, nel 987 fu colpita da uno spaventoso terremoto, che ne uccise quasi tutti gli abitanti, insieme ai paesi di Ariano e Frigento, come raccontato nel \u00ab\"de Ariano et Fricento partem destruixit\"\u00bb (Ostiense). Ci\u00f2 prova che in quell'epoca l'umile borgo gi\u00e0 esisteva. Un altro buon indizio di questa verit\u00e0 \u00e8 possibile ricavarlo dai ruderi di qualche monastero e di tante chiese campestri presenti sul territorio aventi il nome di un Santo (San Pietro, Sant'Elia, San Sebastiano, Sant'Antonio, Sant'Eligio, San Nazario, San Salvatore, Sant'Eustachio, Santa Lucia vecchia, San Marco, ecc.) che, come in altre zone, si ritengono edificate dai Longobardi divenuti Cristiani, poi distrutte dai Saraceni invasori e, finalmente, ricostruite e dotate dai Normanni.\nDopo il terremoto del 987 che distrusse la borgata, sulle rovine torn\u00f2 infatti a fiorire la vita per opera di quei barbari, i quali erano scesi in Italia dalla Normandia verso il 1000, allorch\u00e9 un loro capo, Rainulfo Drengot, ottenne il primo piccolo feudo di Aversa dall'imperatore Corrado il Salico. Poich\u00e9 maggior fortuna ebbero successivamente i cinque figli di Tancredi di Altavilla, che tra il 1043 e il 1098 si procurarono una serie di domini in tutta l'Italia meridionale, si ritiene senz'altro che Fontanarosa sia stata riedificata proprio in quest'epoca. Ci\u00f2 avvenne, con molta probabilit\u00e0, per iniziativa del conte normanno Erveo, comandante la XII contea che comprendeva il territorio di Frigento e dei paesi limitrofi. Dopo essere stata soggetta per qualche tempo alla contea frigentina, Fontanarosa divenne suffeudo di quella di Gesualdo, dalla quale cominci\u00f2 a dipendere. Nei registri di Carlo l'illustre del 1322 sono riportate due notizie riguardanti il paese di Fontanarosa: in una si fa parola di Roberto Fontanarosa, che nel 1129 si rec\u00f2 in guerra sotto Ruggiero, duca di Puglia, e Tancredi suo figlio, conte di Lecce, con 4 militi, cio\u00e8 cavalieri, e 6 serventi; nell'altra, dello stesso anno e sotto il medesimo duca, facendosi menzione dei baroni del regno intervenuti in guerra, si fa cenno di Guglielmo Fontanarosa (genero di Landone Ammiranti, o Ammirando, signore di Paduli, San Lupo, Valle di Telese e Montemalo), il quale concorse con 7 soldati e 10 serventi. Dagli stessi registri, ove viene elencato il catalogo dei baroni al tempo dei Normanni, risulta che Fontanarosa, dopo essere stata dominio di Bartolomeo e di Roberto Fontanarosa, divenne un feudo di due militi appartenenti ad Elia Gesualdo (figlio di Guglielmo, primo signore di Gesualdo, a sua volta figlio naturale del duca Ruggiero), il quale lo aveva dato in suffeudo allo stesso Roberto (Carlo Borrelli: \"Vindex neapolitanae nobilitatisi\"). Elia ne tenne, per qualche tempo, con altre terre il suffeudo, da cui trasse anche un contingente di fanti e di uomini d'armi per la spedizione in Terra Santa, fino a quando Fontanarosa, verso il 1190, pass\u00f2 sotto il dominio di Lionello o Lionetto Gesualdo. Nel 1210 Fontanarosa fu suffeudo di Giovanni di Fontanarosa e, nel 1240, di Roberto, pronipote dell'omonimo gi\u00e0 menzionato, ambedue rivestiti, al tempo di Federico II, dell'alta carica di Grandi Connestabili del Regno. Per il quinquennio 1240-45 Fontanarosa doveva concorrere alle riparazioni del castello di Acquaputida (poi Mirabella), allora in demanio regio, cio\u00e8 senza un feudatario. Nel 1269 per il mantenimento dei militi in provincia il paese fu tassato per 36 tari (= doppio carlino di circa 0,85). Nel 1311 a Roberto di Fontanarosa successe il figlio Bartolomeo. Questi ebbe l'investitura dal Re Roberto, il quale lo mand\u00f2 in Terra d'Otranto a reclutare gente per armare galere, promettendogli in compenso cento once di oro, dietro garanzia di Nicola de Marra, signore di Serino. L'ultimo dei Fontanarosa possessore del feudo fu Giovanni, il quale nel 1342, mentre si recava in gita a Montevergine, fu saccheggiato da Nicol\u00f2, signore di Sant'Angelo all'Esca. Informata di ci\u00f2, la Regina Giovanna I dette ordine al reggente della Vicaria di aprire un'inchiesta contro Nicol\u00f2 e compagni. Ma tutto and\u00f2 a vuoto, sia per l'uccisione del re Andrea di Aversa, che per la venuta del re di Ungheria a vendicarlo. Il Fontanarosa, per non subire l'onta ricevuta, insegui il Nicol\u00f2 che si era rifugiato in San Mango, ove esercitava il governatorato per incarico di Margherita di Capua, lo trucid\u00f2 e, a mano armata, s'impadron\u00ec del territorio. Ha fine, cos\u00ec, il dominio non sempre onorato dei Fontanarosa sull'omonimo paese che d'ora in poi cadr\u00e0 sotto il potere di altre famiglie illustri dell'Irpinia. Fu feudo prima della contea dei Gesualdo, da cui pass\u00f2 ai Principi di Piombino, ai Ludovisio e poi ai Tocco, principi di Montemiletto e infine ai Cantelmo Stuart che furono gli ultimi feudatari.\nNell'Ottocento, all'epoca del regno delle Due Sicilie, Fontanarosa fu aggregata amministrativamente al circondario di Mirabella nell'ambito del distretto di Ariano, all'interno della provincia di Principato Ultra. In epoca post-unitaria il comune rimase a far parte del mandamento di Mirabella nell'ambito del circondario di Ariano di Puglia, all'interno della provincia di Avellino.\nMonumenti e luoghi d'interesse.\nIl paese \u00e8 famoso per la lavorazione della paglia e della pietra, non a caso vi si trova un Museo dell'arte della Pietra della Paglia e del Presepe.\nSantuario di Maria Santissima della Misericordia.\nIl Santuario di Santa Maria della Misericordia, anticamente noto come Chiesa di Santa Maria del Pozzo, deve la sua fondazione a un'antica leggenda del luogo. Esistono due versioni di tale leggenda. \nSecondo la prima, in un giardino vi era un pozzo ed accanto ad esso un grosso sambuco. Un giorno una ragazza vide su quell'albero una maestosa immagine della Madonna. Corse ad avvertire la gente e l'arciprete che decisero di prelevare l'immagine e di porla nella principale chiesa parrocchiale del paese. Il giorno seguente non vi trovarono pi\u00f9 quell'immagine che invece era di nuovo sul sambuco. L'arciprete riport\u00f2 l'effigie nella chiesa ma il giorno dopo quest'ultima fu nuovamente rinvenuta sul luogo d'origine. Tale fatto si ripet\u00e9 per tre volte; era fin troppo chiaro che la Madonna desiderava essere venerata in quel luogo e perci\u00f2 l\u00ec bisognava costruire una chiesa. La prima struttura risultava piuttosto semplice e di dimensioni modeste. L'albero e il pozzo furono conservati a lungo, alla vista e alla contemplazione di tutti. Col passare del tempo l'albero secc\u00f2 e il pozzo, che costituiva un pericolo, venne coperto e, mediante un sistema di condutture, la sua acqua, alla quale si attribuivano poteri miracolosi, fu incanalata in un altro pozzo di raccolta con possibilit\u00e0 di attingerla in piena sicurezza. Al di sopra fu elevata un'edicola con l'immagine della Madonna contornata dalla raffigurazione di alcuni miracoli ad Essa attribuiti. Sia il pozzo che l'edicola sono tuttora visibili e accessibili da parte della comune gente.\nUn'altra versione della leggenda afferma che, in un tempo in cui ci fui una spietata lotta contro il moltiplicarsi delle immagini sacre, i fedeli nascosero la prodigiosa statua della Madonna da essi venerata in un pozzo sito in un luogo impensabile, che oggi si addita proprio alle spalle della chiesa, ma non nell'acqua, bens\u00ec nella parte superiore, ben mimetizzata. Poi, dopo che se ne era persa la memoria, fu miracolosamente ritrovata e le fu edificata una chiesa proprio l\u00ec vicino. \nPer quanto riguarda la struttura della Chiesa, dai recenti lavori di restauro, sono apparse tracce della presenza di un'altra chiesa, precedente all'attuale e molto pi\u00f9 piccola. Essa risaliva al XI-XII secolo e doveva avere una sola porta d'ingresso su una facciata e all'interno una sola navata, senza pilastri. Nel corso dei secoli \u00e8 stata ricostruita due volte: una volta nel 1456, a causa di un terremoto; un'altra, nel 1700-1731, per migliorarne le condizioni estetiche e strutturali, in seguito anche ai disastrosi terremoti del 1688, 1694 e 1702. Nel 1700 fu aperta la \u201cporta nuova\u201d, attuale porta d'ingresso alla Chiesa. Tali lavori conferirono alla chiesa un nuovo aspetto che ancora oggi conserva: fu notevolmente ampliata mediante l'aggiunta di altre due navate, separate da due colonnati; la facciata fu arricchita e abbellita; fu costruito il coro, disposto nell'attuale abside; fu dotata di opere pittoriche di pregevole valore artistico; la nicchia fu rivestita di pregiati marmi ad opera degli artisti napoletani Gabriele Del Caiso e Generoso Salvatore. La consacrazione della nuova chiesa avvenne il 16 aprile 1731 mediante un'imponente cerimonia presieduta del vescovo Monsignor Giovanni Paolo Torti Rogadei (1726-42). Infine ulteriori lavori di restauro si devono a Don Gennaro Penta, nel 1903-04, con la decorazione dei soffitti della navata di destra (si ricordano gli affreschi: \"Trionfo dell'Eucaristia\" e \"l'Agnello immacolato\", ad opera dell'artista napoletano B. Rinaldo) e della navata centrale (\"l'Assunta\" del decoratore Chiambrianti). \nVolendo compiere un'analisi strutturale di come si presenti la Chiesa oggi, possiamo dire che l'edificio \u00e8 diviso in tre navate, quella centrale risulta essere pi\u00f9 grande di quelle laterali e un'antica balaustra in marmo chiaro la divide dall'altare maggiore. Quest'ultimo risale al 1726 ed \u00e8 realizzato in marmo di diversi colori, sapientemente accostati e intarsiati. La chiesa ospita altri sei altari, tre per ogni navata laterale, eretti nel corso del tempo per volont\u00e0 di alcune famiglie aristocratiche del paese. Quelli pi\u00f9 antichi e di maggior valore artistico sono posti nella navata di destra, tutti dedicati alla Madonna. Partendo dall'ingresso, il primo altare che si incontra \u00e8 detto \u201c\"Della Madonna di Costantinopoli\"\u201d e risale agli inizi del 1600. La base, in pietra e in marmo di vari colori, \u00e8 sormontata da un quadro di notevoli dimensioni raffigurante la Madonna che porge il Bambin Ges\u00f9 a e San Giuseppe. Il popolo devoto, che anticamente si fermava in preghiera inginocchiato al suo cospetto, chiedeva grazie e intercessioni ora all'uno e ora all'altro Santo. Il secondo altare, detto \u201c\"Trittico della Candelora\"\u201d, \u00e8 interamente in legno stuccato e risale al XVII secolo. \u00c8 costituito da tre nicchie che alloggiano, al centro, la Madonna della Vittoria, a destra Sant'Antonio e a sinistra San Biagio. Il terzo altare \u00e8 detto \u201c\"Della Madonna degli Angeli\"\u201d, sormontato da un grandioso dipinto dell'artista napoletano Arnaldo De Lisio, risalente ad inizio '900. I tre altari sulla sinistra sono certamente meno antichi di quelli appena descritti e meno preziosi per fattura e valore artistico. Il primo altare \u00e8 dedicato a Santa Filomena; \u00e8 assai recente e presenta una statua della Santa, seduta e pensosa. Il secondo altare in passato era dedicato alla Madonna del Rosario e ospitava un quadro con la Madonna che libera dal fuoco del Purgatorio. Poi, nel 1700, custod\u00ec la statua della Madonna del Rosario, preziosa e bellissima, che ora \u00e8 collocata nella chiesa propria della confraternita attigua al Santuario. Oggi presenta tre nicchie ed \u00e8 detto \u201c\"Della Madonna d'Aprile\"\u201d, perch\u00e9 in quella centrale signoreggia, agile, snella ed elegante, la statua della Madonna detta appunto \u201c\"Di Aprile\"\u201d, che abitualmente viene trasportata in processione in sostituzione di quella assai delicata della Misericordia. La fanno da vedette, a destra e sinistra, San Vincenzo e San Lorenzo. L'ultimo altare \u00e8 dedicato a Sant'Alfonso Maria de' Liguori; questi era un santo molto amato dal popolo locale che ne conosceva bene ogni particolare della sua vita, cantando con passione i suoi inni sacri. \nL'opera di maggior valore custodita all'interno della Chiesa \u00e8 sicuramente la statua della Madonna della Misericordia. Risalente al 1100, \u00e8 interamente fatta di stucco, risultante perci\u00f2 fragile e delicata. I colori originali sono andati perduti ma l'immagine, cos\u00ec realistica e umana, conserva ancora intatta tutta la sua bellezza e il suo fascino. \u00c8 collocata in un'artistica nicchia di marmo posta sull'altare maggiore. \nIl Santuario vanta la presenza di innumerevoli affreschi realizzati dal maestro Arnaldo De Lisio e risalenti al restauro del 1903-1904. Tra di essi, i pi\u00f9 raffinati e maestosi sono: \u201c\"L'assunzione della Vergine\"\u201d, \u201c\"Lo sposalizio della Vergine\"\u201d, \u201c\"La Vergine e Santa Elisabetta con i piccoli Ges\u00f9 e San Giovanni Battista\"\u201d, \u201c\"La purificazione di Maria Santissima\"\u201d, \u201c\"La Nativit\u00e0\"\u201d, \u201c\"La disputa di Ges\u00f9 fra i dottori del tempio\"\u201d, \u201c\"La fuga dall'Egitto\"\u201d. \nUlteriori opere d'arte pregevoli sono l'organo, il pulpito, i due confessionali e i due portali.\nParrocchia di San Nicola.\nLa Parrocchia di San Nicola sorge di fronte alla piazza principale del paese (Piazza Cristo Re). Sulle sue origini storiche si hanno scarse notizie; sono andate distrutte le Memorie manoscritte dell'Arciprete Don Giovanni Meola, il quale nel 1669 parlava gi\u00e0 di San Nicola Piccolo, chiesetta gentilizia dei signori De Rosa; \u00e8 stato ugualmente distrutto l'antico Libro dei battezzati che si conservava fino al 1889 dal sig. Dr. Antonio Giusto fu Pasquale. Certo \u00e8 che, nel Medioevo, al tempo dei Comuni liberi, accanto alle chiese personali (nobiliari) dei feudatari si affermarono le parrocchie territoriali. In quell'epoca bisogna porre l'origine anche della Parrocchia suddetta. Ci\u00f2 \u00e8 confermato dalla notizia ricavata dai Registri di Carlo l'Illustre del 1308, in cui si legge che Fontanarosa aveva, tra gli altri privilegi, tre chiese: una arcipretale sotto il titolo di San Nicola di Bari, una badia egualmente evirata nella chiesa di S. Maria a Corte e una terza chiesa sotto la invocazione di S. Maria della Misericordia. La Parrocchia di Fontanarosa ha concorso, fin dall'erezione del Seminario - avvenuta il 15 luglio 1567 per interessamento del Vescovo Ascanio Albertini - al mantenimento dei pio Istituto, offrendo particolarmente i benefici di alcune cappelle rurali (Sant'Antonio, Sant'Eligio, San Nazario, San Salvatore, Sant'Elia), tra cui quella di Sant'Eustachio, \u00abin loco prope Fontanarosarum\u00bb retta \u00abda D.Salvatore De Sibilia da Fontanarosa\u00bb. Parimenti, fin da tempi remotissimi, ha dato il suo contributo alla mensa vescovile. Il Vescovo Tommaso I Vannini, il 22 marzo 1603, dichiar\u00f2 di libera collazione l'Arcipretura di Fontanarosa, nella causa tra il principe di Venosa, Carlo Gesualdo, e il promotore fiscale della Curia medesima. La sera del 4 gennaio 1689 l'Arciprete di Fontanarosa fu messo nel carcere di Benevento per ordine del Cardinale Arcivescovo Fra Vincenzo M. Orsini. Ma il Vescovo di Avellino, Francesco III Scanegata, se ne risent\u00ec e seppe far valere i diritti della sua giurisdizione. Molto incremento alla Parrocchia \u00e8 stato dato dal defunto Arciprete Mons. Nicola Petrone (1842-1937). Formato alla scuola del Vangelo, fu ordinato sacerdote il 6 aprile 1866. Dopo un'intensa preparazione apostolica, eletto parroco il 2 luglio 1881, si dedic\u00f2 completamente e coscientemente alla cura delle anime. Ampli\u00f2 e restaur\u00f2 la Parrocchia, arredandola di due cappelloni, di marmi preziosi, di altari e balaustre in pietra e in ferro. Il 2 luglio 1912 celebr\u00f2 solennemente l'incoronazione del S. Cuore di Ges\u00f9, a cui la Parrocchia \u00e8 dedicata, con l'intervento del Vescovo e dei Parroci limitrofi, quasi preludio della proclamazione della Regalit\u00e0 di Cristo, promossa e benedetta dal Papa Pio XI nel 1926. Alle testate del transetto della vasta chiesa risaltano due grandiosi altari con preziosi quadri rispettivamente dei secoli XVII e XVIII: uno rappresenta \u00abL'Ultima Cena\u00bb del celebre Maestro di Fontanarosa; l'altro, \u00abLa Vergine con Bambino e Santi\u00bb del Tomaioli. Al Sacro Cuore di Ges\u00f9, dall'Arciprete D. Davide D'Italia - successore di Mons. Petrone - \u00e8 stato innalzato un maestoso tempio, su trasformazione di quello gi\u00e0 esistente.\nIl Campanile.\nAdiacente al Santuario della Madonna della Misericordia si erge un imponente campanile. Risalente al 1400, risulta essere alto 57 metri, con una cupola a bulbo alta 6 metri. Dapprima molto modesto, fu poi ricostruito a guardia del Santuario e benedetto il 16 aprile del 1731, data di consacrazione della Chiesa. Si ricorda questa consacrazione tutti gli anni, l'ultima domenica di aprile e si concedono quaranta giorni di indulgenza per i fedeli che si recano a pregare in questa Chiesa. Nella sua struttura \u00e8 possibile individuare due regioni: fino al piano delle campane, la struttura ha pianta quadrangolare, con spigoli pi\u00f9 o meno accentuati e archi in pietra lavorata; la parte superiore, dal piano dell'orologio alla cupola, si presenta pi\u00f9 snella, con gli spigoli smussati, assumendo quasi una pianta ottagonale.\nPresepe.\nLa nascita della tradizione del presepe a Fontanarosa risale circa al 1910, quando la devozione del popolo e l'amore per l'arte del Sac. don Gennaro Penta portarono la cittadina a possedere quello che . Nonostante agli inizi del '900 l'arte presepiale era del tutto finita, sopravviveva nel mercato antiquariale di Napoli una fervida collezione di pastori d'arte abilmente modellati dagli artisti settecenteschi, primi fra tutti il Sammartino ed il Celebrano. Fu proprio da questo florido mercato che don Gennaro Penta riusc\u00ec a ricavare una collezione di capolavori e piccole opere d'arte, che di l\u00ec a poco avrebbero avvolto maestosamente un'intera ala della stupenda Basilica di Maria Santissima della Misericordia. La \u201ccostruzione\u201d richiedeva tempo ed iniziava dopo la festivit\u00e0 dei \u201cMorti\u201d, il 2 novembre. Da subito si differenzi\u00f2 da quello primigenio napoletano, sostituendo al sughero \u2013 molto costoso per l'epoca \u2013 il legno d'olmo di cui il paese era fecondo. Si scelse minuziosamente la parte alta dell'albero, che ben si prestava ad imitare le rocce del paesaggio, alternata spesso a legni di ulivo per creare qualche sfumatura al paesaggio. In ultimo si mascheravano le fessure con lembi di carta straccia imbevuta in colla di farina. Quindi, dopo aver sparso un po' di muschio qua e l\u00e0 si disponevano i pastori e le case, gli animali e gli angeli, che il Don Penta aveva acquistato a Napoli. Il presepe crebbe di fama anno per anno. Folle di visitatori accorrevano a Fontanarosa ansiosi di ammirare il \u201cprodigioso presepe\u201d, composto da oltre\n700 pezzi tutti originali. Il pi\u00f9 entusiasta visitatore dell'epoca fu il Principe Ereditario Umberto II di Savoia, il quale \u2013 informato della grandiosit\u00e0 dell'opera fontanarosana \u2013 volle visitarla rimanendone estasiato. L'eco della fama che il presepe si guadagn\u00f2 arriv\u00f2 finanche a Roma, tanto che nel 1930 lo stesso si guadagn\u00f2 il titolo di \"Monumento Nazionale\". Con la morte del Sac. don Gennaro Penta, avvenuta nel 1932, termin\u00f2 la \u201cpia usanza\u201d di fare il presepe; i pezzi non furono pi\u00f9 esposti, gli artigiani non furono pi\u00f9 presenti per la costruzione e dopo qualche tempo fu donato al Museo Irpino di Avellino, dove oggi \u00e8 possibile ammirarne solo una piccola\nparte. Si chiuse momentaneamente un capitolo della storia del presepe, ma la tradizione non cert\u00f2 mor\u00ec e, di l\u00ec a pochi anni, rinacque ancora pi\u00f9 gloriosa. Il desiderio dei fontanarosani di rivedere il \u201cgrande presepe\u201d fu accolto ancora una volta da un sacerdote, don Davide D'Italia, parroco di San Nicola Maggiore e successore di don Penta quale rettore del Santuario di Maria SS. della Misericordia. Don Davide, spinto dal popolo, irato per la perdita del presepe, inizi\u00f2 la ricerca per la nuova collezione di pezzi del '700 e, negli anni dal 1932 al 1949, esplor\u00f2 molte volte il mercato d'antiquariato di Napoli, acquistando pezzi di rara bellezza. Furono anni di duro e certosino lavoro che logorarono, in parte, il sacerdote che sarebbe poi morto in giovane et\u00e0. Ma quei sacrifici non furono vani perch\u00e9 finalmente Fontanarosa pot\u00e9 riacquistare \u201cil pi\u00f9 bel presepe del mondo\u201d. La Chiesa di Santa Maria della Misericordia accolse nuovamente nella sua navata di sinistra l'imponente presepe. Il sacerdote suo fautore, aiutato dal fratello Adolfo, ne curava ogni dettaglio, mentre le maestranze locali si adoperavano tutto l'anno per il miglioramento continuo dell'opera. Il pio sacerdote non era solo amante dell'arte, ma anche un ottimo parroco e croce della sua vita fu la ricostruzione della Parrocchia di San Nicola Maggiore. L'esigenza di reperire i fondi necessari arguirono la sua mente in un progetto meraviglioso che coinvolgeva il presepe fontanarosano. Medit\u00f2 infatti\ndi poter far fruttare quell'enorme patrimonio artistico, arrivando ad una soluzione geniale: esporre il presepe a Roma nell'Anno Giubilare del 1950, al fine di reperire i fondi necessari e, nel contempo, portare il meraviglioso capolavoro alla ribalta nazionale ed all'ammirazione di tutti i pellegrini che si sarebbero recati nella citt\u00e0 Santa. Il prete si rendeva conto di tutti i problemi e della complessit\u00e0 che richiedevano tale progetto, ma tutto questo non lo spaventava ed anzi, con caparbiet\u00e0, fidando nella approvazione del fratello Adolfo, riusc\u00ec a compiere quello che potremo definire un vero \"miracolo\". Naturalmente occorrevano molti soldi, in un'epoca non certo felice per tutti i compaesani. Fu allora costituito un comitato di volenterosi \"pro presepe\" costituito dallo stesso Don Davide e dal fratello Adolfo, oltre che da Giuseppe Bianco, Vincenzo Petroccione, Camillo Penta, Francesco Penta e Pietro Pasquariello. Giusto per avere un termine di paragone attuale, i membri del comitato anticiparono ciascuno la somma di 500.000 lire, non certo pochi se si pensa che ci si trovava a pochi anni dalla fine della II Guerra Mondiale (era il 1949), equivalenti a circa euro dei giorni nostri. Con i soldi messi a disposizione dal comitato fu organizzato il trasporto di tutte le componenti del presepe a cura di un gruppo di falegnami fontanarosani composti da Giuseppe Cerundolo, Luigi e Silvio Cosato, Aldo Di Prisco e Bernardo De Luca. La carovana part\u00ec nei primi di dicembre del 1949 e la struttura venne trasportata dapprima con un autotreno e successivamente la parte rimanente con un camion. I \u201cpastori\u201d e tutte le figure artistiche arrivarono invece a Roma durante diversi viaggi ad opera di un autista. Il presepe venne allestito per tutto l'Anno Giubilare presso la Chiesa di Santa Maria degli Angeli nell'allora Piazza Esedra e fu portato a termine nel\ngiro di una ventina di giorni. Al termine della costruzione in loco da parte degli artigiani fontanarosani, l'opera complessiva apparve stupenda nella sua meraviglia, con una scena frontale di circa 13 metri e 7 in profondit\u00e0. La bellezza complessiva dell'opera realizzata e l'entusiasmo suscitato nei pellegrini accorsi non bastarono per\u00f2 a ritenere completamente riuscita la \"spedizione\" nella citt\u00e0 Santa. Le autorit\u00e0 romane ignorarono l'opera e nonostante l'impegno pubblicitario profuso dai membri del comitato l'iniziativa riusc\u00ec solo in parte a compensare l'enorme impegno finanziario e personale profuso. Basti pensare che il biglietto d'ingresso fu fissato in 50 lire per i\npellegrini e 100 per gli altri visitatori, che certo non potevano soddisfare le aspettative di Don Davide. La visita al presepe avrebbe dovuta essere inserita nell'itinerario d'obbligo del pellegrino, e forse solo allora le modeste quote d'ingresso avrebbero potuto ripagare la fiducia e consentito di raggranellare la cifra necessaria per la ricostruzione della Chiesa Parrocchiale. Ma tant'\u00e8, il risvolto morale dell'avventura sicuramente ha ripagato quanti hanno profuso forze nella voglia di far conoscere la meravigliosa opera fuori dai confini di Fontanarosa e, da quel momento, moltissime persone hanno potuto ammirare il presepe e il paese Irpino che lo ospita e che gli dedica passione e amore. La grande avventura romana termin\u00f2 con la fine dell'Anno Santo e dopo lo storico viaggio a Roma il presepe fu destinato all'oblio e lo stesso Don Davide ne cess\u00f2 la costruzione a causa degli elevati costi di montaggio. Dopo la prematura morte di Don Davide D'Italia, giunge l'ora di un nuovo parroco \u2013 Don Giulio Ruggiero. Questi da sempre riceveva le pressioni di chi non voleva che il presepe rimanesse relegato nella memoria delle persone. I pi\u00f9 giovani del paese, scossi dal trauma provocato dal catastrofico terremoto del 1980, riuscirono a convincere Don Giulio a riprendere in mano il progetto per l'allestimento del presepe. Tra i promotori dell'iniziativa si ricordano Luigi Di Prisco, Silvio Cosato, Salvatore e Tarcisio Fucci, Pino Scala, Daniele Cefalo ed il sacrestano Carlo Pilosi. Il comitato di promotori, a cui si aggiunsero via via anche altri collaboratori, lavorarono per due anni alla ricerca di nuovi ceppi d'olmo e per restaurare i pezzi dell'opera ormai impolverati e privi della loro bellezza originaria. Fu inoltre effettuata un'accurata ricerca storica, finalizzata al recupero fedele dell'opera sulla base di fotografie esistenti che riprendevano i \"vecchi\" presepi di Don Gennaro Penta e di Don Davide D'Italia. Dopo gli anni di ricerca meticolosa, venne il momento di portare a nuova\nvita il meraviglioso ed inestimabile presepe fontanarosano. L'8 dicembre 1982 il \u201cpi\u00f9 bel presepe del mondo\u201d divenne nuovamente realt\u00e0. Montato come sempre nella navata sinistra del Santuario per circa 100 metri quadrati, il presepe fu riproposto nuovamente alla venerazione dei fontanarosani. La cerimonia di inaugurazione si svolse alla presenza di tutti i cittadini e delle autorit\u00e0, nonch\u00e9 delle Televisioni locali e nazionali. Ma come si componeva l'opera nuovamente realizzata? Partendo dalla Grotta della Nativit\u00e0, si nota come essa - a differenza di quella presente nell'arte presepiale napoletana \u2013 sia strettamente collegata al dettato evangelico di \"umile grotta\" del Redentore. Gli artisti fontanarosani vollero modellarla nel legno d'olmo, che per caratteristica estetica, molto si avvicina alla struttura originaria. A dare movenza alla scena, venne fatto scorrere un fiume attraverso un ponte mentre alla base centrale della scena si ergevano due maestosi pilastri romani e in lontananza una gola impervia come scavata nella roccia. Costanti nel paesaggio i rituali di case fatte di sughero, piccole in lontananza e pi\u00f9 grandi allo sguardo da vicino mentre la Taverna (denominata \"Casa Maggiore\") - quale luogo di ricercata dimora per Giuseppe e Maria - veniva riproposta in tutta la sua bellezza e complessit\u00e0, apparendo slanciata e curata in una costruzione lignea con tetto di tegole. Ulteriori elementi caratteristici del presepe sono le \"torri\" che, poste nella parte alta, creavano un gioco emozionante di luci e ombre e la \"fontana\" che ricordava vagamente quella presente in Piazza Cristo Re di Fontanarosa. Altro elemento caratteristico del presepe strettamente legato alla cultura fontanarosana era costituito dalla \"porta del paese\", posizionata in una gola formata da due montagne e da cui era possibile scorgere in lontananza un paesino finemente curato. Infine si stagliava sulla parete in fondo un'imponente tela di 16 metri, dipinta da un artista del teatro S. Carlo Di Napoli, giocata sulle sfumature di quindici tonalit\u00e0 di colore diverse, partendo dal rosso opaco fino ad arrivare al celeste della parte pi\u00f9 alta. Naturalmente la parte pi\u00f9 importante del presepe era costituita dagli artistici pastori e figuranti, eccezionalmente diversi gli uni dagli altri. Ognuno aveva una propria caratteristica ed altezza diversa a seconda della posizione ricoperta nella scenografia e molte volte si accompagnavano ad animali, anch'essi quasi realistici nella fisionomia e nelle movenze. L'entusiasmo che aveva portato nuovamente alla visione del presepe dopo ben trent'anni dall'ultima esposizione ben presto dovette lasciare spazio allo scoramento ed al pianto della gente fontanarosana. Nella notte tra il 13 ed il 14 dicembre ignoti malfattori, non curanti del luogo sacro, si introdussero nel Santuario di Santa Maria e trafugarono tutto il presepe sapientemente costruito e solo pochi giorni prima emerso dall'oblio degli anni. La mattina del 14 dicembre, all'apertura della chiesa, emerse un quadro desolato che strideva fortemente con l'aria di enorme gioia che aveva pervaso il luogo fino al giorno prima. Solo i ceppi d'olmo e le case rimanevano l\u00ec mute testimoni dello scempio. Nessun pezzo era pi\u00f9 rimasto ed ancora una volta Fontanarosa doveva dire addio al presepe che aveva faticosamente fatto rinascere. Durante la Messa della vigilia di quel triste Natale il parroco Don Giulio pronunci\u00f2 la celeberrima frase: \u00ab\"Quest'anno il Bambin Ges\u00f9 nasce orfano per la malvagit\u00e0 degli uomini\"\u2026\u00bb. Ed infatti, il Bambinello fu l'unico superstite dello scempio, poich\u00e9 - secondo tradizione - \u00e8 l'ultimo pezzo che viene inserito nel presepe. L'unica consolazione in tanto scoramento fu la circostanza che parte dei pastori erano ancora conservati in cassaforte in quanto non erano stati puliti e restaurati. Ed inoltre, a distanza di alcuni anni, gli organi di Polizia riuscirono a recuperare alcuni pastori trafugati, tra cui il bellissimo \"Pastore dell'Annuncio\". Queste condizioni, unite alla forza d'animo che da sempre contraddistingue i giovani fontanarosani, saranno le basi per l'ennesima ricostruzione che, di l\u00ec a pochi anni, vedr\u00e0 contraddistinto nuovamente il presepe, perch\u00e9 \u2013 come diceva sapientemente don Nicola Gambino nel suo libro su Fontanarosa: \u00ab\u2026\"fortunatamente i paesi non muoiono come gli uomini e certe tradizioni fanno parte della storia del paese\"\u2026\u00bb. A circa 20 anni dal \"furto sacrilego\" (precisamente nel 1998) il presepe torn\u00f2, seppure ridotto, al suo antico splendore. Alle porte del Giubileo 2000 un nuovo entusiasmo anim\u00f2 i promotori, cos\u00ec come quello mai sopito dell'Anno Santo del 1950 e il breve fulgore del 1982. Negli anni intercorrenti tra la tragedia consumata e la nuova rinascita il popolo fontanarosano riusc\u00ec ad ottenere dal Museo Irpino di Avellino parte del presepe donato dalla Famiglia Penta che non veniva esposto ma custodito nei depositi. Ai pezzi che fecero i loro ritorno si aggiunsero i pastori che erano stati instancabilmente raccolti dal Parroco Don Giulio grazie alle numerose offerte ricevute. Nel corso degli anni a seguire la tradizione si \u00e8 sempre rinnovata ed anzi si \u00e8 arricchita di una nuova pagina, costituita da un nuovo presepe che, in forma permanente ed alternativa all'originale, viene custodito dal 2003 nel Museo Civico di Fontanarosa. Nei primi tempi le dimensioni dell'opera sono state spesso ridotte ma, a decorrere dal 2010, ogni nuova esposizione ha trovato una sempre maggiore estensione, tanto che \u00e8 stato previsto finanche una coda in gennaio per visite guidate sotto la supervisione del nuovo parroco Don Pasquale Iannuzzo.\nCultura.\nFeste e tradizioni.\nIl Carro.\nIl \"Carro\" \u00e8 un obelisco di paglia alto 28 metri, che viene trasportato da due coppie di buoi il 14 agosto di ogni anno in onore della Madonna della Misericordia, la cui statua, interamente realizzata in paglia e legno, \u00e8 situata in cima all'obelisco. La tirata si svolge nel tardo pomeriggio, partendo da Via Primo Maggio e concludendosi, con soste pi\u00f9 o meno regolari, in Via del Municipio.\nIl Carro o \"obelisco di paglia\" costituisce la caratteristica del paese, almeno dal lato tradizionale e folkloristico e, in qualche modo, anche artistico; la struttura infatti \u00e8 realizzata mediante intrecciatura di paglia inumidita, in modo da ottenere trecce e bastoncini, che, cuciti insieme e alternati, danno luogo a colonne, capitelli, guglie, foglie, manti di ogni forma e proporzione, secondo un disegno prestabilito, il tutto ben fissato su telai di legno per assicurarne la stabilit\u00e0 e la durata. Il Carro \u00e8 un maestoso congegno alto circa 28 metri, strutturato in legno massiccio rivestito di paglia lavorata a mano. Il nome \"Carro\" gli \u00e8 pi\u00f9 appropriato che \"Obelisco\", perch\u00e9 tutta la struttura mastondontica poggia su un grosso carro agricolo a due ruote di legno rivestito con cerchio di ferro e dotato di un robusto timone sporgente, a cui vengono attaccate due coppie di buoi per il trasporto; alla parte posteriore del carro \u00e8 collocato un meccanismo per regolarne il movimento, denominato \"martinicca\", azionata da un intelligente manovratore. \nAnche se non ci sono notizie storiche attendibili, tuttavia si pu\u00f2 affermare con sicurezza che l'origine di questa tradizione mista di religiosit\u00e0 e folclore risalga a circa due secoli fa, quando gli abitanti del luogo, come del resto tutti gli abitanti del meridione, seguendo l'usanza dei popoli primitivi, erano soliti offrire alla divinit\u00e0 le primizie del loro raccolto. Col passaggio del culto pagano a quello cristiano, il rito propiziatorio dell'offerta si mut\u00f2 in atto di ringraziamento per il buon raccolto e di adorazione alla divinit\u00e0, da cui ci si aspettava qualche favore o grazia per s\u00e9 e per i propri cari vivi e defunti. Cos\u00ec, ogni contadino si faceva un dovere e un vanto di portare al Santo o alla Madonna parte del suo raccolto. Col passar del tempo, i contadini di ogni contrada mettevano insieme le primizie della mietitura e, tra canti e suoni campestri, su un carro addobbato di spighe e tirato da buoi, le portavano in dono alla Madonna, la cui effigie dominava in cima a quel primo \"carro\" rustico. La forma moderna ad obelisco \u00e8 opera di un artista di origine napoletana. Si conosce, infatti, il nome di un certo Giuseppe Martino, falegname del paese, che abitava in via Bastione, nel centro storico. Doveva essere un bravo artista del legno. Egli aveva due figli: Generoso e Stanislao che, seguendo l'usanza del tempo, impararono il mestiere nella bottega del padre. Erano intelligentissimi e, per meglio perfezionare i loro prodotti artigianali, certamente\nnon tralasciavano di consultare libri di arte. Fu appunto, in seguito alla conoscenza e allo studio degli antichi obelischi, che sorse in loro l'idea di farne una riproduzione, non in pietra scolpita come quelli, ma in legno e paglia lavorata, perfezionando e dando forma classica all'antico \"carro agricolo\". Nacque cos\u00ec il primo \"Carro\", che fu anche il primo del genere nella storia dell'arte minore, seguito poi da quello di Mirabella Eclano. Alla realizzazione del primo Carro, a forma ottagonale, parteciparono sia Generoso Martino, che era nato a Fontanarosa il 2 dicembre 1833 da Giuseppe e da Maria Concetta Mele, che il fratello secondogenito Stanislao, con la collaborazione di molti altri artisti locali. Lasciamo al lettore supporre quanti operai e volontari abbiano lavorato, sotto la direzione dei fratelli Martino, per la realizzazione di quella prima maestosa opera d'arte. Nel 1865 Stanislao Martino si trasfer\u00ec a Mirabella Eclano, dove si era sposato con Faustina Campagna e dove continu\u00f2 la tradizione fontanarosana di costruire anche l\u00e0 il Carro di paglia intrecciata. Intanto, il \"Carro\" ottagonale di Fontanarosa attirava sempre pi\u00f9 le folle degli spettatori e dei turisti, particolarmente nel giorno del trasporto, il 14 agosto. Era un incanto di arte gotica e barocca. Col passar degli anni, l'attrattiva di questa meravigliosa composizione armonica per figurazioni e riproduzioni di statue e disegni vari \u00e8 andata sempre pi\u00f9 scemando, sicch\u00e9, mentre il primitivo obelisco veniva costruito con fede, passione e dedizione spontanea e disinteressata, le altre forme artistiche, che si sono susseguite nel tempo, sono apparse soltanto come manifestazioni folcloristiche. Infatti, la prima forma ottagonale, la pi\u00f9 perfetta, dopo l'incendio che la distrusse nel 1889, dallo stesso ideatore Generoso Martino fu sostituita con una seconda forma o sagoma ben diversa, quadrangolare, pi\u00f9 semplificata, ma ugualmente ricca di arte e di armonia in un barocco leggero e attraente, che dur\u00f2, anche dopo la\nmorte dell'autore, avvenuta il 7 novembre 1904, e dopo la caduta del carro nel 1907-8, fino all'anno 1947, allorch\u00e9 si ritenne necessario rinnovare l'intero tessuto e rivestimento di paglia intrecciata ormai logorato dal tempo, conservando, in gran parte, il medesimo disegno del carro precedente. Questo rinnovamento dur\u00f2 dal 1951 al 1969 e fu seguito e diretto dall'artista locale Mario Ruzza. In quest'anno si sent\u00ec il bisogno di rifarlo ancora, ma, questa volta, pur essendo stato affermato, nel Resoconto dei festeggiamenti del 1969, che \"il disegno del nuovo carro sar\u00e0 il medesimo di quello precedente\", si abol\u00ec di proposito il disegno precedente e se ne ide\u00f2 uno nuovo (negli anni 1969-72). Il \"nuovo\" Carro, rifatto completamente, anche nella sua struttura interna, su disegno, progettazione e direzione dei lavori dell'artista Mario Ruzza, introdusse sostanziali ammodernamenti e perfezionamenti, sia nella struttura portante che nelle singole componenti rendendone il montaggio e lo smontaggio estremamente pi\u00f9 rapido ed agevole. Anche il \"carrettone\", ossia la base mobile su cui poggia tutta la struttura, fu completamente rinnovato, e, fra le altre cose, il \"timone\", ovvero il palo a cui vengono attaccati i buoi per il traino del Carro, fu reso removibile, al fine di agevolare la sosta dello stesso al centro dell'incrocio stradale, alla fine del trasporto; fu ideato e realizzato un nuovo e pi\u00f9 efficiente sistema frenante e ai quattro angoli furono disposti degli efficienti sistemi \"anticaduta\". L'aspetto estetico e decorativo fu completamente rinnovato e fu adottato lo stile gotico nell'intera opera sostituendo il precedente \"miscuglio\" di stili. Tutte le decorazioni furono ideate ex novo e l'altezza dell'obelisco fu notevolmente elevata.\nIl carro cadde nuovamente nel 14 agosto 2018.\nLa struttura consiste di sette piani o registri ed \u00e8 tenuta in equilibrio da 32 funi, alle quali si aggrappano ogni anno centinaia di giovani festanti. La cerimonia \u00e8 suggestiva. Lentamente, dopo la benedizione del sacerdote e lo sparo di alcuni colpi in aria per segnale, il convoglio, sormontato da una statua della Madonna rivestita di un manto intrecciato, si muove dal posto dove viene costruito, a circa quattrocento metri dal centro, fino alla piazzetta prospiciente il Corso Mazzini. L'avvenimento folcloristico segna la preparazione immediata alla Festa del 15 e, specialmente, alla solenne processione, che nel pomeriggio, si snoda per le vie non soltanto principali, come nel passato, ma anche secondarie, in onore dell'Assunta. Dopo pochi giorni, l'obelisco viene smontato, pezzo per pezzo, e viene riportato nell'apposito casetta fatta costruire nelle adiacenze del luogo dove avviene la costruzione.\nStemma di Fontanarosa.\nLa forma pi\u00f9 antica che si conosca \u00e8 quella riprodotta sulla porta laterale della chiesa di Santa Maria nell'anno 1596. Lo stemma \u00e8 costituito da una fontana zampillante e precisamente da una vasca circolare su una colonnina con in cima tre rose fiorite poste simmetricamente: quella al centro quasi eretta e le altre due pendenti verso il lato esterno.\nSociet\u00e0.\nLingue e dialetti.\nAccanto alla lingua italiana, a Fontanarosa \u00e8 in uso una variet\u00e0 del dialetto irpino.\nEconomia.\nL'intero territorio si caratterizza per la produzione dell'olio DOP extravergine \"Irpinia - Colline dell'Ufita\".\nAmministrazione.\nAltre informazioni amministrative.\nIl comune fa parte dell'Unione dei comuni Terre di Mezzo."}
{"id": "2536852", "revid": "228587", "url": "https://it.wikipedia.org/wiki?curid=2536852", "title": "Ecologia urbana e sociale", "text": " \nOggetto di studio dell'ecologia urbana e sociale \u00e8 l'interazione - costante e imprescindibile - tra il comportamento umano e i grandi ambienti urbani, ovvero quelli ad alta densit\u00e0 di popolazione. La trasformazione dell'uno in funzione degli altri - e viceversa - \u00e8 continua e rimane all'interno di un unico processo circolare.\nMetodo dello studio \u00e8 quello caratteristico delle scienze naturali, ovvero quello dell'osservazione sistematica e della descrizione. La componente sperimentale del metodo pu\u00f2 soltanto limitarsi al tentativo di isolare singole variabili al fine di tentarne una modificazione per osservare i relativi effetti. Il limite di tale approccio \u00e8 quello di non poter mai correttamente valutare quanto una variabile possa essere realmente isolata e quanto lo studio di ogni fenomeno costituisca di per s\u00e9 un'alterazione difficilmente quantificabile del medesimo.\nOggetto di studio.\nL'ecologia urbana e sociale \u00e8 stata fondata da Paolo Rognini e Paolo Fuligni (rispettivamente geoantropologo e psicologo) con l'intento di creare una disciplina che potesse comprendere finalmente, in modo 'olistico' l'uomo e l'ambiente in un'unica accezione senza vederne necessariamente separate le parti.\nInfatti, la distinzione, necessaria rispetto ad altre gi\u00e0 pi\u00f9 o meno consolidate discipline quali geografia urbana e umana, psicologia sociale, antropologia culturale, sociologia urbana, ecologia urbana, ecologia sociale, si esprime in primo luogo per la specificit\u00e0 dell'oggetto: lo studio dei luoghi e degli stimoli fisici che danno adito a comportamenti. Per comportamenti si intendono attivit\u00e0, abitudini e costumi che cambiano tali luoghi, generando nuovi stimoli, all'interno di una continua reciproca variazione.\nIn tale studio gli ambienti urbani e i gruppi sociali che li abitano, le tecniche di produzione, gli strumenti materiali ed ideali, le tecnologie, le mode, la diffusione di modelli di comportamento, hanno tutti pari dignit\u00e0 e sono concepiti come componenti di un sistema, di fatto, inscindibile. \nQuesta vuole essere una ripartizione particolarmente specializzata di cui si sente l'esigenza, non certo per carenze nelle precitate discipline, quanto per la velocit\u00e0 di mutazione dell'enorme complesso di fenomeni osservabili in questo settore che appare in espansione continua.\nCi\u00f2, quindi, ci induce a cercare di isolarlo e a predisporre appositi strumenti per sottoporlo \nad indagine. Il tentativo \u00e8 quello di esprimere uno studio attuale dell'interazione ambiente urbano/comportamenti, una metodologia che consenta l'approccio alla suddetta rapidissima variazione in tempo reale e non a posteriori. L'epoca presente ed il contesto urbano industrializzato di cui si tratta, rappresentano probabilmente il complesso di trasformazioni pi\u00f9 veloce che mai si sia registrato sino ai giorni nostri e manifestano evidenti segni di ulteriore accelerazione.\nOccorre dunque realizzare un metodo che tenga conto della velocit\u00e0, ma anche del disordine in cui tali mutamenti ambientali/sociali/culturali/comportamentali si manifestano. Il classico presupposto di ordinare i fenomeni per classificarli e inserirli in precisi e univoci schemi causali, che \u00e8 caratteristica delle discipline scientifiche, non \u00e8 applicabile a quello che ben si pu\u00f2 definire come studio del disordine socio-ambientale.\nCome scrive Raymond Boudon \"Non si possono costruire teorie del mutamento sociale \"stricto sensu\", vale a dire teorie che soddisfino i criteri popperiani della scientificit\u00e0, se non a proposito di processi sociali parziali e locali, datati e situati. Le teorie del mutamento sociale con pretese generalizzanti vanno considerate, nel migliore dei casi, come teorie formali in quanto tali non direttamente applicabili alla realt\u00e0 (\u2026). Nel peggiore dei casi, quando la loro pretesa \u00e8 produrre proposizioni sia empiriche sia generali, esse si espongono alla smentita della realt\u00e0\" \nAltro aspetto dell'interazione comportamento/ambiente urbano \u00e8 quello dell'apparente inconsapevolezza degli attori. L'individuo, il gruppo, l'istituzione sembrano disconoscere i meccanismi dell'interazione o asserire la propria impotenza di fronte ai medesimi o la propria incompetenza o la propria estraneit\u00e0. \nTutto quel che avviene quotidianamente e quotidianamente si moltiplica e si diffonde per imitazione in ambienti affollati \u00e8 agito e prodotto, dal comportamento di milioni di individui.\nNon viene, per\u00f2, percepito e riconosciuto dai singoli attori come conseguenza, diretta o indiretta, del proprio agire e quindi appare come effetto perverso di un sistema immanente, al di sopra di qualunque possibilit\u00e0 di intervento e di cambiamento. \nParticolare rilievo, quindi, ci si propone di attribuire al comportamento del singolo individuo inteso, non soltanto come prodotto delle grandi cause esterne e circostanti, ma anche come causa, esso stesso, di tanti fenomeni assolutamente rilevanti all'interno del sistema di cui trattasi.\nPer esemplificare si pu\u00f2 far riferimento ai pi\u00f9 evidenti e comuni di tali fenomeni, cio\u00e8 al traffico veicolare e al flusso migratorio.\nIn entrambi i casi i comportamenti individuali sono conseguenza ultima di grandi concatenazioni di eventi, ma anche - attraverso un processo di enorme moltiplicazione - causa di ulteriori, grandissimi \naccadimenti.\nNell'approccio - consapevole - allo studio del caos si dovr\u00e0 fare ricorso a metodi statistici per cercare correlazioni tra il comportamento medio di ogni individuo e il comportamento medio del sistema. \nL'uso di metodi probabilistici \u00e8 imposto dall'impossibilit\u00e0 materiale di determinare con esattezza le condizioni iniziali di ogni singolo individuo e di quantificare i suoi scambi con l'ambiente circostante. Il modello di riferimento \u00e8 quello della meccanica statistica, il criterio guida quello del principio di indeterminazione di Heisenberg, il riferimento teorico - d'obbligo - il secondo principio della termodinamica.\nLo studio dei comportamenti umani nel caos del sovraffollamento \u00e8 ovviamente finalizzato alla ricerca di soluzioni ottimali capaci di coniugare l'economia dei grandi centri urbani con la qualit\u00e0 dell'ambiente e della vita. La corretta individuazione dei problemi pi\u00f9 gravi e nocivi, deve andare di pari passo con la sperimentazione di modelli alternativi e con l'offerta di soluzioni, ad esempio nelle fasi di progettazione, realizzazione e gestione di un green building.\nSoluzioni che terranno sempre conto dell'interazione comportamenti/ambiente e che saranno quindi orientate sia verso la modifica delle strutture, sia verso l'introduzione di nuovi stili di vita."}
{"id": "2536853", "revid": "414902", "url": "https://it.wikipedia.org/wiki?curid=2536853", "title": "Nisi caste saltem caute", "text": ""}
{"id": "2536858", "revid": "1573940", "url": "https://it.wikipedia.org/wiki?curid=2536858", "title": "Nekkar", "text": "Nekkar (Beta Bo\u00f6tis / \u03b2 Boo / \u03b2 Bo\u00f6tis) \u00e8 una stella variabile nella costellazione di Boote, di magnitudine +3,49. Si trova a circa 219 anni luce dalla Terra.\nIl suo nome tradizionale Nekkar \u00e8 una mis-traslitterazione del arabo \u0628\u0642\u0627\u0631 baqq\u0101r \"conducente di buoi\". \u00c8 stata anche chiamata Meres e Merez.\nOsservazione.\nSi tratta di una stella situata nell'emisfero celeste boreale. La sua posizione moderatamente boreale fa s\u00ec che questa stella sia osservabile specialmente dall'emisfero nord, in cui si mostra alta nel cielo nella fascia temperata; dall'emisfero australe la sua osservazione risulta invece pi\u00f9 penalizzata, specialmente al di fuori della sua fascia tropicale.\nEssendo di magnitudine 3,47, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra fine maggio e settembre; nell'emisfero nord \u00e8 visibile anche verso l'inizio dell'autunno, grazie alla declinazione boreale della stella, mentre nell'emisfero sud pu\u00f2 essere osservata limitatamente durante i mesi tardo-autunnali australi.\nCaratteristiche fisiche.\nNekkar \u00e8 una stella gigante gialla di tipo spettrale G8III; ha una massa stimata da 3,4 a 5 volte quella del Sole ed un raggio 18,5 volte superiore. Ha un'et\u00e0 stimata di circa 300 milioni di anni e nonostante la lenta rotazione, di appena 4,10\u00a0km/s, presenta un'attivit\u00e0 simile a quella del Sole. Nekkar \u00e8 una forte sorgente di raggi X, nel 1993 il satellite ROSAT ha rilevato un flare della durata di una decina di minuti causato da un'eruzione molto pi\u00f9 intensa di una tipica eruzione solare."}
{"id": "2536868", "revid": "1386670", "url": "https://it.wikipedia.org/wiki?curid=2536868", "title": "Formula BMW", "text": "Formula BMW \u00e8 una formula junior di corse per vetture monoposto. Accanto alla Formula Ford, ha la funzione di introdurre a una prima esperienza nel mondo delle corse automobilistiche, i giovani piloti della categoria kart. Impiega come autovetture le BMW FB02."}
{"id": "2536874", "revid": "124585475", "url": "https://it.wikipedia.org/wiki?curid=2536874", "title": "Aliacmone", "text": "L'Aliacmone o Aliacmon (, o in greco moderno \u0391\u03bb\u03b9\u03ac\u03ba\u03bc\u03bf\u03bd\u03b1\u03c2, \"Ali\u00e1kmonas\"; slavo- bulgaro: \"Bistritsa\"; turco: \"\u0130nce Karasu\") \u00e8 il fiume pi\u00f9 lungo della Grecia, misurando complessivamente 297\u00a0km.\nIdronimo.\n\"Haliacmon\" \u00e8 il nome tradizionale inglese riferito a questo fiume, ma molte fonti citano la versione del nome (precedentemente ufficiale) in lingua katharevousa, \"Ali\u00e1kmon\". Oggi, la sola variante ufficiale \u00e8 il demotico \"Ali\u00e1kmonas\".\nPercorso.\nSorge dalla catena montuosa settentrionale del Pindo, nella Grecia del nord, al confine con l'Albania, prima di scorrere verso sud-est, poi dunque verso nord-est attraverso le periferie della Macedonia Occidentale e Centrale per immettersi nel lago di Kastoria, dentro la diga, sfociando poi nel Golfo Termaico. Bagna un'area estesa, molto importante per l'agricoltura regionale. Il fiume forma la parte occidentale del delta dell'Axios (anche noto con il nome di Vardar), scorrendo nella unit\u00e0 periferiche di Kastoria, Grevena, Kozani, Emazia, e Pieria.\nL'Aliacmone scorre attraverso Kastoria, Neapoli, a ovest di Siatista e nell'unit\u00e0 periferica di Grevena e a est di Grevena, a sud di Kozani e nella diga di Polyfytos (lunga 20\u00a0km e 4\u20135\u00a0km circa larga), a sud-est di Aiane, nelle gole e a sud-est di Veria e nord di Aiginio e a nord-est di Metone.\nStoria.\nNell'antichit\u00e0, Claudio Tolomeo chiamava la catena montuosa dove sorgeva il fiume (Pindo settentrionale) \"Canalovii\". Secondo Gaio Giulio Cesare, l'Aliacmone formava la linea di demarcazione tra Macedonia e Tessaglia. Nella parte superiore del suo corso prendeva una direzione verso sud-est, attraversando la regione di Elimiotide; e dunque, continuando verso nord-est, veniva a formare il confine tra Pieria, Eordia ed Emazia. Al tempo di Erodoto l'Aliacmone era apparentemente unito dal Lidio (\"Loudias\") 7, 127, l'emissario del lago di Pella; ma un mutamento avveniva nel corso del Lidio, il quale non pi\u00f9 unito all'Aliacmone, finiva per scorrere sfociando direttamente nel Mar Egeo. L'immagine a lato mostra un fenomeno del cosiddetto in lingua inglese \"wind gap\" tra gli spartiacque dell'Aliacmone e il Lidio che \u00e8 probabilmente l'antico corso dell'Aliacmone.\nEsso era il regno del dio fluviale omonimo Aliacmone."}
{"id": "2536877", "revid": "1106276", "url": "https://it.wikipedia.org/wiki?curid=2536877", "title": "Bat-Mito", "text": "Bat-Mito (\"Bat-Mite\") \u00e8 un personaggio dei fumetti DC Comics creato da Bill Finger (testi) e Sheldon Moldoff (disegni), apparso per la prima volta sulle pagine di \"Detective Comics\" vol. 1 n. 267.\nAvente le sembianze di un uomo con un corpo da bambino in un costume mal confezionato, Bat-Mito possiede ci\u00f2 che sembrano essere poteri magici quasi illimitati: in realt\u00e0 essi non sono altro che tecnologia altamente avanzata proveniente dalla quinta dimensione, che non pu\u00f2 essere interpretata dalle nostre menti limitate a tre dimensioni.\nBat-Mito idolatra Batman e sebbene gli abbia fatto visita in numerose occasioni, mette in scena strani eventi cos\u00ec che possa vedere il suo eroe in azione. Bat-Mito \u00e8 pi\u00f9 uno scocciatore che un super criminale e spesso sparisce quando capisce di aver fatto arrabbiare il suo eroe.\nStoria editoriale.\nBat-Mito comparve regolarmente in \"Batman\", \"Detective Comics\" e \"World's Finest Comics\" per cinque anni. Lui e Mr. Mxyzptlk furono una squadra quattro volte nelle pagine di \"World's Finest Comics\" per combattere Superman e Batman insieme. Tuttavia, nel 1964, quando i fumetti di Batman furono rimodernizzati dal nuovo editore, Julius Schwartz, Bat-Mito svan\u00ec insieme ad alcuni membri della famiglia di Batman, come Asso Il Bat-Segugio. Dopo ci\u00f2, furono pubblicate solo altre tre storie con Bat-Mito nell'Universo DC pre-Crisi: due accoppiamenti Bat-Mito/Mr. Mxyzptlk in \"World's Finest Comics\" n. 152 (agosto 1965) e nel n. 169 (settembre 1967) (che non furono a cura di Schwartz ma di Mort Weisinger), e \"Bat-Mite's New York Adventures\" da Detective Comics n. 482 (febbraio e marzo 1979), in cui il folletto visitava gli uffici della DC Comics e insisteva per avere un ruolo in una storia nei fumetti di Batman. La storia port\u00f2 al presentarsi di alcuni fan con cartelli che gridavano \u00abRivogliamo Bat-Mito!\u00bb fuori dal Tishman Building (dove si trovavano all'epoca gli uffici della DC Comics) ed \u00e8 stata accompagnata da un commento editoriale che affermava che questa storia veniva pubblicata solo ed esclusivamente al fine di sapere il reale grado di richieste da parte dei fan di questo personaggio per la sua ripubblicazione.\nPi\u00f9 tardi Bat-Mito comparve in una storia di una pagina nel 200simo numero di \"The Brave and The Bold\".\nBiografia del personaggio.\nPre-Crisis.\nBat-Mito comparve regolarmente in \"Batman\", \"Detective Comics\" e \"World's Finest Comics\" per cinque anni. Bat-Mito e Mr. Mxyzptlk furono in squadra nelle pagine di \"World's Finest Comics\" per dare filo da torcere a Superman e Batman insieme. Tuttavia, nel 1964, quando i titoli di Batman furono rinnovati da Julius Schwartz, Bat-Mito scomparve insieme agli altri membri estranei della famiglia di Batman come Asso il Bat-segugio. Dopo di ci\u00f2, solo altre tre storie con Bat-Mito furono pubblicate nell'Universo DC pre-Crisi: due storie Bat-Mito/Mr. Mxyzptlk in \"World's Finest Comics\" n. 152 (agosto 1965) e n. 169 (settembre 1967) (che non fu a cura di Schwartz ma a cura di Mort Weisinger), e \"Bat-Mite's New York Adventure\" da \"Detective Comics\" n. 482 (febbraio e marzo 1979), in cui il folletto visitava gli uffici della DC Comics insistendo che gli venisse dato un ruolo nel fumetti di Batman. Questa storia fu anche lo scenario di alcuni fan di Bat-Mito che si riunirono sotto gli uffici della DC Comics, con cartelli su cui c'era scritto \"Vogliamo Bat-Mito!\", fuori dal Tishman Building (dove si trovavano allora gli uffici della DC Comics), e fu accompagnato da un commento che affermava che questa storia fu pubblicata per sapere il valore di gradimento del personaggio da parte dei fan per un suo eventuale rinnovamento.\nPi\u00f9 tardi Bat-Mito comparve in una storia da una pagina nel 200simo numero di \"The Brave and The Bold\".\nPost-Crisis.\nDopo la pubblicazione della serie limitata del 1985 Crisi sulle Terre infinite, Bat-Mito fu rimosso dai canoni di pubblicazione dei fumetti di Batman. Bat-Mito fece una comparsa nelle serie \"Legend of the Dark Knight\", sebbene potesse essere l'allucinazione di un criminale tossicodipendente di nome Bob Overdog. Questa versione di Bat-Mito comparve pi\u00f9 tardi in \"Mitefall\", un fumetto autoconclusivo parodia della storia di Batman \"\" (in cui Overdog aveva il ruolo di Jean-Paul Valley). Nel n. 6 della miniserie di \"World's Finest Comics\" del 1999, Mr. Mxyzptlk incontr\u00f2 Bat-Mito, poco dopo essere stato scambiato per lui da Overdog. Mentre in questa storia post-Crisi Bat-Mito incontra Batman per la prima volta, successivamente Superman e lo stesso Batman giunsero alla conclusione che era una creazione di Mr. Mxyzptlk, ispirandosi alle allucinazioni di Overdog.\nAltre versioni.\nIn \"The Dark Knight Strikes Again\" di Frank Miller, Bat-Mito \u00e8 uno dei co-fondatori de \"La Chiesa dell'Ultimo Figlio di Krypton\", in cui si venerava Superman come un Dio; i suoi fondatori chiaramente inclusero Bat-Mito, che esort\u00f2 i suoi seguaci a \"alzare le mani per l'uomo con la vista calorifica\".\nIn \"Superman &amp; Batman: Generations\" (1959), comparve con Mr. Mxyzptlk. I due folletti mettevano alla prova Batman e Superman, ognuno tentando di provare che il proprio eroe era il migliore. Lo fanno perch\u00e9 due alieni volevano portare i propri eroi dall'altra parte dell'universo per salvare i propri pianeti (Bat-Mito lo fece perch\u00e9 voleva davvero salvare il suo pianeta, Mxy lo fece perch\u00e9 voleva portare Superman secoli lontano da casa e dall'altra parte dell'Universo). Tuttavia, ognuno doveva mettere alla prova l'eroe opposto, cos\u00ec che Mxy dovette testare Batman e Bat-Mito, invece, Superman. Dopo una gigantesca battaglia, gli alieni decisero di portare Bat-Mito e Mr. Mxyzptlk sui loro pianeti.\nIn \"Batman:Dark Victory\", il nome Bat-Mito viene utilizzato su una possibile bozza di un disegno di un giovane Dick Grayson, mentre tentava di crearsi un alter ego per affiancare Batman.\nIn \"Batman:The Killing Joke\", si vede Bat-Mito in una foto nella Batcaverna."}
{"id": "2536879", "revid": "3115", "url": "https://it.wikipedia.org/wiki?curid=2536879", "title": "Grandi (Tolmino)", "text": "Grandi (in sloveno Grant, in tedesco \"Grand\") \u00e8 un piccolo paese della Slovenia, frazione del comune di Tolmino.\nLa localit\u00e0 \u00e8 situata a 27,3\u00a0km dal capoluogo comunale, alle pendici sud delle Alpi Giulie.\nStoria.\nIl villaggio venne fondato nel XIV secolo da coloni tedeschi provenienti dal Tirolo, con il nome di \"Deutschgrundt\". Durante il dominio asburgico fu frazione del comune di Rutte di Gracova\nTra le due guerre mondiali fu frazione del comune di Gracova Serravalle della Provincia del Friuli per poi passare, nel 1927, alla ricostituita Provincia di Gorizia nel medesimo comune.\nAlture e passi principali.\nMonte Cradizza (\"Rodica\"), m 1964; Monte Ploccia (\"Plo\u010da\"), m 1270; Monte Luco (\"Luken\"), 1146; Monte Milesni (\"Mle\u010dni Rob\"), m 1094, Monte Temerze (\"Temerce\"), 1083 m, Alpe di Grandi (\"\u010cumik\") 855 m, Monte T\u00e9lesnig o Telouzze (\"Tele\u010dnik\"), 874 m.\nCorsi d'acqua.\nRio Runza (\"Run\u017ea\"), Rio Gorsca (\"Gorska grapa\"), Rio Sventer (\"\u017dventarska grapa\")."}
{"id": "2536881", "revid": "767487", "url": "https://it.wikipedia.org/wiki?curid=2536881", "title": "Paulinho McLaren", "text": "Caratteristiche tecniche.\nGioca come attaccante; riusciva a segnare diverse reti, riuscendo a conquistare il titolo di capocannoniere del Campeonato Brasileiro S\u00e9rie A 1991.\nCarriera.\nClub.\nNato nello stato di San Paolo, inizi\u00f2 la carriera professionistica nell'Uni\u00e3o Bandeirante di Birigui, nel 1981. Gioc\u00f2 poi per Serra Negra (1985), S\u00e3ocarlense, (1986), Comercial di Ribeir\u00e3o Preto (1987), Barretos (1988), e nella Votuporanguense nel 1989, prima di approdare ad una squadra pi\u00f9 importante, l'Atl\u00e9tico Paranaense, nel 1989. Non ebbe molte opportunit\u00e0 di giocare e per questo fu ceduto al Figueirense. Nel club di Florian\u00f3polis, Paulinho si mise in evidenza per i gol segnati, attirando l'attenzione del Santos.\nPaulinho, che si era guadagnato il soprannome di McLaren perch\u00e9 vi correva Ayrton Senna in Formula 1, approd\u00f2 al Santos, formando delle buone coppie d'attacco con Serginho Chulapa, Almir e Guga, laureandosi capocannoniere del campionato del 1991 con quindici reti.\nAlla fine del 1992, Paulinho si trasfer\u00ec al Porto, in Portogallo, sua prima (ed unica) squadra europea in carriera, vincendo campionato e supercoppa. L'anno seguente torn\u00f2 in Brasile, all'Internacional, vincendo il Campionato Ga\u00facho 1994 ed il titolo di capocannoniere della Copa do Brasil. Dopo il club di Porto Alegre, gioc\u00f2 per Portuguesa (1994-1995 e 1997), Cruzeiro (1995 e 1996), Fluminense (1997), Atl\u00e9tico (MG) (1998), Miami Fusion (1998) e chiuse la carriera nel Santa Cruz nel 1999."}
{"id": "2536883", "revid": "767487", "url": "https://it.wikipedia.org/wiki?curid=2536883", "title": "ABN AMRO World Tennis Tournament 1998", "text": "L'ABN AMRO World Tennis Tournament 1998 \u00e8 stato un torneo di tennis giocato sul cemento indoor. \n\u00c8 stata la 26\u00aa edizione del ABN AMRO World Tennis Tournament, \nche fa parte della categoria International Series Gold nell'ambito dell'ATP Tour 1998.\nSi \u00e8 giocato all'Ahoy Rotterdam indoor sporting arena di Rotterdam in Olanda Meridionale, \ndal 2 all'8 marzo 1998.\nCampioni.\nSingolare.\n Jan Siemerink ha battuto in finale Thomas Johansson, 7\u20136(2), 6\u20132\nDoppio.\n Jacco Eltingh / Paul Haarhuis hanno battuto in finale Neil Broad / Piet Norval, 7\u20136, 6\u20133"}
{"id": "2536888", "revid": "179980", "url": "https://it.wikipedia.org/wiki?curid=2536888", "title": "Paulo C\u00e9sar Vieira Rosa", "text": ""}
{"id": "2536890", "revid": "179980", "url": "https://it.wikipedia.org/wiki?curid=2536890", "title": "Paulo Cesar Vieira Rosa", "text": ""}
{"id": "2536899", "revid": "110157", "url": "https://it.wikipedia.org/wiki?curid=2536899", "title": "Alessandro Citolini", "text": "Fu amico e corrispondente dei maggiori letterati del tempo: Marcantonio Flaminio (suo concittadino), Pietro Bembo, Claudio Tolomei, Gian Giorgio Trissino, Baldassarre Castiglione, Annibal Caro, Pietro Aretino.\nNella sua prima opera, \"Lettera in difesa de la lingua volgare\", il Citolini fu il primo a proporre che la nuova lingua si chiamasse \u201citaliana\u201d; e perci\u00f2, dopo \"La Tipocosmia\", scrisse la prima \"Grammatica Italiana\" della storia, rimasta inedita, nella quale proponeva un alfabeto di trenta lettere (di cui nove vocali) e dava anche consigli di stilistica.\nDopo i saggi su di lui scritti da Jacopo Bernardi (?) nel 1867 e da Carmelina Naselli nel 1942, la sua riscoperta \u00e8 dovuta allo studioso Nilo Faldon, che a Londra ha ritrovato le sue opere e ne ha trattato in un giornale, ripubblicandone poi qualcuna.\nAncor oggi a Serravalle di Vittorio Veneto esiste il palazzo detto Cittolini."}
{"id": "2536910", "revid": "280159", "url": "https://it.wikipedia.org/wiki?curid=2536910", "title": "Lebbrosario", "text": ""}
{"id": "2536918", "revid": "2056951", "url": "https://it.wikipedia.org/wiki?curid=2536918", "title": "Madonna del Parafuoco", "text": "La Madonna del Parafuoco \u00e8 un dipinto attribuito a Robert Campin, tecnica mista su tavola (63x49 cm), conservato nella National Gallery di Londra e databile al 1430 circa.\nDescrizione e stile.\nL'opera, una \"Madonna del latte\", \u00e8 ambientata in un interno domestico dipinto con estrema cura e attenzione ai dettagli quotidiani. Il nome deriva dal parafuoco in paglia intrecciata che copre il camino e che si trova proprio dietro la testa della Vergine, a disegnare una laica aureola, del tutto domestica.\nLa Vergine \u00e8 vestita di un manto chiaro, che ricade a terra formando pieghe ampie e scultoree, ispirate alle figure vigorose dello scultore Claus Sluter, che ebbero influenza anche su Jan van Eyck. L'accostamento a opere scultoree \u00e8 sollecitato anche dall'uso della monocromia.\nSe la spazialit\u00e0 appare ancora un po' intuitiva (come il ripido pavimento), l'uso della luce \u00e8 gi\u00e0 tipico della pittura fiamminga, con una grande cura alla resa dei dettagli ed al diverso \"lustro\" (riflesso) che i materiali producono, dalla colla in metallo, alla stoffa, ai morbidi capelli della Vergine. Dalla finestra sullo sfondo si intravede una citt\u00e0 fiamminga del primo Quattrocento, brulicante di vita. "}
{"id": "2536922", "revid": "404338", "url": "https://it.wikipedia.org/wiki?curid=2536922", "title": "Legge formale ordinaria", "text": ""}
{"id": "2536929", "revid": "1543377", "url": "https://it.wikipedia.org/wiki?curid=2536929", "title": "Franco Oppo", "text": "Biografia.\nNacque a Nuoro nel 1935 da Carlo Oppo Villasanta e da Olimpia Umana. Si trasfer\u00ec con la famiglia a Cagliari negli anni Cinquanta e studi\u00f2 al Conservatorio della stessa citt\u00e0, dove si diplom\u00f2 in pianoforte (1958), musica corale e direzione di coro (1960), composizione (1961). In seguito studi\u00f2 con Goffredo Petrassi e Giorgio Federico Ghedini, e tra il 1961 e il 1968 segu\u00ec vari corsi di perfezionamento a Venezia, Roma, Varsavia, Darmstadt. Dal 1965 al 2000 insegn\u00f2 composizione al Conservatorio di Cagliari. Tra il 1960 e il 1979 vinse vari concorsi internazionali di composizione (Venezia, Vercelli, Boswil, Terni). \u00c8 morto a Cagliari il 14 gennaio 2016.\nIl suo stile muoveva dal neoclassicismo verso la musica aleatoria e la sperimentazione. I suoi studi di semiologia musicale e musica etnica hanno portato, tra l'altro, alla definizione di una \"teoria generale del linguaggio musicale\" (1975) e di un \"sistema dei conzertus delle launeddas\" (1986). Gli studi sulla musica elettronica, su casualit\u00e0 e determinismo nella composizione musicale, hanno dato corso a numerose relazioni in convegni internazionali su questi temi e sulla sua attivit\u00e0 di compositore.\nComposizioni.\nOppo fu autore di una vasta produzione di musica strumentale, elettronica, teatrale e televisiva eseguita in numerose rassegne internazionali. Fra queste opere si citano:"}
{"id": "2536931", "revid": "1792967", "url": "https://it.wikipedia.org/wiki?curid=2536931", "title": "Nicola Ivanoff (tenore)", "text": "Biografia.\nNato a Voroni\u017e nel Governatorato di \u010cernigov (nell'odierna Oblast' di \u010cernihiv dell'Ucraina), da bambino fu selezionato per entrare a far parte della prestigiosa Cappella di Corte dell'imperatore di Russia, di cui fece parte fino al mutamento naturale della voce. Appena raggiunta la maggiore et\u00e0, il ragazzo cantava da tenore presso i salotti della aristocrazia, mantenendo sempre il suo impegno con la Cappella di Corte. Presso l'istituzione comp\u00ec approfonditi studi musicali e vocali.\nUna svolta decisiva fu l'incontro con il massimo compositore russo Michail Ivanovi\u010d Glinka, che anche lui ragazzo, aspirava ad andare in Italia, la terra della fortuna per un musicista dell'epoca. I due diventarono molto amici e nel 1830 decisero di partire insieme. La scelta di Ivanov fu anche a causa di una ragione di salute, infatti soffriva di una fastidiosa dermatite bollosa, che altrimenti sarebbe stata difficile da curare.\nGiunto a Milano studio l'italiano, e il canto presso il noto insegnante Eliodoro Bianchi, e successivamente a Napoli presso il noto cantante Andrea Nozzari. Esord\u00ec a Napoli nel 1832, presso il Teatro San Carlo, nella cantata di Giovanni Pacini \"Il Felice Imeneo\", e nell'opera \"Anna Bolena\" di Donizetti, in cui ottenne un lusinghiero successo personale.\nNel 1833 conobbe Gioachino Rossini, che lo prese sotto la sua guida e lo propose in moltissime repliche dei suoi lavori, e addirittura lo indic\u00f2 a giovani compositori come Gaetano Donizetti e Giuseppe Verdi, come professionista affidabile e voce di sicuro successo. Questo giov\u00f2 a tal punto al tenore russo che divenne ben presto uno dei pi\u00f9 importanti tenori in Italia. Cant\u00f2 al Teatro alla Scala di Milano, Venezia, Palermo, Parma, Firenze, Torino; nel 1839 cant\u00f2 al Teatro comunale di Bologna, nel '41-'42 al Teatro Carlo Felice di Genova, l'anno seguente ad Ancona e Lucca, ancora poi in moltissimi teatri italiani, specializzandosi nel repertorio rossiniano e paciniano, con risultati molto positivi.\nGrazie all'appoggio di Rossini, ottenne da Saverio Mercadante una nuova cabaletta per l'opera Le due illustri rivali, mentre in occasione della ripresa di due opere gi\u00e0 collaudate, Ernani e Attila e ancora su diretta richiesta di Rossini, Verdi scrisse per lui apposite romanze in sostituzione di altri pezzi di minore effetto.\nAll'estero si esib\u00ec anche al Th\u00e9\u00e0tre des Italiens di Parigi, scritturato come doppio del celebre tenore Rubini, e al Covent Garden di Londra.\nSi ritir\u00f2 dalle scene nel 1852. \u00c8 sepolto presso il Cimitero monumentale della Certosa di Bologna.\nCuriosit\u00e0.\nCome molti cantanti di origine russa, come nome d'arte, in Italia semplific\u00f2 il suo in Nicola Ivanoff.\n\u00c8 stato il primo interprete di \"Eleazaro\" nell'opera \"L'ebrea\" di Giovanni Pacini, presso il Teatro alla Scala di Milano il 27 febbraio 1844."}
{"id": "2536933", "revid": "196390", "url": "https://it.wikipedia.org/wiki?curid=2536933", "title": "Principio di uguaglianza", "text": ""}
{"id": "2536939", "revid": "767487", "url": "https://it.wikipedia.org/wiki?curid=2536939", "title": "Antonio Graves", "text": "Carriera.\nDurante la sua carriera universitaria milita nei Pittsburgh Panthers. Decide di rimanere negli Stati Uniti per cominciare la sua carriera a livello professionistico con i Pittsburgh Xplosion.\nL'anno successivo milita nel Pau-Orthez, nella massima serie francese, dove realizza 20,4 punti a partita\nNella stagione 2008-09 viene messo sotto contratto dal Galatasaray, con cui mette a segno 15,4 punti a partita.\nMilita successivamente nel Cibona Zagabria, Hapoel Holon, Bandirma Banvit e in seguito ad un infortunio che lo blocca non trova posto in Europa per la stagione 2011-12.\nIl Pistoia Basket 2000 lo mette sotto contratto garantendosi le sue prestazioni sportive per la stagione sportiva 2012-13.\nCon il Pistoia Basket 2000 raggiunge i play-off di Legadue dove passa agevolmente prima alla semifinale battendo lo Scafati Basket per 3-1 ed in seguito in finale battendo sempre per 3-1 la Junior Libertas Pallacanestro. Dopo una finale combattuta Graves riesce a conquistare la promozione in Serie A dopo 5 gare, nell'ultima partita realizza 17 punti fondamentali per la promozione."}
{"id": "2536942", "revid": "339392", "url": "https://it.wikipedia.org/wiki?curid=2536942", "title": "Guerra in iraq", "text": ""}
{"id": "2536943", "revid": "1632387", "url": "https://it.wikipedia.org/wiki?curid=2536943", "title": "I Am Ghost", "text": "Gli I Am Ghost sono stati un gruppo emo/gothic rock statunitense di Long Beach (California), fondato da Steven Juliano nel 2004, sotto contratto con la Epitaph Records. La band definisce la sua musica come \"uno stile musicale che combina elementi di metal, gothic rock, melodic hardcore e screamo\". La band si \u00e8 sciolta nel 2010.\nStoria.\nIl gruppo si form\u00f2 nel 2004 da Steve Juliano (voce), Timoteo Rosales III (chitarra), Gabe Iraheta (chitarra), Kerith Telestai (violino), Brian Telestai (basso) e Victor Angel Camarena (batteria).\nIl gruppo registr\u00f2 un EP demo per la Epitaph, intitolato \"We Are Always Searching\", che gli procur\u00f2 un buon numero di fan in California. Grazie a questo EP il quintetto ottenne un contratto con la Epitaph, con la quale si leg\u00f2 nel 2005. Nel 2006 il gruppo di Laguna Beach pubblic\u00f2 il suo primo album su Epitaph, \"Lovers' Requiem\". Juliano ha dichiarato a proposito dell'album: \"\u00c8 essenzialmente un'opera rock, ma per ragazzi che ascoltano hardcore o goth\".\nNel 2007 la formazione si stabilizz\u00f2 attorno a Steve Juliano (voce), Timoteo Rosales III (chitarra), Ron Ficarro (basso) e Justin McCarthy (batteria).\nLa band pass\u00f2 i due anni successivi in tour con Aiden, Escape the Fate, Eyes Set to Kill, Biffy Clyro, TheAUDITION, The Bronx, The Matches e The Higher durante i tour della Epitaph e di Kerrang!, partecipando anche ai Warped Tour 2006 e 2007.\nLa violinista Kerith Telestai pubblic\u00f2 una dichiarazione ufficiale il 29 giugno 2007, annunciando che avrebbe lasciato la band per seri motivi di salute causati dai continui tour.\nPochi giorni dopo l'abbandono di Kerith, il marito Brian Telestai annunci\u00f2 che anche lui avrebbe lasciato il gruppo dopo il tour con gli Aiden.\nAlla fine del 2007 il bassista Ron Ficarro prese il posto di Brian Telestai. Il secondo full-length della band, \"Those We Leave Behind\", fu pubblicato il 7 ottobre 2008. Nel 2010 venne annunciato lo scioglimento della band sul sito ufficiale."}
{"id": "2536947", "revid": "426330", "url": "https://it.wikipedia.org/wiki?curid=2536947", "title": "Filip Kru\u0161lin", "text": "Biografia.\nClub.\nNato a Zagabria, in Croazia, cresce cestisticamente nel . Nella stagione 2007-2008 della Lega Adriatica debutta in prima squadra da professionista, esordendo anche in Eurolega, mentre l\u2019anno successivo viene mandato in prestito in un altro club di Zagabria, il . Chiusa l\u2019esperienza con il Cibona, dopo lo stop di un anno per infortunio, nel 2010 riparte dal , dove chiude con una media di quasi 15 punti a partita. Si trasferisce a Sarajevo, in Bosnia e Herzegovina in maglia e successivamente rientra in Croazia, al , con cui disputa la ABA Liga e il campionato croato. Nel 2014 ritorna nel club che lo ha lanciato, il : nelle due stagioni in maglia biancoblu gioca nel campionato croato e nella Lega Adriatica, vincendo due titoli nazionali consecutivi.\nNel 2016, dopo le Olimpiadi di Rio de Janeiro, approda al di coach Veljko Mr\u0161i\u0107 e assistente allenatore Gianmarco Pozzecco e centra un filotto di vittorie compiendo il \"triplete\" nazionale (campionato croato, Coppa di Croazia e Supercoppa) oltre a raggiungere la finale di ABA Liga e le Top 16 di Eurocup. Dopo tre stagioni al Cedevita, con cui ha conquistato in totale due titoli nazionali, tre coppe nazionali e una ABA Liga, nel 2019 passa al , con cui ha chiuso la stagione con 6 punti di media tra Lega Adriatica e 6.6 in Eurocup con 18 minuti medi di utilizzo.\nIl 4 luglio 2020 viene ufficializzato il suo passaggio alla , prima sua esperienza fuori dai Balcani e dove ritrova Miro Bilan e Gianmarco Pozzecco, rispettivamente compagno e assistente allenatore ai tempi del , con quest'ultimo diventato capo allenatore dei sardi. Chiude la prima stagione in Serie A con 9.1 punti, 2.0 rimbalzi 1.5 assist di media la stagione regolare e 10.8 e 1.8 rimbalzi nei playoff. Esordisce anche in Basketball Champions League dove mette a segno 10.3 punti, 2.3 rimbalzi e 1.5 assist di media in 11 gare disputate. A fine stagione, complice anche il trasferimento di Pozzecco all', non viene confermato ma il 16 novembre 2021 ritorna a Sassari in sostituzione del deludente Anthony Clemmons.\nNazionale.\nDopo aver militato nella Nazionale Under 18 e nella Under 20 croata con la quale ha disputato gli Europei di categoria nel 2008, \u00e8 stato convocato con la Nazionale maggiore per le Olimpiadi di Rio nel 2016, terminate ai quarti di finale con la sconfitta contro i rivali della Serbia e successivamente ha disputato anche gli Europei 2017 finiti agli ottavi di finale con la sconfitta contro la Russia."}
{"id": "2536949", "revid": "287204", "url": "https://it.wikipedia.org/wiki?curid=2536949", "title": "Filip Kruslin", "text": ""}
{"id": "2536950", "revid": "767487", "url": "https://it.wikipedia.org/wiki?curid=2536950", "title": "Variabile Beta Lyrae", "text": "Le Variabili Beta Lyrae sono un tipo di stelle doppie molto vicine. La loro luminosit\u00e0 totale \u00e8 variabile perch\u00e9 le due componenti orbitano l'una intorno all'altra eclissandosi periodicamente. Le due componenti di un sistema Beta Lyrae sono molto pesanti (diverse masse solari ognuna) e grandi (giganti o supergiganti). Sono inoltre cos\u00ec vicine che la loro forma \u00e8 drasticamente distorta dalla reciproca forza di gravit\u00e0: hanno una forma ellittica e c'\u00e8 una grande quantit\u00e0 di materia che fluisce da una componente all'altra.\nScambio di materia.\nGli scambi di materia avvengono perch\u00e9, nel corso della sua evoluzione, una delle stelle diventa una gigante o una supergigante. Queste stelle di grosse dimensioni possono facilmente perdere massa, dato che la forza gravitazionale alla loro superficie \u00e8 debole, sicch\u00e9 il gas si allontana con facilit\u00e0 (tramite il cosiddetto vento stellare). Nelle binarie strette, come i sistemi Beta Lyrae, questa perdita di massa \u00e8 rinforzata dal fatto che, quando la stella gigante si gonfia, essa raggiunge il suo lobo di Roche, cio\u00e8 l'insieme di punti oltre il quale gli strati esterni di una stella finiscono per cadere sull'altra.\nNei sistemi binari la stella pi\u00f9 massiccia generalmente evolve per prima in una gigante o supergigante. La sua perdita di massa \u00e8 tale che in un tempo relativamente molto breve (meno di mezzo milione di anni) questa stella diventa la meno massiccia delle due, pur essendo inizialmente la pi\u00f9 massiccia. Parte della sua massa \u00e8 trasferita alla compagna, il resto \u00e8 perduto nello spazio.\nCurva di luce.\nLe curve di luce delle variabili Beta Lyrae sono molto dolci: le eclissi iniziano e finiscono in modo molto graduale. Ci\u00f2 \u00e8 dovuto ai flussi di massa fra le due componenti che avvolgono entrambe le stelle in una atmosfera comune. L'ampiezza della variazione di luminosit\u00e0 \u00e8 in molti casi meno di una magnitudine; l'ampiezza pi\u00f9 grande conosciuta \u00e8 2,3 magnitudini (V480 Lyrae).\nIl periodo della variazione di luminosit\u00e0 \u00e8 molto regolare. Esso \u00e8 determinato dal periodo del moto di rivoluzione, il tempo impiegato dalle due componenti per orbitare l'una intorno all'altra. Di solito \u00e8 breve, un giorno o pochi giorni. Il periodo pi\u00f9 breve conosciuto \u00e8 0,29 giorni (QY Hydrae); il pi\u00f9 lungo \u00e8 198,5 giorni (W Crucis). Nei sistema Beta Lyrae con periodi pi\u00f9 lunghi di 100 giorni, una delle due componenti \u00e8 generalmente una supergigante.\nI sistemi Beta Lyrae sono talvolta considerati un sottotipo delle variabili Algol; tuttavia le curve di luce sono differenti essendo le eclissi delle variabili Algol molto pi\u00f9 definite. Inoltre, i sistemi Beta Lyrae assomigliano alle variabili W Ursae Majoris. Tuttavia queste ultime sono sistemi in cui le componenti sono ancora pi\u00f9 vicine (tanto da essere binarie a contatto) e meno pesanti delle componenti dei sistemi Beta Lyrae (circa una massa solare)\nEsempi di variabili Beta Lyrae.\nIl prototipo delle variabili Beta Lyrae \u00e8 la stella \u03b2 Lyrae, chiamata anche \"Sheliak\". La sua variabilit\u00e0 fu scoperta nel 1784 da John Goodricke.\nSono conosciute quasi un migliaio di variabili Beta Lyrae: l'edizione del 2003 del General Catalogue of Variable Stars ne elenca 835 (2,2% di tutte le stelle variabili). \nQui sotto sono riportati i dati delle dieci variabili Beta Lyrae pi\u00f9 brillanti."}
{"id": "2536953", "revid": "767487", "url": "https://it.wikipedia.org/wiki?curid=2536953", "title": "Luk\u0161a Andri\u0107", "text": ""}
{"id": "2536957", "revid": "73843", "url": "https://it.wikipedia.org/wiki?curid=2536957", "title": "Quando due si lasciano", "text": "Quando due si lasciano \u00e8 un brano musicale scritto da Vincenzo D'Agostino, composto da Gigi D'Alessio e interpretato dalla cantante italiana Anna Tatangelo, pubblicato il 13 maggio 2005 dalla casa discografica Universal, come secondo singolo estratto dal secondo suo album in studio, \"Ragazza di periferia\".\nIl brano, co-prodotto da Vincenzo D'Agostino e Gigi D'Alessio, viene venduto esclusivamente tramite download digitale.\nVideo musicale.\nIl videoclip vede la regia di Gaetano Morbioli."}
{"id": "2536959", "revid": "287204", "url": "https://it.wikipedia.org/wiki?curid=2536959", "title": "Luksa Andric", "text": ""}
{"id": "2536967", "revid": "1305772", "url": "https://it.wikipedia.org/wiki?curid=2536967", "title": "Major League", "text": ""}
{"id": "2536969", "revid": "110157", "url": "https://it.wikipedia.org/wiki?curid=2536969", "title": "Chiesa di San Martino (Mantova)", "text": "La chiesa di San Martino, dedicata al santo vescovo di Tours, \u00e8 situata in via Pomponazzo in un quartiere di Mantova un tempo detto di \"San Martino\". Attualmente \u00e8 aggregata alla parrocchia di Santa Maria della Carit\u00e0.\nStoria.\nLa chiesa fu edificata in epoca medievale subendo nel corso dei secoli successivi continue ristrutturazioni. La tradizione vuole che abbia avuto origine nell'anno 827, ma la prima datazione certa risale comunque al 1127. Era retta da un priore, titolo di derivazione monastica, in quanto dipendeva dall'Abbazia del Polirone di San Benedetto Po. Nel cinquecento era chiesa ad unica aula con quattro altari. L'attuale impronta barocca \u00e8 dovuta all'architetto fiammingo Frans Geffels, che vi oper\u00f2 negli anni tra il 1680 e il 1693.Per quattrocento anni, dalla fine del Cinquecento ai primi del Novecento, furono migliaia i lavoratori stagionali, e non solo, a scendere dalla Val Rendena, in Trentino, per svernare e lavorare come facchini al Porto Catena, come taglialegna e come segantini abilissimi a scolpire il legno proveniente dalle stesse valli trentine. Le donne ricoprivano il ruolo di serve e fantesche. Nel 1604, l'11 novembre, fu stipulato un accordo tra il vescovo di Mantova Francesco Gonzaga e abitanti di Pinzolo, in Val Rendena, ma residenti a Mantova. Fu concesso l'uso di un altare nella chiesa di San Martino, vicino all'altar maggiore, per le celebrazioni e un luogo di sepoltura utilizzato dai membri della comunit\u00e0 trentina fino al 1790. La chiesa di San Martino fu adibita a magazzino negli anni trenta del novecento e fu nuovamente consacrata al culto dopo l'ultima guerra mondiale.\nArchitettura.\nLa facciata si sviluppa verticalmente, a ordine unico gigante scandita da quattro lesene con elementi di stile barocco come conchiglie, mascheroni e cartigli.\nLa facciata barocca \u00e8 caratterizzata da tre nicchie contenenti tre statue in stucco. In quella sopra il portale \u00e8 raffigurato san Martino nell'atto di donare il mantello al povero, mentre nelle due nicchie laterali ci sono le statue di san Pietro con le chiavi del Paradiso e di san Paolo con la spada. Le statue furono collocate nelle nicchie nel settecento come previsto dall'architetto Geffels, che in questa chiesa volle essere seppellito. L'interno, stuccato in maniera barocca da Michele Costa, \u00e8 decorato da una preziosa serie di dipinti, tra i quali spicca una tela di Gian Francesco Tura \"Madonna col Bambino e santi\". Sono conservate in San Martino numerose altre tele anche provenienti dalle soppressioni napoleoniche di chiese, monasteri e ordini religiosi.\nOpere d'arte.\nTra i dipinti conservati nella chiesa di San Martino si segnalano:"}
{"id": "2536971", "revid": "1571097", "url": "https://it.wikipedia.org/wiki?curid=2536971", "title": "Qualcosa di te", "text": "Qualcosa di te \u00e8 un brano musicale scritto da Cesare Chiodo, composto da Antonio Galbiati ed interpretato dalla cantante italiana Anna Tatangelo, pubblicato, il 7 ottobre 2005 dalla casa discografica Universal, come terzo singolo estratto dal secondo suo album in studio, Ragazza di periferia.\nIl brano, prodotto da Gigi D'Alessio, viene venduto esclusivamente tramite download digitale.\nVideo musicale.\nIl videoclip ufficiale del brano viene diretto da Gaetano Morbioli."}
{"id": "2536972", "revid": "116393597", "url": "https://it.wikipedia.org/wiki?curid=2536972", "title": "Trittico di M\u00e9rode", "text": "Il Trittico di M\u00e9rode \u00e8 un dipinto di Robert Campin, olio su tavola (129x64,50\u00a0cm) conservato nel Metropolitan Museum di New York, nella sezione The Cloisters, e databile al 1427.\nDescrizione e stile.\nIl trittico, formato tipico della produzione di Campin, poteva essere chiuso, ed era probabilmente destinato alla devozione privata. La scena centrale mostra l\"'Annunciazione\", mentre gli scomparti laterali mostrano i due committenti inginocchiati e \"San Giuseppe al lavoro\".\nLa scena dell\"'Annunciazione\" \u00e8 ambientata in un interno borghese disegnato con estrema cura e attenzione ai dettagli della quotidianit\u00e0. La luce \u00e8 nitida e invita a soffermarsi sugli innumerevoli particolari, all'insegna di una lettura lenta del dipinto che rivela sempre nuove sorprese. La prospettiva contiene ancora incertezze, come si vede nel piano del tavolino che \u00e8 impostato secondo un'intuitiva prospettiva ribaltata, oppure nel pavimento molto ripido.\nLe due figure sacre, senza aureola, sono in primo piano e mostrano l'attimo immediatamente precedente all'annuncio vero e proprio, quando Maria \u00e8 ancora immersa nella lettura del libro e l'Angelo sembra incedere nella ricerca delle parole giuste con cui presentarsi. Tra gli innumerevoli dettagli si vedono, da sinistra:\nLa Vergine indossa una veste rossa mentre l'Angelo un ampio manto chiaro: entrambe le vesti ricadono a terra formando pieghe ampie e scultoree, ispirate alle figure vigorose dello scultore Claus Sluter, che ebbero influenza anche su Jan van Eyck.\nL'uso della luce \u00e8 gi\u00e0 tipico della pittura fiamminga, con una grande cura alla resa dei dettagli ed al diverso \"lustro\" (riflesso) che i materiali producono, dalla colla in metallo, alla stoffa, ai morbidi capelli della Vergine.\nLe stesse caratteristiche di luce e spazio si ritrovano anche nei pannelli laterali, unificati con la stessa linea dell'orizzonte alta (che d\u00e0 il tipico effetto avvolgente delle opere fiamminghe). La scena di sinistra \u00e8 ambientata all'esterno, sullo sfondo delle mura di un castello, mentre quella di destra \u00e8 ambientata nel laboratorio di Giuseppe, con una brulicante citt\u00e0 fiamminga del Quattrocento visibile dalle finestre sullo sfondo."}
{"id": "2536982", "revid": "599013", "url": "https://it.wikipedia.org/wiki?curid=2536982", "title": "Convento di Sant'Antonio (Conegliano)", "text": "Il convento di sant'Antonio Abate era un grande complesso conventuale di Conegliano, situato all'estremit\u00e0 meridionale del borgo Cavour e dotato di una grande chiesa dedicata al santo protettore. \nStoria.\nL'ospizio e ospedale di sant'Antonio abate e San Salvatore venne fondato nell'XI secolo, e convertito agli usi monastici nel 1232 su indicazione del vescovo di Ceneda, che fece insediare qui i canonici agostiniani di San Marco di Mantova. A questi si succedettero nel 1479 i canonici lateranensi, che ripristinarono l'edificio e l'originaria intitolazione a sant'Antonio abate.\nL'et\u00e0 d'oro del complesso \u00e8 il XVI secolo, quando \u00e8 uno dei pi\u00f9 importanti e ricchi della citt\u00e0, dotato di una chiesa annessa, edificio a tre ampie navate in stile gotico, contenente affreschi del 1514 nella parte absidale, opera del Pordenone.\nNel 1769 il convento fu soppresso dalla Repubblica di Venezia, come avvenne tre anni dopo anche per il convento di Santa Maria delle Grazie (situato a Monticella); abbandonato dai religiosi nel 1771, nel 1772 il complesso fu acquistato dal droghiere veneziano Giovanni Maria Melancini con l'impegno di manutenere l'edificio; all'arrivo degli austriaci, nel 1798, torn\u00f2 a essere impiegato come ospedale. I Melancini non si curarono particolarmente dell'edificio, tanto che nel 1813 ne croll\u00f2 la facciata; vendettero inoltre alcune tele attribuite al Beccaruzzi che facevano parte dell'arredo. Ci\u00f2 che rimase del convento prese nome di Villa Rocca, dal nome dei conti che divennero proprietari dell'area nel corso dell'Ottocento. Prima dell'apertura di via Diaz, avvenuta negli anni Venti, il complesso si presentava ancora unitario ed esisteva un monumentale arco di accesso al parco sul limitare dell'attuale piazzetta Duca d'Aosta.\nDescrizione.\nIl chiostro e la chiesa.\nAttualmente sono visibili, in buone condizioni, i pochi resti del convento, situati lungo la breve via Diaz che collega piazzetta Duca d'Aosta e il cuore di parco Rocca. \nIl principale edificio superstite \u00e8 un piccolo braccio dell'originario volume, che presenta le caratteristiche di un chiostro con portico aperto da archi a tutto sesto sostenuti da colonne a capitelli compositi, coperto da volte a crociera abbellite da affreschi; il piano superiore ospita finestre rettangolari. La costruzione a due piani, oggi abitazione privata, \u00e8 tinteggiata di rosso ed \u00e8 affiancata da un edificio arancione pi\u00f9 recente, risalente agli anni Venti del Novecento.\nDall'altra parte della strada si nota un'abitazione privata, oggi denominata Casa La Grassa, con un accesso verandato che presenta le medesime caratteristiche tipologiche del primo edificio; ne era infatti l'altra estremit\u00e0, come \u00e8 evidente anche dalla medesima cornice dentellata in cotto presente all'imposta del tetto di entrambi. L'edificio termina nella parte posteriore con una parete caratterizzata da andamento curvilineo, una piccola absidiola del convento originale. \nOggi purtroppo non rimane nulla della originale chiesa di Sant'Antonio Abate, a tre navate con dieci cappelle laterali e tre absidi, che era disposta parallelamente al primo edificio a chiusura del chiostro e aveva quindi la sua facciata principale su piazza Duca d'Aosta. L'affresco originale del Pordenone, raffigurante una \"Madonna con Bambino tra i quattro santi\" (rispettivamente santa Maddalena, sant'Ubaldo, sant'Agostino, santa Caterina), fu strappato dall'abside poligonale del coro e trasferito nel Museo civico di Conegliano, dove si pu\u00f2 attualmente visionare.\nLa \u00absentinella di Parco Rocca\u00bb.\nIl giardino del ex chiostro ospita un cipresso monumentale risalente all'inizio dell'Ottocento, noto come la \u00absentinella di Parco Rocca\u00bb per l'altezza del fusto (26 m). L'albero, sopravvissuto ai bombardamenti del 1918 che distrussero via Cavour, dominava il luogo fino al 2017, quando la cima, gi\u00e0 rinsecchita in seguito all'azione di un fulmine, \u00e8 stata potata."}
{"id": "2536983", "revid": "38120", "url": "https://it.wikipedia.org/wiki?curid=2536983", "title": "Gachi boy", "text": ""}
{"id": "2536986", "revid": "110157", "url": "https://it.wikipedia.org/wiki?curid=2536986", "title": "New in Town", "text": "New in Town \u00e8 un brano musicale di genere elettropop composto da Victoria Hesketh e Greg Kurstin ed interpretato dalla cantante britannica Little Boots, pubblicato il 25 maggio 2009 come singolo di anticipazione dell'album di debutto \"Hands\".\nLa canzone \u00e8 stata selezionata da MTV come una delle Summer Songs ed \u00e8 uno dei brani contenuti nella colonna sonora del film \"Jennifer's Body\".\nVideo.\nIl video musicale \u00e8 stato diretto da Jake Nava nell'aprile 2009. \u00c8 stato filmato interamente a Los Angeles e si svolge in un sobborgo della citt\u00e0 che Little Boots percorre imbattedonsi in coppie di fidanzati.\nTracce.\nUK CD single\nUK 7\" single\nUK 12\" single\nUK digital download\nOfficial remixes"}
{"id": "2536993", "revid": "173617", "url": "https://it.wikipedia.org/wiki?curid=2536993", "title": "Khaosai Galaxy", "text": "Difese per 19 volte in sette anni il proprio titolo mondiale WBA dei pesi supermosca.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nL'autorevole rivista Ring Magazine lo ha classificato al 19\u00ba posto nella propria classifica dei \"100 greatest punchers of all time\".\nGli inizi.\nSura Saenkham, agli inizi degli Anni '80 era un combattente di Muay Thai.\nAssunse il nome di Galaxi prendendolo dal nightclub di cui il suo manager era proprietario.\nDivenne in breve evidente che Khaosai Galaxy aveva una potenza di pugno sproporzionata al proprio peso, in particolare nel sinistro, che sarebbe divenuto leggendario.\nSu consiglio del proprio allenatore e del manager si convert\u00ec al pugilato occidentale.\nLo stile.\nA causa dell'assenza di esperienza dilettantesca che fornisce una base tecnica alla maggior parte dei pugili professionisti occidentali, le caratteristiche tecniche di Khaosai erano limitate.\nLa sua tattica era basata sulla durezza del combattimento e su di una potenza di pugno terrificante.\nSi avvicinava all'avversario con sua guardia destra, da mancino, massacrandolo di bordate di sinistro non appena questi era a tiro.\nIl braccio destro era utilizzato semplicemente per prendere le distanze e preparare la partenza dei colpi di sinistro.\nIl suo pugno sinistro \u00e8 la causa di tutti i KO inflitti agli avversari ed considerato il pi\u00f9 potente colpo singolo nella storia delle categorie leggere.\nCon l'esperienza, tuttavia, Khaosai divenne un pugile tecnicamente pi\u00f9 rifinito, ed inizi\u00f2 ad adottare le combinazioni di pugni a due mani a complemento del suo sinistro letale.\nIl suo colpo preferito, il tremendo diretto sinistro a met\u00e0 del tronco dell'avversario, pu\u00f2 essere approssimativamente tradotto dal Tailandese con la seguente raccapricciante locuzione: \"il sinistro che buca gli intestini\".\nIncredibilmente forte, Khaosai non ebbe mai un fisico sovramuscolato, e gli avversari che tentarono di adottare con lui la tecnica di out-fighting colpendolo e sfuggendogli, scoprirono a loro spese che Khaosai era veloce di gambe ed in grado di bloccare la loro azione."}
{"id": "2536996", "revid": "352448", "url": "https://it.wikipedia.org/wiki?curid=2536996", "title": "Aliacmon", "text": ""}
{"id": "2536997", "revid": "965226", "url": "https://it.wikipedia.org/wiki?curid=2536997", "title": "Ministri per i rapporti con il Parlamento della Repubblica Italiana", "text": "I ministri per i rapporti con il Parlamento della Repubblica Italiana si sono avvicendati dal 1954 in poi, con diverse denominazioni e competenze.\nLista.\n "}
{"id": "2536998", "revid": "352448", "url": "https://it.wikipedia.org/wiki?curid=2536998", "title": "Haliacmon", "text": ""}
{"id": "2536999", "revid": "38120", "url": "https://it.wikipedia.org/wiki?curid=2536999", "title": "Sword in the moon - La spada nella luna", "text": ""}
{"id": "2537002", "revid": "1573940", "url": "https://it.wikipedia.org/wiki?curid=2537002", "title": "Convento di San Francesco (Conegliano)", "text": "Il convento di San Francesco \u00e8 un ex complesso conventuale di Conegliano, arroccato poco sopra la Contrada Granda, tra l'antica cinta muraria est (mura della Castagnera) e il sentiero della Madonna della Neve.\nIl convento di San Francesco \u00e8 uno dei maggiori centri culturali della citt\u00e0 veneta, un tempo religioso, oggi civile.\nStoria.\nIl complesso francescano risale al 1411, quando i frati, gi\u00e0 presenti nel territorio di Conegliano dal Duecento, decisero di spostarsi in un luogo protetto entro le mura, per sfuggire alle continue razzie e alle distruzioni cui erano vittima.\nAnnessa al monastero era stata costruita una grande chiesa dedicata al santo protettore con relativo chiostro, edifici che furono abbattuti nel primo Ottocento dagli uomini di Napoleone, dopo essere stati da loro sfruttati come ospedale durante l'invasione del Veneto.\nAll'interno della Pinacoteca di Brera \u00e8 conservata la tavola di Cima da Conegliano raffigurante \"San Pietro in trono con San Giovanni Battista e San Paolo\" un tempo di propriet\u00e0 del Convento. \nL'ex convento, dopo aver subito quasi due secoli di decadenza, ha beneficiato di un restauro integrale negli anni duemila, diventando un prestigioso luogo di congressi e centro internazionale residenziale per studi post-universitari, utilizzato da Aziende e Universit\u00e0 di tutto il mondo. La gestione \u00e8 affidata alla Fondazione Cassamarca."}
{"id": "2537004", "revid": "38120", "url": "https://it.wikipedia.org/wiki?curid=2537004", "title": "Stick it - Sfida e conquista", "text": ""}
{"id": "2537005", "revid": "125112784", "url": "https://it.wikipedia.org/wiki?curid=2537005", "title": "Marineflieger", "text": "La Marineflieger, o per esteso Deutsche Marineflieger, \u00e8 l'attuale componente aerea della Deutsche Marine, la marina militare tedesca e parte integrante del Bundeswehr, le forze armate tedesche.\nFondata nella seconda parte degli anni cinquanta, dopo la rifondazione della marina militare dell'allora Germania Ovest, la Bundesmarine, si compone di mezzi aerei ad ala fissa e mobile con compiti di cooperazione e sorveglianza delle acque territoriali tedesche con le unit\u00e0 navali di superficie.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2537015", "revid": "46291", "url": "https://it.wikipedia.org/wiki?curid=2537015", "title": "Ferula assa-foetida", "text": "L'assafetida o assa fetida (\"Ferula assa-foetida\" L.), detta anche finocchio fetido, concime del diavolo o sterco del diavolo, \u00e8 una specie della famiglia Apiaceae, originaria della Persia (Iran). Il nome deriva dal persiano \u0631\u0632\u06cc\u0646 (razin) che significa resina e dal latino fetida, aggettivo che ne descrive l'intenso e sgradevole odore.\nUna volta cotta conferisce ai preparati un aroma simile a quello dell'aglio.\nStoria.\nL'utilizzo dell'assafetida era diffuso nell'intera area mediterranea fin dall'epoca romana, dopo il medioevo l'utilizzo dell'assafetida spar\u00ec dalle cucine europee.\nUso in cucina.\nLa polvere di assafetida, ricavata dalla resina della radice della pianta, \u00e8 molto utilizzata nella cucina indiana; solitamente \u00e8 grattugiata al momento per mantenere meglio l'aroma e per la sua maggiore purezza e qualit\u00e0 (la polvere gi\u00e0 grattugiata contiene spesso altri ingredienti).\nIl suo gusto ha un forte sentore di zolfo, che tende a diminuire con la cottura, che lo rendono poco appetibile a chi non ci \u00e8 abituato; ha un aroma simile all'aglio ma molto pi\u00f9 speziato con un vago sentore simile a quello del pepe nero.\nViene usata principalmente in ricette a base di verdure e riso, in minor parte in stufati di carne o pesce, qualche volta viene aggiunta anche in salse a base di ghi (burro chiarificato).\nUso medicinale.\nL'assafetida ostacola la crescita di microflora nell'intestino, riducendo la flatulenza.\nHa un largo utilizzo nella medicina tradizionale come antimicrobico, con casi ben documentati per il trattamento di bronchiti croniche e pertosse.\nLe \u00e8 attribuito inoltre un potere contraccettivo e abortivo e, in questo contesto, \u00e8 considerata come un sostituto meno efficace di un'altra pianta del genere \"Ferula\", il silfio, ormai estinto.\nL'assafetida \u00e8 stata usata nel 1918 per combattere la pandemia di influenza spagnola. Gli scienziati dell'universit\u00e0 di medicina di Kaohsiung in Taiwan affermano che le radici di assafetida contengono composti antivirali naturali che uccidono il virus della pandemia influenzale del 2009, H1N1 (colloquialmente influenza suina). In un articolo pubblicato sull'\"American Chemical Society's Journal of Natural Products\", i ricercatori dicono che questi composti potrebbero essere utili per lo sviluppo di un nuovo medicinale contro questo tipo di influenza."}
{"id": "2537016", "revid": "290948", "url": "https://it.wikipedia.org/wiki?curid=2537016", "title": "Molecola aromatica", "text": ""}
{"id": "2537017", "revid": "61051", "url": "https://it.wikipedia.org/wiki?curid=2537017", "title": "RQ-4 Global Hawk", "text": ""}
{"id": "2537026", "revid": "3115", "url": "https://it.wikipedia.org/wiki?curid=2537026", "title": "Gremio dei macellai", "text": "Il gremio dei Macellai (\"Mazziddaggi\") di Sassari \u00e8 un'antica corporazione di arti e mestieri della citt\u00e0 sarda. Il gremio prende parte dal 2016 alla discesa dei candelieri.\nIl gremio dei Macellai inoltre \u00e8 l'unico gremio attivo nell'organizzazione del carnevale sassarese.\nStoria.\nGi\u00e0 negli statuti sassaresi del 1294 viene nominata la maestranza dei Taverraggios (Macellai appunto).&lt;br&gt;\nNel 1795, nel venirle proposto un calmiere dei prezzi dal parlamento sardo, l'associazione veniva gi\u00e0 nominata come gremio.\nNon si sa tuttavia a quando risalga la fondazione dello stesso.\nCulto di San Maurizio.\nIl culto di San Maurizio a Sassari era gi\u00e0 praticato nel 1635 per volont\u00e0 del nobile cittadino sassarese Don Giovanni Ansaldo nella chiesa di San Giacomo. Questa festa si celebrava, come la si fa ancora oggi, il 22 settembre, e vi partecipavano i Crociati (Ordine Cavalleresco dei Santi Maurizio e Lazzaro).\nIl culto di San Maurizio poi, per lungo tempo oltre che nella chiesa della Trinit\u00e0, era praticato anche nella chiesa di San Giacomo.\nDi un cavaliere macellaio si ha invece notizia all'inizio del secolo XVIII a causa delle proteste del popolo contro un suo sopruso. Dai documenti e dalle immagini in possesso del gremio non si possono ricavare molte notizie utili in proposito ma si capisce dalle insegne che portava che costui doveva essere un cavaliere dell'ordine dei santi Maurizio e Lazzaro.\nNell'Ottocento, sulle pagine della Nuova Sardegna si ritrova che per le solenni celebrazioni in onore di San Maurizio, la facciata della chiesa dei Trinitari (Santa Croce, come appare nel quotidiano sassarese del 1\u00ba settembre 1898) \u00e8 stata adeguatamente addobbata con luminarie e festoni. Sempre nello stesso quotidiano, nel mese di settembre del successivo 1899 troviamo menzionata la festa di San Maurizio con sublime fastosit\u00e0 e devozione sempre nella chiesa della SS. Trinit\u00e0.\nCon la benedizione della nuova bandiera nel 1998, i gremianti ritornarono nella chiesa di San Giacomo originaria sede dei devoti del santo per il prestare saluto della Bandiera alla cappella del Martire.\nOrganizzazione della festa.\nLe esigue notizie giunte sino a noi, pur frammentarie, danno uno spaccato sull'organizzazione dell'associazione e dell'organizzazione della festa patronale. Si sa che tutti i macellai associati o meno versavano 200 Lire alla settimana e che la festa come accadeva per tutti i gremi sassaresi era affidata all'peraio maggiore (Obriere).\nPer l'organizzazione della festa il simulacro del Santo donato dal signor Antonio Raimondo e consorte doveva essere tassativamente portato dall'Obriere in casa dei donatori e tuttora l'opera \u00e8 gelosamente conservata a Sassari in una privata abitazione.\nDai due registri da cui si deducono queste notizie (datati 1946 e 1979) vi sono inoltre riportati gli incarichi sociali di Obriere Maggiore, Obriere Minore e Obriere di Cappella, conformi a quelli di tutti gli altri gremi sassaresi.\nVicinanza col gremio dei Mercanti.\nNella tesi sostenuta dal gremio dei Macellai vi \u00e8 anche la parentela con il potente gremio dei Mercanti, scioltosi nel XIX secolo e del cui candeliere, di cui si sapeva dell'esistenza, non rimane traccia. La tesi riportata anche nel libro \u201cSassari, i gremi e i candelieri nella storia\u201d di Carlo Antero Sanna non \u00e8 inverosimile in quanto situazioni parallele si sono creati con il Gremio dei massai da cui deriva quello dei Contadini, con il Gremio dei viandanti nato da quello dei Carradori e con il Gremio dei muratori da cui derivano: Falegnami e Piccapietre.\nBandiera.\nLe bandiere del gremio (grande e piccola) sono di colore rosso. Entrambe recano l'effigie di San Maurizio.\nCandeliere.\nIl candeliere dopo un recente restauro \u00e8 di color crema brunita e presenta delle decorazioni in foglia d'oro. Ha preso parte alla sfilata per la prima volta nella discesa del 2016.\nCapitello o Corona.\ndi forma esagonale, sono raffigurati San Bartolomeo(patrono minore del Gremio) e i martiri della legione tebea: sant' Orso, sant'Ottavio, sant' Avventore e san Solutore. Sul retro del capitello infine \u00e8 rappresentata la Madonna del Rimedio.\nFusto.\nReca sulla parte frontale il patrono a cavallo. Sul retro \u00e8 riportato un bassorilievo con la croce trilobata, simbolo del santo.\nBase.\nNei quattro lati del basamento spiccano bassorilievi raffiguranti gli attrezzi del mestiere (coltello, acciaio e mannaia), avvolti da un fiocco rosso.\nCandeliere vecchio.\nIl candeliere vecchio, formalmente un candeliere medio era di colore bianco con bordature oro l'interno dei pannelli di sfondo erano azzurri. Sulla colonna rimane invariata l'immagine del santo con i simboli del mestiere sotto (cambia solo la nicchia che lo contiene). Differenzia dal nuovo perch\u00e9:\nI gremianti raccontano che il candeliere, in occasione di una festivit\u00e0 dei candelieri, fu fatto entrare a Santa Maria insieme ai ceri ammessi alla discesa."}
{"id": "2537029", "revid": "116332392", "url": "https://it.wikipedia.org/wiki?curid=2537029", "title": "Cathy Guetta", "text": "Biografia.\nFiglia di un diplomatico camerunese e di una donna francese, passa la sua infanzia a Tolone, in Francia.\nNel 1989 conosce il DJ David Guetta, nel lounge bar di Saint-Tropez dove lavorava come cameriera. Nel 1992 la coppia si sposa e ha due figli: Tim (2004) ed Angie (2007). Nel 2014, il tribunale di Parigi ha accolto la richiesta di divorzio. "}
{"id": "2537035", "revid": "287204", "url": "https://it.wikipedia.org/wiki?curid=2537035", "title": "Christian Winther", "text": "Nelle sue prime produzioni, composte da ballate e poesie e raccolte in \"Poesie\" del 1828, \"Poesie\" del 1832 e \"Xilografie\", del 1828-1832, si ispir\u00f2 a Byron e bastarono a renderlo famoso come esponente del Romanticismo danese.\nConsiderate tutte le sue opere nel complesso, si delinea per Winther un ruolo di transizione fra i romantici dei primi decenni del XIX secolo e gli eclettici della met\u00e0 del secolo.\nIl suo capolavoro \u00e8 \"La fuga del cervo\", del 1855, che risent\u00ec notevolmente dell'influsso del \"Mazeppa\" di Byron e della \"Lady of the Lake\" di Scott; ebbe enorme popolarit\u00e0 fra i contemporanei soprattutto per l'amore per l'esotico e il fervore nazionalistico.\nUn'opera autobiografica, in cui descrive le difficolt\u00e0 e le peripezie di una sua storia d'amore, \u00e8 \"All'unica\", del 1860."}
{"id": "2537036", "revid": "767487", "url": "https://it.wikipedia.org/wiki?curid=2537036", "title": "Gigolo Jesus", "text": "Gigolo Jesus \u00e8 il secondo album del rapper danese Jokeren."}
{"id": "2537037", "revid": "1318658", "url": "https://it.wikipedia.org/wiki?curid=2537037", "title": "Euphrasia alpina", "text": "Eufrasia delle Alpi (nome scientifico Euphrasia alpina ) \u00e8 una piccola pianta erbacea montana, appartenente alla famiglia delle Orobanchaceae.\nEtimologia.\nIl nome generico (\"Euphrasia\") venne introdotto nella classificazione scientifica delle piante da Linneo nel 1735 ed \u00e8 derivato da una parola greca \"\u03b5u\u03c6\u03c1\u03bf\u03c3\u03cd\u03bd\u03b7\" (= gioia, allegria, diletto, ilarit\u00e0). Qualche altro testo fa riferimento a una delle \u201ctre Grazie\u201d (celebrate nell'opera pi\u00f9 conosciuta di Antonio Canova), chiamata appunto \u201cEufrosine\u201d, figlia di Zeus. L'epiteto specifico (\"alpina\") fa riferimento all'habitat tipico di questa pianta.\nIl binomio scientifico attualmente accettato (\"Euphrasia alpina\") \u00e8 stato proposto dal naturalista, zoologo, botanico enciclopedista e chimico francese Jean-Baptiste de Lamarck (1744-1829) nella pubblicazione \"\"Encyclopedie Methodique. Botanique. Paris - 2(1): 400. 1786\"\" del 1805.\nDescrizione.\nSono delle piante \u201cemiparassita\u201d : vivono sulle radici di altre piante per prelevare acqua e sali minerali, mentre sono capaci di svolgere la funzione clorofilliana (al contrario delle piante \u201cparassite assolute\u201d). Il portamento \u00e8 eretto e comunque con minime altezze: 3 \u2013 20\u00a0cm. La forma biologica \u00e8 terofita scaposa (T scap), ossia sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme, sono inoltre munite di asse fiorale eretto con poche foglie. La superficie di queste piante pu\u00f2 essere pubescente oppure glabra.\nRadici.\nLa radice \u00e8 piccola e legnosa.\nFusto.\nIl fusto \u00e8 eretto, semplice o poco ramoso.\nFoglie.\nLe foglie sono sessili e sono disposte in modo alternato nella parte basale, e in modo opposto nei pressi dell'infiorescenza. Hanno il margine dentato (3 - 4 denti acuti per lato, pi\u00f9 uno apicale). La forma \u00e8 molto variabile, comunque normalmente \u00e8 ovale-stretta con base cuneata. La pagina inferiore \u00e8 percorsa da grossolane nervature. Entrambe le pagine sono verdi, quindi svolgono la normale funzione clorofilliana.\nInfiorescenza.\nL'infiorescenza \u00e8 formata da fogliose spighe terminali di pochi fiori. Questi sono disposti in modo sessile all'ascella di brattee romboidali, brevemente pelose e poco differenziate dalle foglie, ma lievemente pi\u00f9 grandi. Queste foglie-brattee hanno un rapporto lunghezza/larghezza di circa 1 \u2013 2,5, con larghezza massima verso la met\u00e0 della foglia. Sono dentate (3 \u2013 6 lunghi dentelli per lato) e il dente apicale \u00e8 acuto (con un angolo minore di 90\u00ba), mentre i denti laterali hanno un angolo ancora pi\u00f9 acuto (minore di 45\u00ba). Lunghezza dei dentelli: 1,5 \u2013 3\u00a0mm\nFiore.\nI fiori sono ermafroditi, zigomorfi e tetraciclici (con i quattro verticilli fondamentali delle Angiosperme: calice \u2013 corolla \u2013 androceo \u2013 gineceo).\nFrutti.\nIl frutto \u00e8 del tipo a capsula deiscente. La forma \u00e8 oblunga, cavato-compressa e contiene diversi piccoli semi striati. La capsula \u00e8 cigliata al margine e la lunghezza \u00e8 come quella del calice. Lunghezza della capsula : 5 \u2013 8\u00a0mm.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Euphrasia\" \u00e8 distribuito in Europa, Asia settentrionale e Nord America; le sue specie preferiscono climi freddi e temperati delle regioni extratropicali. Comprende circa 170 -350 specie di cui almeno 18 sono presenti nella flora spontanea italiana.\nFilogenesi.\nLa classificazione tassonomica del \"Euphrasia alpina\" \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" (anche i livelli superiori sono cambiati - vedi box tassonomico a destra).\nLa famiglia Orobanchaceae in base agli ultimi studi di tipo filogenetico \u00e8 monofiletica e viene divisa in 8 gruppi (tra trib\u00f9 e generi isolati). Il genere \"Euphrasia\" appartiene alla trib\u00f9 Rhinantheae (con 18 generi totali e 540 specie) insieme ad altri due generi importanti: \"Bartsia\" e \"Rhinanthus\".\nSandro Pignatti nella sua \u201cFlora d'Italia\u201d divide il genere in due \u201cgruppi\u201d: sezione \"CILIATAE\" con capsula cigliata al margine; e sezione \"ANGUSTIFOLIAE\" con capsula glabra. La specie di questa voce appartiene al primo gruppo insieme alle altre seguenti specie spontanee del territorio italiano:\nQuasi tutte queste specie sono distribuite nel Nord Italia, soprattutto sono riunite nella zona alpina (a parte \"Euphrasia liburnica\") per cui facilmente si creano degli ibridi; oltre a questo sono piante molto simili, per cui a volte risulta difficile la distinzione tra una specie e l'altra.\nVariabilit\u00e0.\nCome le altre specie del genere \"Euphrasia\", anche l'\u201dEufrasia delle Alpi\u201d \u00e8 un fiore molto variabile. \u00c8 inoltre presente un certo dimorfismo stagionale (dimorfismo dovuto a due fioriture successive nello stesso anno) :\nNon sempre c'\u00e8 accordo fra i vari Autori se una certa variet\u00e0 pu\u00f2 essere definita come sottospecie oppure specie autonoma. Qui vengono elencate alcune specie che secondo Pignatti sono molto \u201caffini\u201d a quella di questa voce:\nNell'elenco seguente sono indicate alcune variet\u00e0 e sottospecie (l'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie):\nSinonimi.\nLa specie di questa scheda ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLa forma della corolla (labiata) del fiore avvicina la pianta di questa voce ai generi della famiglia delle Lamiaceae che tuttavia si distinguono in quanto il calice delle Lamiaceae \u00e8 a cinque denti (pentamero) e il frutto \u00e8 un tetrachenio.\nNell'ambito dello stesso genere una specie molto vicina \u00e8 l\"'Euphrasia rostkoviana\" Hayne (Eufrasia officinale). Quest'ultimo fiore si distingue comunque per le brattee la cui zona pi\u00f9 larga \u00e8 a 1/3 dalla base, ed inoltre hanno la base rotonda (non a cuneo). Il colore della corolla \u00e8 pi\u00f9 decisamente bianco. Le differenze tra la varie specie di \"Euphrasia\" sono estremamente deboli anche a causa della variabilit\u00e0 di questo genere. Anche le foglie, in genere, sono soggette a variet\u00e0 morfologiche, tuttavia hanno dei caratteri abbastanza specifici per cui possono essere utili per distinguere una specie dall'altra. Il disegno, a lato (tratto da Pignatti), mostra la forma delle foglie di alcune specie della sezione \"Cilatae\".\nUsi.\nFarmacia.\nLe propriet\u00e0 farmacologiche di queste piante (derivate soprattutto dalla medicina popolare antica) sono molto simili a quelle di altre specie dello stesso genere \"Euphrasia\". Il nome di \"Euphrasia officinalis\" dato inizialmente da Linneo sembra sia in realt\u00e0 un nome collettivo di varie specie affini e poco distinguibili (attualmente \u00e8 considerata una denominazione ambigua). In effetti la variabilit\u00e0 delle specie del genere \"Euphrasia\" \u00e8 molto marcata creando non poche difficolt\u00e0 ai vari botanici intenti a dividere tassonomicamente le varie specie.\nPer questa specie quindi sono indicate fin dai tempi antichi le seguenti propriet\u00e0 curative: tonica (rafforza l'organismo in generale), digestiva, astringente (limita la secrezione dei liquidi), diuretiche (facilita il rilascio dell'urina) e vulneraria (guarisce le ferite).\nAltre notizie.\nLeufrasia alpina in altre lingue \u00e8 chiamata nei seguenti modi:"}
{"id": "2537038", "revid": "486946", "url": "https://it.wikipedia.org/wiki?curid=2537038", "title": "Palazzo Belmonte Riso", "text": ""}
{"id": "2537041", "revid": "199745", "url": "https://it.wikipedia.org/wiki?curid=2537041", "title": "Eufrasia delle Alpi", "text": " #REDIRECT Euphrasia alpina"}
{"id": "2537052", "revid": "61051", "url": "https://it.wikipedia.org/wiki?curid=2537052", "title": "Westland Sea Lynx", "text": ""}
{"id": "2537056", "revid": "827882", "url": "https://it.wikipedia.org/wiki?curid=2537056", "title": "Mickey Hart", "text": "Noto per essere stato il batterista del gruppo musicale acid rock californiano Grateful Dead e della sua derivazione New Riders of the Purple Sage, Hart ha anche avviato una carriera solista all'insegna di una costante ricerca sonora sui ritmi e le percussioni etniche nel campo della world music. Secondo le parole di Piero Scaruffi, i suoi dischi \"sono summit multi-etnici in cui le culture di tutto il mondo ritrovano l'essenza umana che hanno in comune.\"\nBiografia.\nMickey Hart \u00e8 nato l'11 settembre del 1943 a Brooklyn (New York) da Leah e Lenny Hart, entrambi percussionisti. Durante gli studi liceali si \u00e8 trasferito a Long Island dove ha suonato in una marching band e dove ha iniziato ad appassionarsi ai ritmi latini e africani, specialmente a quelli della musica di Tito Puente e Babatunde Olatunji. Dopo essersi trasferito nella Bay Area di San Francisco, ha fatto la conoscenza di Bill Kreutzmann, che lo ha reso un batterista dei Grateful Dead e grazie al quale \u00e8 entrato in contatto con la vivace scena psichedelica californiana. Dopo aver abbandonato la band nei primi anni settanta ha pubblicato \"Rolling Thunder\" (1972) che, sebbene sia stato effettivamente il primo album pubblicato a suo nome, esso ha in realt\u00e0 visto la partecipazione di diversi membri dei Grateful Dead. Ha approfondito il suo interesse per la world music dopo aver fatto amicizia con il tablista indiano Zakir Hussain, artista con cui ha collaborato nell'album \"Diga\" (1976): disco dal piglio mistico che viene considerato una pietra miliare della world music. Dopo aver suonato alle musiche del film \"Apocalypse Now\" (1979) con i Rhythm Devils, un gruppo da lui fondato, il percussionista ha pubblicato alcuni album che seguono un approccio sperimentale come \"Yamantaka\" (1983), accompagnato dalle risonanze delle campane tibetane, e \"Music To Be Born By\" (1989), basato sul battito cardiaco del figlio di Hart quando era ancora nel grembo materno. Nel 1991 \u00e8 stato pubblicato \"Planet Drum\", che ha ricevuto il primo Grammy Award in assoluto per il miglior album world music mentre \"Mickey Hart's Mystery Box\" (1996) adatta la caratteristica formula sonora percussiva di Hart al formato canzone. Collaborando con Zakir Hussain, Sikiru Adepoju e Giovanni Hidalgo, Hart ha successivamente registrato i due album \"Global Drum Project\" (2007) e \"Mysterium Tremendum\" (2012)."}
{"id": "2537057", "revid": "567822", "url": "https://it.wikipedia.org/wiki?curid=2537057", "title": "Lily van der Woodsen", "text": ""}
{"id": "2537059", "revid": "619191", "url": "https://it.wikipedia.org/wiki?curid=2537059", "title": "Monochrome Factor", "text": " \u00e8 una serie manga giapponese creata da Kaili Sorano. Fu la prima serie dalla rivista bimestrale \"Comic Blade Masamune\", edito Mag Garden, nel maggio del 2004. Tuttavia il 15 giugno 2007, quando la rivista cess\u00f2 le pubblicazioni, il manga venne serializzato dal nuovo \"Comic Blade Avarus\".\nLa versione italiana \u00e8 a cura della Star Comics.\nIn seguito, \u00e8 stata tratta una serie animata dal titolo omonimo, prodotta da Genco e animata dallo studio A.C.G.T..\nL'anime presente dei tratti sh\u014dnen-ai non presenti nella serie manga.\nAmbientazione.\nShin e Rei.\nCreature prive di un doppio, luminoso o oscuro. Gli Shin sono le creature del regno d'Ombra e hanno come re Shirogane ed Homurabi, i Rei, corrispettivi luminosi sono fedeli a Ryuko e Shuichi. Possono diventare Rei e Shin tutti gli umani particolarmente sensibili alle creature soprannaturali e dotati del \"Monochrome Factor\"; chi, sprovvisto di questi titoli, tenti comunque di votarsi alla luce o alle tenebre finisce per dissolversi.\nVi sono poi degli umani capaci semplicemente di percepire gli abitanti dei due regni, a questi viene dato il nome di \"psichici\".\nHakua e Kokochi.\nHakua e Kokuchi sono le creature bestiali che popolano i due regni. Non ostili per natura, possono diventare aggressivi se manipolati o minacciati. Il loro compito ordinario \u00e8 la manutenzione della barriera naturale che separa la Luce dalle Tenebre, alle creature \u00e8 inoltre affidata la riparazione delle crepe e dei varchi di piccole dimensioni.\nTrama.\nLa storia ruota attorno ad Akira Nikaido, ribelle studente delle scuole superiori, apprezzato da tutti per il suo atteggiamento poco problematico, tuttavia annoiato dalla sua vita.\nQuesto fino all'arrivo del misterioso Shirogane, un uomo che compare improvvisamente, annunciandogli di essere legato a lui dal destino. Akira, sebbene scioccato, non crede alle parole dello sconosciuto.\nAya, compagna di Akira, dimentica qualcosa nella scuola, quindi chiede al ragazzo di accompagnarla durante la notte nell'istituto. L\u00ec vengono attaccati da strane creature d'ombra, allontanate, poi, da Shirogane.\nQuest'ultimo spiegher\u00e0 ad Akira che il mondo reale e il mondo delle ombre stanno subendo una terribile distorsione; per riuscire a salvare entrambe le realt\u00e0, trasforma Akira in uno \"shin\", una creatura del mondo delle ombre.\nPersonaggi.\nPersonaggi principali.\nAkira \u00e8 il sedicenne protagonista della storia. \u00c8 forte ed impaziente e spesso salta le lezioni che ritiene noiose; nonostante il suo potenziale \u00e8 uno degli studenti peggiori dell'istituto e per questo \u00e8 ripreso sempre da Aya, che fa parte del comitato disciplinare. Nella sua forma di \"shin\", gli occhi diventano rossi, mentre i capelli neri. Scopre nel corso della storia di essere la reincarnazione umana del re del mondo della luce, Ryuko. Nel manga, pu\u00f2 acquistare la sua forma umana solo servendosi di Shirogane come ombra, mentre nell'anime usa un'ombra artificiale chiamata \"doppler\". Le sue armi da combattimento sono due pugnali, che nel corso della serie diventeranno delle complesse spade arcuate.\n\"Doppiato da:\" Junichi Suwabe (ed. giapponese)\nCol suo lungo abito nero, il cappello a falda larga, la lunga treccia di capelli argentei e le fattezze bish\u014dnen, Shirogane appare come un uomo misterioso e affascinante. Convince Akira a partecipare alla guerra tra il mondo delle ombre ed il mondo reale. All'inizio della serie, nasconde a tutti la sua vera identit\u00e0: egli \u00e8, infatti, il principe della famiglia reale delle tenebre. Nell'anime Shirogane s'innamora di Akira, mentre nel manga \u00e8 pi\u00f9 evidente la sua infatuazione per Ryuko, sua controparte del regno della luce, al punto da affrontare in duello Akira quando questi, recuperati suoi ricordi da sovrano della luce, ammette che non ha alcuna intenzione di lasciare il suo corpo al re deceduto.\n\"Doppiato da:\" Hiroshi Kamiya (ed. giapponese)\nAmico fidato di Akira, nonostante questi tenda a maltrattarlo e ad approfittare dell'indole pacifica di Kengo, d\u00e0 prova dei suoi poteri per accorrere in soccorso della sorella. Per combattere contro le forze delle ombre, riceve da Shirogane un paio di guanti Al Cesta, capaci di incrementare la sua forza. Nel manga viene rivelato che ha una natura che lo rende particolarmente resistente all'oscurit\u00e0, al punt o da ben tollerare, nonostante la forma umana, il mondo delle ombre. Quando tuttavia rimane troppo a lungo esposto all'energia oscura, finisce per andare in stato berserker. Ko, che ha notato in lui questo aspetto fin dal loro primo incontro, ne sigilla la capacit\u00e0 di assorbimento, ma Homurabi rimuove successivamente i sigillo per trasformarlo in sua creatura. Nel manga muore nella battaglia finale, nel palazzo del re delle tenebre.\n\"Doppiata da:\" Mayumi Asano (ed. giapponese)\nUn'altra compagna di Akira. Fa parte del corpo disciplinare della scuola e spesso si ritrova a scontrarsi con Akira per il suo scarso senso di responsabilit\u00e0. Sotto l'apparenza di fredda ed insensibile responsabile del consiglio studentesco, nasconde un carattere affettuoso e responsabile, che fa sentire particolarmente incarico della salute e del comportamento degli altri. Molto abile nel kend\u014d, riceve da Shirogane la spada Kuresame, dopo aver dimostrato le sue abilit\u00e0 combattendo con l'ombra del suo sensei. Sua rivale delle tenebre \u00e8 Lulu, la quale ama prendersi gioco di Aya per la sua taglia del seno. Dopo la battaglia finale nel palazzo di Homurabi \u00e8 l'unica a tornare nel mondo umano, in quanto ancora essere umano neutrale, a met\u00e0 fra luce e ombra.\n\"Doppiato da:\" Mitsuki Saiga (ed. giapponese)\nUn undicenne molto intelligente, gi\u00e0 laureato in un'universit\u00e0 americana. \u00c8 ricco e vive in una grandissima villa di famiglia. Ultimo discendente dei Kujo, che praticavano magia oscura per arricchirsi, decide di unirsi al gruppo e riscattare le colpe dei suoi antenati. \u00c8 presente esclusivamente nell'anime.\n\"Doppiato da:\" Ry\u014dtar\u014d Okiayu (ed. giapponese)\n\u00c8 il re del mondo delle ombre. Esilia Shirogane dal regno per diventare un dittatore assoluto e riunisce un gruppo di Shin noti come \u201cbambini\u201d per attaccare il mondo reale. \u00c8 sadico e spietato nel perseguire i suoi obiettivi, ma nel manga ammette infine di aver tentato di eliminare i due re solo per poter salire al trono assieme alla sua controparte luminosa, Shuichi, che implicitamente ammette di amare.\n\"Doppiata da:\" Ami Koshimizu (ed. giapponese)\nLa sorella maggiore di Kengo, anche lei dotata di una particolare sensibilit\u00e0 nel percepire gli abitanti dei mondi paralleli a quello umano. Appassionata di occulto, la sua passione \u00e8 seconda solo all'ardore che dimostra nei confronti dei bish\u014dnen, categoria che per lei include soggetti quali Master, padrone del bar in cui \u00e8 un'habitu\u00e9, Shirogane e Akira\nCreature del mondo della luce.\n\u00c8 la trasformazione finale di Akira, ovvero il re dei \u201cRei\u201d, creature della luce opposte agli \u201cShin\u201d, le ombre. DI indole gentile ed ottimista, questa sua sensibilit\u00e0 lo rende particolarmente comprensivo nei confronti dei suoi sottoposti quali Shuichi, di cui tollera il grande ritardo nella scelta dei suoi servitori, e Kou, creatura artificiale e guardiano canino del re. Ucciso da Homurabi, la sua natura di \"re puro\" della luce, lo porta a reincarnarsi nell'umano Akira, che non rimane tuttavia conscio dei suoi ricordi da creatura della luce. I suoi capelli sono lunghi e neri, le sue armi delle falci d'argento.\n\"Doppiato da:\" Wataru Hatano (ed. giapponese)\nPadrone del bar dove \u00e8 un'habitu\u00e9 Mayu Asamura, sorella di Kengo, Shuichi \u00e8 in realt\u00e0 il cieco vice re del mondo della luce. Da sempre attento agli altri, Shuichi non ha si \u00e8 mai fatto fretta nel compito di reclutare nuovi guerrieri tra le file luminose, ben sapendo di dover cos\u00ec costringerli a rinnegare il loro passato umano e a lasciare i loro cari del mondo di mezzo. I suoi poteri gli permettono di curare le persone grazie ad un'energia rigenerativa.\n\"Doppiato da:\" Katsuyuki Konishi (ed. giapponese)\nKou \u00e8 un Rei, vecchio amico di Shirogane. Ha aiutato Kengo e Akira da piccoli contro una banda, stando poi al loro fianco, per questo \u00e8 chiamato dai due Kou-\"nii\".\nIn realt\u00e0 servitore fedele di Ryuko, non riesce a perdonarsi di essere fuggito dopo aver assistito all'omicidio del sovrano, motivo per cui nutre un grande rimorso ed un senso di dovere nei confronti di Akira. Suo nemico \u00e8 Sawaki, sicario responsabile della morte di Ryuko. Creatura sintetica e dalla doppia natura, umana e canina, \u00e8 sempre stato guardato con sospetto dalle creature del mondo luminoso o oscuro che fosse, gli unici che gli erano vicini erano Lulu e Ryuko, suo creatore. La sua natura artificiale gli permette di assorbire l'oscurit\u00e0, con modi da vampiro, da soggetti particolarmente sensibili quali Kengo.\nNell'anime dimostra pi\u00f9 di un interesse per Aya e Haruka.\nCreature del mondo delle ombre.\n\"Doppiata da:\" Yukari Tamura (ed. giapponese)\nUna gothic lolita al servizio di Homurabi, nel manga, o di Nanya, nell'anime. Scelta come guerriera dell'ombra da parte di Homurabi, Lulu ha mantenuto tuttavia il suo atteggiamento spigliato e provocante, motivo per cui a volte flirta con Akira. Sua rivale e nemica \u00e8 Aya, che provoca prendendone in giro la sua taglia di seno. Combatte evocando kokuchi o creature oscure pi\u00f9 complesse. Mai stata particolarmente ostile a Shirogane o Ryuko, si unisce al gruppo di Akira e decide di combattere il dittatore dell'ombra dopo aver fallito nell'uccidere Aya, temendo per la sua vita nel qual caso fosse tornata a palazzo a mani vuote ma anche non riuscendo pi\u00f9 a vedere Homurabi consumato dalle sue smanie di potere.\n\"Doppiato da:\" Hiroyuki Yoshino (ed. giapponese)\nCapace di controllare i kokuchi, \u00e8 il primo avversario di Akira e Shirogane. Guerriero di Homurabi, credutolo morto, il duo si reimbatte in lui nel regno d'Ombra, nel palazzo di Homurabi, dove Nanaya sconta la sua pena, per conto del re, che ha ordinato di torturarlo per il suo fallimento. L'autore ha deciso di dargli pi\u00f9 spazio nel manga dopo aver visto il suo indice di gradimento ottenuto nell'anime.\nGuerriera magica al servizio di Homurabi, che svela di averla creata dall'energia di Ryuko. Dopo aver affrontato Akira ed aver trovato la morte per mano sua, si fonde col ragazzo, risvegliando in lui i suoi ricordi da re della luce.\nServitore di Homurabi e sicario responsabile dell'omicidio di Ryuko, ha in Kou il suo grande nemico. Il cane guerriero ha infatti assistito all'assassinio del suo re e da allora ha giurato eterno odio al servitore d'ombra. Anche se al servizio di Homurabi, esita a portare a termine i suoi ordini e solo dopo la battaglia finale, dopo essere stato ucciso da Kou, si scorge Sawaki parlare con lo spirito di Ryuko, che lo ringrazia per aver sempre vegliato sui suoi amici dopo essersi pentito.\nUno dei guerrieri di Homurabi, ha un aspetto infantile, sebbene sia capace di assumere anche l'aspetto di un giovane uomo, in caso di necessit\u00e0. Al combattimento fisico preferisce quello a distanza, impiegando il \"potere dell'energia oscura\" che gli permette di scagliare sfere d'ombra a grandi distanze.\nMedia.\nManga.\nScritto e illustrato da Kaili Sorano, fu il primo manga dalla rivista bimestrale \"Comic Blade Masamune\", edito Mag Garden, nel maggio del 2004. Tuttavia il 15 giugno 2007, quando la rivista cess\u00f2 le pubblicazioni, il manga venne serializzato dal nuovo \"Comic Blade Avarus\".\nAl 10 settembre 2008, un totale di sette tank\u014dbon sono stati pubblicati in Giappone.\nLa versione italiana \u00e8 a cura della Star Comics, che ne ha per\u00f2 interrotto la pubblicazione al quinto volume.\nAnime.\nL'anime \u00e8 andato in onda per la prima volta sulla tv giapponese TV Tokyo il 7 aprile 2008. Comprende un totale di 24 episodi, dei quali l'ultimo \u00e8 andato in onda il 29 settembre 2008.\nLa serie \u00e8 andata in onda anche su altre televisioni, come AT-X e TV Osaka. Shochiku ha distribuito gli episodi in 8 DVD, ciascuno dei quali contiene 3 episodi. Il primo DVD \u00e8 stato commercializzato l'8 agosto 2008, e l'ottavo il 13 marzo 2009.\nColonna sonora.\nTre sigle sono state usate per gli episodi dell'anime: una iniziale e due finali.\nLa sigla iniziale \u00e8 \"Metamorphose\", cantata da Asriel e scritta da Kokomi.\nLe sigle finali sono di Daisuke Ono e Hiroshi Kamiya, e di Junichi Suwabe e Katsuyuki Konishi.\nEntrambe le sigle finali sono state scritte da Yumi Matsuzawa.\nAsriel ha pubblicato un singolo per \"Metamorphose\" il 23 aprile 2008. I singoli per \"Awake ~my everything~\" e \"Kakuse ~Dark and Light~\" sono stati pubblicati rispettivamente il 28 maggio e il 27 agosto del 2008\nVideogioco.\nDalla serie \u00e8 stato tratto anche un videogioco di genere visual novel, intitolato , pubblicato il 27 novembre 2008 per PlayStation 2."}
{"id": "2537061", "revid": "93436", "url": "https://it.wikipedia.org/wiki?curid=2537061", "title": "Jim Hawkins", "text": "Jim Hawkins \u00e8 un personaggio immaginario creato dallo scrittore scozzese di lingua inglese Robert Louis Stevenson, protagonista e voce narrante del romanzo \"L'isola del tesoro\" pubblicato nel 1883.\nJim \u00e8 un ragazzo appena adolescente; in principio vive con la madre proprietaria di locanda, in seguito partecipa attivamente a tutti gli eventi della storia. \u00c8 lui che per primo, fa amicizia col pirata Billy Bones (\"il capitano\"), e trova la mappa del tesoro e la consegna al dottor Livesey.\nInoltre sar\u00e0 proprio il ragazzo a scoprire il tentativo di ammutinamento sulla nave e la cospirazione messa in atto da Long John Silver; ad incontrare Ben Gunn sull'isola e a combattere contro il feroce pirata Israel Hands: avr\u00e0 infine un rapporto sempre alquanto ambivalente nei confronti di Silver, anche dopo che questi manifester\u00e0 apertamente le proprie vere intenzioni.\nDi carattere avventuroso, \u00e8 un tipo pieno di coraggio, iniziativa ed ingegno e spirito d'adattamento. Continua a provare, nonostante tutto, fino alla fine sentimenti di vicinanza spirituale ed un legame d'amicizia sia nei confronti di Billy che di Silver.\nStoria.\nJim Hawkins \u00e8 il giovane figlio dei proprietari della locanda \"Ammiraglio Benbow\". Un giorno arriva un marinaio ubriacone di nome Billy e si installa come inquilino a lungo termine; dopo la morte dell'uomo ed il ritrovamento di una mappa del tesoro, il ragazzo si reca immediatamente dal proprietario terriero Trelawnay e dal dottor Livesey, conoscenti della madre, a chiedere consiglio.\nAllestita immediatamente una nave a vela partono insieme per la caccia al tesoro; a bordo gli capita di assistere di nascosto alle macchinazioni del cuoco di bordo, Silver, e va a dare l'allarme. Sbarcati sull'isola il ragazzo riesce a scappare dal controllo di Silver e si addentra nella boscaglia, dove incontra un naufrago superstite della ciurma del temibile capitano Flint, Ben Gunn.\nIl marinaio, rimasto l\u00ec isolato dal resto del mondo per pi\u00f9 di tre anni, aiuta Jim contro il resto dei pirati. Tornato dagli amici e compagni rimasti fedeli al capitano Smolett, sgusciano poi oltre la palizzata ed utilizzando la barca di Ben si issa sulla nave rimasta quasi interamente incustodita ed affronta il pericoloso Israel: per difendersi da una pugnalata di questi gli deve sparare.\nTornato al fortino vi trova per\u00f2 installata la ciurma di Silver e da questi viene fatto prigioniero, difendendolo per\u00f2 accanitamente dagli altri che vorrebbero ucciderlo o quantomeno torturarlo per estorcergli informazioni preziose. Infine, trovato il tesoro e sconfitti i pirati salpa nuovamente verso casa.\nAl termine di quell'entusiasmante avventura, che l'avr\u00e0 formato e fatto crescere, con la parte assegnatagli di ricompensa passer\u00e0 una vita agiata come proprietario di locanda; in vecchiaia, seduto sulla riva del mare, durante la notte pu\u00f2 ancora sentire Billy cantare stonato ed il pappagallo di Silver gracchiare."}
{"id": "2537062", "revid": "61051", "url": "https://it.wikipedia.org/wiki?curid=2537062", "title": "Aviazione navale tedesca", "text": ""}
{"id": "2537063", "revid": "61051", "url": "https://it.wikipedia.org/wiki?curid=2537063", "title": "German Naval Aviation", "text": ""}
{"id": "2537067", "revid": "417655", "url": "https://it.wikipedia.org/wiki?curid=2537067", "title": "Panch Phoron", "text": ""}
{"id": "2537075", "revid": "1839090", "url": "https://it.wikipedia.org/wiki?curid=2537075", "title": "Partecipanti al Giro di Svizzera 2004", "text": "Elenco dei partecipanti al Giro di Svizzera 2004.\nAl via si sono presentate 18 squadre, per un totale di 144 atleti iscritti. I ciclisti arrivati al traguardo finale sono stati 106, mentre 38 si sono ritirati, con una percentuale di arrivi pari al 73%."}
{"id": "2537081", "revid": "416336", "url": "https://it.wikipedia.org/wiki?curid=2537081", "title": "Monochrome factor", "text": ""}
{"id": "2537093", "revid": "21880", "url": "https://it.wikipedia.org/wiki?curid=2537093", "title": "Polvere cinque spezie", "text": "La Polvere cinque spezie o polvere delle cinque spezie \u00e8 un tradizionale miscela di spezie utilizzata in origine nella cucina cinese e poi diffusasi in altre cucine orientali, ad esempio in quella vietnamita.\nViene usata come marinata a secco, negli stufati di carne, nell\u2019anatra alla Pechinese o come aggiunta alla panatura per le fritture.\nTradizionalmente la polvere \u00e8 composta da:"}
{"id": "2537095", "revid": "278830", "url": "https://it.wikipedia.org/wiki?curid=2537095", "title": "Nathaniel Lees", "text": "\u00c8 conosciuto soprattutto per le interpretazioni del capitano Mifune in \"Matrix Reloaded\" e in \"Matrix Revolutions\" e di Ugl\u00f9k in \"Il Signore degli Anelli - Le due torri\". Ha recitato, inoltre, nella parte del centauro Chirone in \"Young Hercules\", \"Hercules\" e \"Xena - Principessa guerriera\". \u00c8 anche noto per una lunga carriera di regista teatrale, durante la quale ha ricevuto molti premi prestigiosi.\nBiografia.\nLees \u00e8 nato il 20 Luglio 1952 ad Auckland in Nuova Zelanda da genitori samoani. \u00c8 stato il regista dell'opera \"Think of a Garden\", scritto da John Kneubuhl e prodotto da Cath Cardiff, messo in atto nel 1995 al Taki Rua Theatre di Wellington. Quest'opera \u00e8 stata premiata con il prestigioso Chapman Tripp Theatre Awards come Produzione dell'anno, mentre Lees fu premiato come Regista dell'anno.\nNel 1996 ha diretto \"A Frigate Bird Sings\" scritto da Oscar Kightley e Dave Fane e prodotto da Makerita Urale per il New Zealand International Festival of the Arts. Il dramma ricevette nomination come Produzione dell'anno, Regista dell'anno e Set Design nell'edizione 1996 del Chapman Tripp Theatre Awards.\nNel 2003 ha diretto \"The Songmaker's Chair\" di Albert Wendt. Ha anche diretto \"Awhi Tapu\" del commediografo m\u0101ori Albert Belz."}
{"id": "2537097", "revid": "454575", "url": "https://it.wikipedia.org/wiki?curid=2537097", "title": "Hamid Barole Abdu", "text": "Dopo aver studiato letteratura in Eritrea, emigra in Italia nel 1974 e si stabilisce a Modena, dove lavora come operatore psichiatrico ed esperto interculturale.\nHa realizzato diversi progetti di ricerca e studi sul fenomeno immigratorio, pubblicando numerosi articoli sull'argomento.\nIl suo primo libro di poesie \"Akhria - io sradicato poeta per fame\", pubblicato nel 1996, ha ottenuto molti consensi dalla critica. I testi in esso contenuti sono stati utilizzati per la realizzazione di due spettacoli teatrali."}
{"id": "2537103", "revid": "2143933", "url": "https://it.wikipedia.org/wiki?curid=2537103", "title": "Zenith (azienda)", "text": "Zenith SA \u00e8 un'azienda svizzera produttrice di orologi di lusso.\nStoria.\nL'azienda \u00e8 stata fondata nel 1865 da Georges Favre-Jacot, all'et\u00e0 di 22 anni, a Le Locle, nel Cantone di Neuch\u00e2tel.\nLa marca \u00e8 resa celebre con l'exploit dell'aviatore Louis Bl\u00e9riot, che per primo sorvola il canale della Manica con un aeroplano, portando al polso un orologio Type 20, che in seguito pubblicizz\u00f2 favorevolmente. Il modello venne adottato dall'aeronautica francese e montato su alcuni velivoli militari.\nZenith \u00e8 stata acquistata nel novembre 1999 dalla LVMH, un gruppo attivo nel settore dei prodotti di lusso, proprietario di molti altri marchi, tra cui Hublot, TAG Heuer e Bulgari.\nNel 2002, Zenith introduce quattro nuovi movimenti e quattordici nuovi orologi e, nel 2003, viene presentata la linea Open, che ha la caratteristica principale di avere il quadrante semiaperto per permettere la visione del movimento.\nZenith produce sei linee di orologeria, comprese la linea \"Chronomaster\", \"Class\", \"Port-Royal\", \"Vintage\", \"Defy\" e \"Academy\".\nZenith ha una reputazione di antica data per la qualit\u00e0 e la precisione dei propri orologi, dato che si \u00e8 classificata al primo posto per la precisione con oltre 1.565 premi. Zenith \u00e8 uno dei pochi marchi di orologi svizzeri che realizza autonomamente i propri movimenti meccanici, tra cui l'Elite (movimento standard) ed El Primero (cronografo).\nMovimento \"El primero\".\nIl movimento \"El Primero\" ha una frequenza di 36.000 alternanze all'ora (5 Hz). Questa elevata frequenza assicura che il cronografo abbia un'incertezza di 0.1s. Da notare che i primi modelli di Rolex Daytona, fino al 2000, montavano a loro volta i movimenti Zenith \"El Primero\", opportunamente modificato eliminando il datario e riducendo il numero di alternanze ora da 36.000 a 28.800 (4 Hz) per aumentarne l'affidabilit\u00e0 nel tempo. Dal movimento \"El Primero\" deriva il pi\u00f9 moderno \"Elite\", movimento introdotto nel 1994 con frequenza di 28.800 alternanze all'ora e dotato di ulteriori complicazioni rispetto l'originale, come l'indicazione di un secondo fuso orario e la riserva di carica."}
{"id": "2537111", "revid": "767487", "url": "https://it.wikipedia.org/wiki?curid=2537111", "title": "Planet B.A.D.", "text": "Planet B.A.D. \u00e8 una raccolta dei Big Audio Dynamite. L'album fu pubblicato il 12 settembre 1995.\nLa compilation include alcuni dei singoli di maggior successo delle varie formazioni dei B.A.D.. Le tracce sono tutte presenti nelle versioni del proprio singolo, tranne \"E=MC\u00b2\", \"Medicine Show\", \"Sightsee M.C!\" e \"Just Play Music!\" che sono prese dalle versioni degli album \"This Is Big Audio Dynamite\" e \"Tighten Up, Vol. 88\"."}
{"id": "2537120", "revid": "1543377", "url": "https://it.wikipedia.org/wiki?curid=2537120", "title": "Framework per applicazioni web", "text": "Un framework per applicazioni web (\"web application framework\"), in informatica e specialmente nella programmazione web, \u00e8 un framework software progettato per supportare lo sviluppo di siti web dinamici, applicazioni web e servizi web.\nLo scopo \u00e8 quello di alleggerire il lavoro associato allo sviluppo delle attivit\u00e0 pi\u00f9 comuni di un'applicazione web da parte dello sviluppatore. Uno dei principi fondamentali \u00e8 riassunto dall'acronimo DRY (don't repeat yourself), nel senso che viene fortemente consigliata l'adozione di tecniche di riuso di codice. Molti framework forniscono ad esempio delle librerie per l'accesso alle basi di dati, per la creazione di template HTML o per gestire la sessione dell'utente.\nEsempi di framework per applicazioni web sono Apache Struts, Spring, Swing, Java Server Faces (Oracle ADF), Symfony, Phalcon, CodeIgniter, Angular, ReactJS, Laravel. In grandi organizzazioni come banche o grandi aziende si utilizzano spesso framework proprietari, varianti dei framework in tecnologie note, per aumentare il livello di sicurezza.\nCaratteristiche.\nI framework in genere impostano il flusso di controllo di un programma e consentono all'utente del framework di \"agganciarsi\" a quel flusso esponendo vari eventi. Questo modello di progettazione \"inversione del controllo\" \u00e8 considerato un principio che definisce un framework e avvantaggia il codice imponendo un flusso comune per un team che tutti possono personalizzare in modi simili. Ad esempio, alcuni popolari \"microframework\" come Sinatra di Ruby (che ha ispirato Express.js) consentono agganciamenti middleware prima e dopo le richieste HTTP. Queste funzioni middleware possono essere qualsiasi cosa e consentono all'utente di definire la registrazione, l'autenticazione, la gestione delle sessioni e il reindirizzamento.\nTipi di architetture framework.\nModel-view-controller.\nMolti framework seguono il modello architetturale MVC (Model-view-controller) per separare il modello di dati con regole di business dall'interfaccia utente .\nPush-based vs. pull-based.\nLa maggior parte dei framework MVC segue un'architettura basata su push chiamata anche \"basata sull'azione\". Questi framework utilizzano azioni che eseguono l'elaborazione richiesta e quindi \"trasmettono\" i dati al livello di visualizzazione per eseguire il rendering dei risultati. Django, Ruby on Rails, Symfony, Spring MVC, Stripes, Sails.js, CodeIgniter sono esempi di questa architettura.\nOrganizzazione a tre livelli.\nNell'organizzazione a tre livelli, le applicazioni sono strutturate su tre livelli fisici: client, applicazione e database. Il database \u00e8 normalmente un RDBMS. L'applicazione contiene la logica di business, gira su un server e comunica con il client tramite HTTP. Il client sulle applicazioni Web \u00e8 un browser Web che esegue l'HTML generato dal livello dell'applicazione. Il termine non deve essere confuso con MVC, dove, a differenza dell'architettura a tre livelli, \u00e8 considerata una buona pratica mantenere la logica di business lontana dal controller, il \"livello intermedio\".\nApplicazioni.\nI framework sono costruiti per supportare la costruzione di applicazioni Internet basate su un singolo linguaggio di programmazione, che vanno da strumenti di uso generale come Zend Framework e Ruby on Rails, che aumentano le capacit\u00e0 di un linguaggio specifico, a pacchetti programmabili in linguaggio nativo costruiti intorno un'applicazione utente specifica, come i sistemi di gestione dei contenuti, alcuni strumenti di sviluppo mobile e alcuni strumenti del portale."}
{"id": "2537129", "revid": "827882", "url": "https://it.wikipedia.org/wiki?curid=2537129", "title": "Melange Viennese", "text": "Il Melange Viennese (in tedesco: \"Wiener Melange\") chiamato anche semplicemente Melange \u00e8 una particolare specialit\u00e0 con caff\u00e8 di Vienna.\nIl melange \u00e8 composto da una parte di espresso (a Vienna chiamato \"Mokka\") e una parte di latte con una guarnizione di schiuma di latte. Pu\u00f2 essere scambiato per un cappuccino dai non esperti. \nDal cappuccino per\u00f2 si distingue perch\u00e9 il Melange ha una base di caff\u00e8 pi\u00f9 lungo (\"Verl\u00e4ngerter Mokka\") e con una tostatura pi\u00f9 leggera. Viene servito tendenzialmente in porzioni pi\u00f9 abbondanti rispetto al cappuccino italiano."}
{"id": "2537138", "revid": "1504506", "url": "https://it.wikipedia.org/wiki?curid=2537138", "title": "Aliacmone (divinit\u00e0)", "text": "Aliacmone (o Aliacmon, in greco antico: ) nella mitologia greca era figlio di Oceano e Teti. Era una divinit\u00e0 minore fluviale, dell'eponimo fiume Aliacmone (di suo dominio), nella Macedonia. In altre tradizioni mitologiche egli era figlio di Palestino e nipote di Poseidone."}
{"id": "2537142", "revid": "372624", "url": "https://it.wikipedia.org/wiki?curid=2537142", "title": "Sughereta", "text": ""}
{"id": "2537145", "revid": "599013", "url": "https://it.wikipedia.org/wiki?curid=2537145", "title": "ASP.NET MVC Framework", "text": "Il framework ASP.NET MVC \u00e8 un tipo di Model-View-Controller sviluppato dalla Microsoft come aggiunta ad ASP.NET, offrendo un'alternativa al modello ASP.NET Web Forms, che viene utilizzato per la creazione di applicazioni web.\nPer costruire un'applicazione web si procede alla composizione di tre ruoli distinti:\nStoria.\nIl nome deriva dal fatto che il framework adotta il noto pattern Model-View-Controller (MVC).\nIl codice sorgente di ASP.NET MVC \u00e8 stato pubblicato da Microsoft nell'aprile 2009 sotto licenza Microsoft Public License (MS-PL).\nIn seguito, nel marzo 2012, Scott Guthrie ha annunciato sul suo blog che Microsoft avrebbe pubblicato parte della sua suite di componenti web, tra cui ASP.NET MVC, sotto Licenza Apache 2.0."}
{"id": "2537146", "revid": "729019", "url": "https://it.wikipedia.org/wiki?curid=2537146", "title": "Forte Michelangelo", "text": "Forte Michelangelo \u00e8 una fortezza che protegge il porto di Civitavecchia, nella citt\u00e0 metropolitana di Roma Capitale.\nLa fortezza fu iniziata nel 1508 e completata nel 1537 sotto il pontificato di Paolo III, con la direzione di Antonio da Sangallo il Giovane. Una tradizione locale priva di riscontri vorrebbe che il maschio, ossia il torrione principale della fortezza, sia stato progettato da Michelangelo Buonarroti, da cui il nome di Forte Michelangelo.\nStoria.\nTra il X e l'XI secolo, in posizione dominante tra le rovine dell'antica citt\u00e0 e del porto devastato, sorse una rocca e lentamente accanto ad essa si form\u00f2 un piccolo borgo, lungo l'antica strada romana. Gi\u00e0 nel Duecento e nel Trecento il porto di Civitavecchia venne usato come approdo, sia pure ancora mal collegato e privo di attrezzature. Con la riorganizzazione dello Stato della Chiesa, iniziata dopo il Concilio di Costanza (1414-18), Civitavecchia riacquist\u00f2 lentamente un assetto urbano organico e il suo porto venne restaurato e la citt\u00e0 si arricch\u00ec di pregevoli edifici che le fonti del tempo attribuiscono a Bernardo Rossellino.\nLa riscoperta dell'allume sui monti della Tolfa e l'esigenza di organizzare l'esportazione del prezioso minerale, determinarono la definitiva rinascita del porto. Il restauro venne affidato ai maggiori architetti della corte pontificia, tra cui Giovannino de' Dolci, Baccio Pontelli e Donato Bramante, al quale Giulio II commission\u00f2 il progetto della fortezza che ancora oggi domina il bacino portuale. Fra i frequentatori celebri vi fu anche Leonardo da Vinci che studi\u00f2 accuratamente e disegn\u00f2 gli edifici romani ancora superstiti.\nStruttura.\nIl forte michelangelo, di imponenti dimensioni, ha la forma di un quadrilatero (la cui pianta misura circa 100 x 120 metri) con quattro torrioni angolari e il Maschio di forma ottagonale. Su uno dei torrioni, quello di levante, \u00e8 presente il simbolo appartenente allo stemma di papa Giulio II (che fece edificare questa fortezza) ovvero un albero di rovere; sta a simboleggiare il luogo in corrispondenza del quale Giulio II, il 14 dicembre 1508, benedisse e mur\u00f2 la pietra angolare. I bastioni sono cos\u00ec chiamati: San Paolo,San Pietro, San Romolo e San Giulio. Secondo i punti cardinali sono San Paolo a sud-est, San Pietro a sud-ovest, San Romolo a nord-ovest e San Giulio a nord-est. Secondo alcuni testi sono noti anche come San Colombano, Santa Ferma, San Sebastiano e San Giovanni."}
{"id": "2537149", "revid": "124123", "url": "https://it.wikipedia.org/wiki?curid=2537149", "title": "Karel van de Woestijne", "text": "Inizi\u00f2 la sua attivit\u00e0 letteraria aderendo e contribuendo alla rivista \"Van nu en straks\" (Di oggi e di domani). Non riusc\u00ec a portare a termine gli studi universitari e visse alcuni anni col fratello Gustaaf, pittore. Dal 1906 al 1921 fu corrispondente a Bruxelles del Nieuwe Rotterdamsche Courant. Nel 1921 consegu\u00ec la cattedra di letteratura neerlandese all'Universit\u00e0 di Gand.\nDi carattere piuttosto introverso e perennemente incerto, rappresent\u00f2 un punto di riferimento nella letteratura artificiosa della fine del XIX secolo, grazie anche all'eleganza e alla ricchezza del suo linguaggio."}
{"id": "2537150", "revid": "124938020", "url": "https://it.wikipedia.org/wiki?curid=2537150", "title": "Crespadoro", "text": "Crespadoro (\"Crespa\u00f2ro\" o \"Crasp\u00f2ro\" in veneto) \u00e8 un comune italiano di abitanti della provincia di Vicenza in Veneto, situato nella valle del Chiampo, all'altezza di 363\u00a0m s.l.m. L'etimo Crespadoro deriverebbe da \"Crespatorio\", latino ipotizzato \"crispatorium\", da \"crispa\", cio\u00e8 \"piega\" del territorio.\nGeografia fisica.\nIl comune di Crespadoro presenta un'estensione molto ampia, ma scarsamente abitata, perch\u00e9 composto, in maggior parte, da lussureggianti boschi e scoscesi pendii; \u00e8 inoltre posto al confine tra la provincia di Verona ad ovest e la provincia di Trento a nord. Il territorio comunale si pu\u00f2 suddividere in tre zone. Il fondovalle dove si trova il capoluogo posto ad un'altezza tra i 363 e i 510\u00a0m s.l.m.; l'altezza delle frazioni situate tra gli 800 e i 1000\u00a0m s.l.m (Marana 800\u00a0m.s.l.m; Durlo 845\u00a0m s.l.m; Campodalbero 900\u00a0m s.l.m); e i punti pi\u00f9 alti delle vette del comune (Cima Marana, Telegrafo, Zevola, Gramolon) che arrivano a toccare i 1980\u00a0m s.l.m nel monte Gramolon nasce il torrente Chiampo. Superato il passo della Scagina si arriva in val Frasele e poi al passo della Lora dove il comune di Crespadoro confina con la provincia di Trento. Il territorio si presenta molto ricco dal punto di vista idrico: moltissimi sono i ruscelli che scorrono e che vanno ad alimentare tutte le fontane sparse per le contrade. I principali corsi d'acqua sono il Righello, la Val Mora, il C\u00f2rbiolo e Valbianca, vanno tutti a confluire nel torrente principale il torrente Chiampo, che d\u00e0 il nome alla Valle. Il comune di Crespadoro \u00e8 uno dei due comuni vicentini che fanno parte dell'area del Parco della Lessinia.\nStoria.\nL'origine di Crespadoro va collocata al tempo delle immigrazioni di lavoratori di origine tedesca, ai quali fu assegnato un \"manus\" di terra incolta. Nel 1287 il Vescovo Bartolomeo Della Scala cedette dei territori dei Lessini a delle popolazioni di origine tedesca con l'onere della decima; questa popolazione nel corso del tempo fu detta \"Cimbra\" perch\u00e9 loro stessi si definivano \"tzimbar\", che nella loro lingua significava \"boscaiolo\".\nNel Trecento la comunit\u00e0 di Crespadoro fu sottoposta alla signoria scaligera, poi viscontea e il 28 aprile del 1404 insieme con il Comune di Vicenza si sottomise alla Serenissima Repubblica di Venezia: da questo momento inizi\u00f2 un periodo relativamente stabile per Crespadoro che si impegnava a controllare i confini con il trentino, per evitare il contrabbando, e in cambio Venezia non riscuoteva le tasse da questo comune.\nDurante gli otto anni di dominazione austriaca dal 1798 al 1805 non vi furono eventi significativi nella storia della Valle del Chiampo, anche se \u00e8 testimoniata la permanenza notturna in una locanda di Crespadoro dell'Arciduca d'Austria Giovanni D'Asburgo - Lorena il 23 giugno 1804. Dopo mezzo secolo passato sotto il Regno Lombardo Veneto, nel 1866 il comune fu annesso all'Italia come tutto il Veneto.\nLa prima guerra mondiale non tocc\u00f2 direttamente il territorio di Crespadoro, nonostante la vicinanza con i luoghi delle grandi battaglie: molti per\u00f2, furono gli abitanti arruolati nell'esercito, di cui una ventina non tornarono a casa perch\u00e9 fatti prigionieri o caduti in battaglia.\nMolto pi\u00f9 tragico invece fu l'esito della seconda guerra mondiale: durante l'estate del 1944 furono eseguite molteplici rappresaglie nel territorio comunale; a luglio l'intera piazza di Crespadoro fu data alle fiamme, sette partigiani, che si erano rifugiati sui monti vicini, furono legati ad un muro della piazza e trucidati dopo un sommario processo avvenuto in una sala del municipio. Ventotto furono dunque le vittime civili e per questo al comune di Crespadoro fu conferita la medaglia d'argento al valor militare .\nOnorificenze.\nCrespadoro \u00e8 tra le citt\u00e0 decorate al valor militare per la guerra di liberazione, insignita della medaglia d'argento al valor militare per i sacrifici delle sue popolazioni e per l'attivit\u00e0 nella lotta partigiana durante la seconda guerra mondiale :\nCultura.\nMuseo Etnografico.\nSi trova nel centro giovanile in piazza Municipio. Inaugurato nel 1985 e realizzato dalla Parrocchia e dalla Pro Loco, che lo gestisce, espone oggetti che testimoniano la storia, l'arte e la vita quotidiana del territorio.\n\u00c8 ordinato in 4 sezioni:\nAmministrazione.\nFa parte dell'area del Parco della Lessinia."}
{"id": "2537153", "revid": "1421057", "url": "https://it.wikipedia.org/wiki?curid=2537153", "title": "Porto di Civitavecchia", "text": "Il porto di Civitavecchia (in sigla CVV) \u00e8 conosciuto fin dai tempi antichi come \"porto di Roma\". Fondato dall'imperatore Traiano nel 108 d.C. come porto di Roma, ha rappresentato per molti secoli il fulcro degli scambi e dei contatti tra i popoli dell'antico \u201cMare Nostrum\u201d. Con la legge 84/94 \u00e8 stata istituita l'Autorit\u00e0 Portuale di Civitavecchia con compiti di indirizzo, programmazione, coordinamento, promozione e controllo delle operazioni portuali e delle altre attivit\u00e0 commerciali ed industriali esercitate nel porto.\nStoria.\nIl porto di Civitavecchia fu costruito per volere dell'imperatore Traiano (fondatore della citt\u00e0 nota allora come Centumcellae), intorno al 106 d.C.. L'idea dell'imperatore era quella di facilitare con un altro approdo sicuro il piano annonario a favore di Roma e i lavori vennero progettati dall'architetto Apollodoro di Damasco. L'impianto originale del porto rispecchiava i criteri architettonici del tempo con un grande bacino quasi circolare di circa 500 metri, due grandi moli e un antemurale, un'isola artificiale protesa in mare a protezione del bacino. L'intera struttura era sormontata da due torri contrapposte, in seguito dette del Bicchiere e del Lazzaretto (ancora visibile, e ricostruita da Sangallo).\nDopo la caduta dell'impero romano il porto di Civitavecchia e l'insediamento urbano di Centumcellae assistettero ad un susseguirsi di dominazioni e passaggi di mano, contesi tra il papato, varie potenze comunali e frequenti incursioni saracene. Nel XV secolo, dopo che la citt\u00e0 fu rientrata definitivamente sotto il controllo papale, il porto di Civitavecchia riprese vigore e importanza. Fu dapprima costruita la Rocca, una fortificazione quadrangolare; poi nel 1508 Giulio II affid\u00f2 al Bramante i lavori di costruzione del Forte Michelangelo, che sarebbe sorto su antiche rovine romane. Il forte venne completato nel 1537 grazie forse al contributo di Michelangelo. Nel 1608, sotto il papato di Paolo V, fu eretto un fanale (il Faro), sulla estremit\u00e0 meridionale dell'isola frangiflutti, alto ben 31 metri. Il 26 novembre del 1659 venne posta la prima pietra dell'arsenale disegnato dal Bernini, che per lungo tempo avrebbe coagulato buona parte dell'economia cittadina. Fu poi edificata la cinta muraria merlata opera di Pier Paolo Florian voluta da papa Urbano VIII nel 1630 e nel 1743 sotto il pontificato di Benedetto XIV fu eretta la famosa fontana opera dello scultore Luigi Van Wittel, detto Vanvitelli, lo stesso che progett\u00f2 la Reggia di Caserta. Nel 1761, voluta da papa Clemente XIII, fu realizzata porta Livorno. \nAlcune di queste strutture sono andate distrutte a causa dei bombardamenti durante la seconda guerra mondiale. In particolare nel 1943 furono distrutti il Faro, l'Arsenale, il Forte del Bramante e la Rocca vecchia.\nDescrizione.\n\u00c8 un porto multifunzionale, diviso in due macro aree dalle dinamiche di mercato diverse: a sud quella dedicata al turismo, al diportismo ed alle crociere; a nord l'area per i traffici commerciali, la pesca e il cabotaggio; oggi pu\u00f2 contare su circa 1.900.000\u00a0m\u00b2 di banchine, 25 attracchi operativi da 100 a 400\u00a0m di lunghezza, per circa 13\u00a0km di accosti; ogni anno vengono movimentate circa 11 milioni di tonnellate di merci di massa - rinfuse, cereali, prodotti forestali, prodotti siderurgici e prodotti chimici - auto nuove e container, oltre alle rinfuse liquide; negli ultimi anni sono cresciuti i servizi cabotieri (Autostrade del Mare), cio\u00e8 servizi di linea dedicati al trasporto di passeggeri e merci su rotte del Mediterraneo; nel 2011 \u00e8 diventato il primo Porto crocieristico del Mediterraneo con circa 2,6 milioni di passeggeri.\nL'Autorit\u00e0 portuale \u00e8 altres\u00ec deputata alla manutenzione ordinaria e straordinaria delle parti comuni nell'ambito portuale; ad essa spetta l'affidamento e il controllo delle attivit\u00e0 dirette alla fornitura agli utenti portuali dei servizi di interesse generale. Tali servizi sono gestiti in concessione da Port Mobility spa che quindi per conto dell'Autorit\u00e0 Portuale si occupa di tutti i servizi di mobilit\u00e0, infomobilit\u00e0, manutenzione e svolgimento delle attivit\u00e0 di comunicazione pubblicitaria e realizzazione di eventi legati alla promozione del porto e all'incremento dei traffici turistici \nLa circoscrizione di competenza dell'Autorit\u00e0 Portuale di Civitavecchia, dopo l'ampliamento circoscrizionale avvenuto nel 2002 e completato nel 2003, \u00e8 stata estesa ai porti di Fiumicino e Gaeta, riuniti sotto il nome di \"Porti di Roma e del Lazio\".\nIl porto oggi.\nAd oggi il porto di Civitavecchia si configura come un porto multifunzionale e, per la gestione, \u00e8 stato diviso in due macro aree dalle dinamiche di mercato diverse: a sud quella dedicata al turismo, al diportismo ed alle crociere; a nord l'area per i traffici commerciali, la pesca e il cabotaggio. Oggi pu\u00f2 contare su circa 1.900.000\u00a0m\u00b2 di banchine, 25 attracchi operativi da 100 a 400\u00a0m di lunghezza, per circa 13\u00a0km di accosti. La disponibilit\u00e0 di oltre 5 milioni di\u00a0m\u00b2 di aree retroportuali ha fatto nascere un progetto di un terminal logistico (Distripark) per il quale \u00e8 stato avviato uno studio di fattibilit\u00e0 dal \u201cCentro di Ricerca per il Trasporto e la Logistica\u201d dell'Universit\u00e0 La Sapienza di Roma.\nIl porto di Civitavecchia, e con esso Fiumicino e Gaeta, gli altri scali del network Porti di Roma e del Lazio, si trova al centro del sistema logistico che collega Roma e il centro Italia con il resto del mondo. Oltre all'area laziale, con particolare riferimento a quella romana con oltre tre milioni di persone, il network rappresenta uno snodo di collegamento per altre regioni con i loro mercati, quali la Campania, l'Umbria, la Toscana e le Marche e per l'accesso alle pi\u00f9 importanti zone turistiche italiane ed alle grandi rotte crocieristiche del Mediterraneo.\nIl porto storico.\nA sud dell'intera struttura portuale sorge il porto storico di Civitavecchia, un bacino che racchiude le strutture storiche del porto di Civitavecchia: la darsena romana e la darsena traianea costituiscono gli antichi bacini di utenza del porto. Per molti anni hanno ospitato la flotta di pescherecci e i mezzi nautici delle forze dell'ordine. Con la cessazione delle attivit\u00e0 commerciali nel porto storico l'intera area ospiter\u00e0 imbarcazioni da diporto. \nA \u201cguardia\u201d del porto storico si erge il Forte Michelangelo, fortezza rinascimentale che rappresenta ancora oggi il porto di Civitavecchia. Rinascimentale \u00e8 anche la fontana del Vanvitelli, cos\u00ec come il varco monumentale di Porta Livorno, danneggiato dai bombardamenti del 1943. La ricostruzione dell'antico Arsenale del Bernini (anch'esso distrutto durante la seconda guerra mondiale), insieme alla riqualificazione del molo del Lazzaretto e del molo del Bicchiere (che anticamente identificavano i confini del porto) sono oggetto di un ampio progetto di riqualificazione dell'area a cura della Regione Lazio e dell'Autorit\u00e0 Portuale di Civitavecchia, che dopo la demolizione dei vecchi sili del grano, prevede, fra l'altro, la realizzazione di un oceanario.\nAttivit\u00e0 portuali.\nIl traffico passeggeri.\nLa zona Sud del porto di Civitavecchia \u00e8 adibita al traffico passeggeri, al diportismo e alle crociere. Ospita il terminal crocieristico, il terminal traghetti e il porto commerciale. Della zona sud fa anche parte il porto storico, nel quale si intende spostare la flotta pescherecci.\nCrociere.\nA partire dalla seconda met\u00e0 degli anni novanta, ma soprattutto negli anni successivi al 2005, il Porto di Civitavecchia ha aumentato i traffici passeggeri legati alle crociere. Nel 1996 il traffico di passeggeri crocieristi era di 156.000 unit\u00e0. Nel 2005 i crocieristi erano 983.171 per un totale di 711 navi. Nel 2011 il Porto di Civitavecchia \u00e8 diventato il primo porto crocieristico del Mediterraneo con oltre 2,6 milioni di passeggeri.\nAttualmente il traffico crocieristico si concentra nel \u201cTerminal Bramante\u201d, un'infrastruttura di oltre 118\u00a0m di lunghezza con oltre 2000\u00a0m\u00b2 di superficie, al suo interno vi sono aree per l'accoglienza passeggeri, dotazioni di sicurezza e apparati di telecomunicazioni che regolano le cosiddette \"Turn Around Operations\". Il terminal crociere \u00e8 dislocato lungo l'Antemurale Cristoforo Colombo, oltre 3\u00a0km di lunghezza, e allargato di oltre 100\u00a0m per poter facilitare le operazioni di imbarco/sbarco.\nCollegamenti, traghetti e autostrade del mare.\nIl Porto di Civitavecchia \u00e8 uno dei principali scali italiani per il traffico passeggeri, con oltre 2 milioni di viaggiatori in transito ogni anno. Dei servizi passeggeri fanno parte i servizi di cabotaggio e le Autostrade del mare. Il porto di Civitavecchia, escludendo le crociere, collega stabilmente la penisola con Sardegna (Cagliari, Olbia, Arbatax e Porto Torres), Sicilia (Palermo, Trapani, Catania), Malta, Spagna (Barcellona) e Africa Nord Occidentale con il collegamento diretto con Tunisi che rappresenta la prima tratta di collegamento extra Schengen del porto di Civitavecchia, e con un link con Tripoli.\nNegli ultimi anni il porto di Civitavecchia ha visto crescere i servizi di Short Sea Shipping, definiti anche Autostrade del Mare, che dovrebbero collegare le diverse sponde del Mediterraneo con le isole, tanto da far defluire sul mare parte del traffico che storicamente si muove su gomma (TIR, passeggeri, merci). A tal proposito nel luglio 2012 \u00e8 stato definito un accordo tra il Porto di Civitavecchia e quello di Barcellona per facilitare il traffico tramite le Autostrade del Mare.\nIl Terminal Autostrade del Mare \u00e8 situato nello spazio retrostante la Banchina 18, in posizione baricentrica di tutto lo scalo, nel cuore dell'area dedicata al traffico Ro-Ro merci e passeggeri. La struttura \u00e8 distribuita su un'area di circa 2000\u00a0m\u00b2. La struttura stessa \u00e8 stata triplicata in ampiezza e potenziata nei servizi nel 2006, al fine di facilitare lo svolgimento delle pratiche di imbarco e sbarco. \nI Servizi di cabotaggio rivestono una grande importanza per un porto. L'11 luglio 2012 \u00e8 stata posta la prima pietra della nuova Darsena Traghetti, intitolata a Sant'Egidio e che sorger\u00e0 in prossimit\u00e0 dell'imboccatura del porto, nella zona della \u201cMattonara\u201d ed \u00e8 stata pensata per ospitare contemporaneamente fino a 10 navi ed una stazione marittima.\nI Parcheggi.\nIl porto \u00e8 fornito di 3 parcheggi a pagamento - il Bramante, il Cruise e il Nord - tutti presenti all'interno dell'area portuale e collegati alle banchine delle navi da un servizio gratuito di navette.\nIl Bramante \u00e8 situato nei pressi del porto storico di Civitavecchia e viene utilizzato principalmente per il traffico dei crocieristi delle banchine dalla 10 alla 13. Per i crocieristi della banchina 25 c'\u00e8 il parcheggio Cruise. Il parcheggio Nord \u00e8 utilizzato principalmente per i traghettisti e il parcheggio dei mezzi pesanti (rimorchi e semi rimorchi). \u00c8 possibile prenotare il parcheggio anche online direttamente dal sito di Port Mobility.\nLe navette.\n\u00c8 assicurato un servizio gratuito di navette che collega i principali punti di interesse del porto con le banchine (sia traghetti che crociere). Seguono una frequenza di circa 15 minuti.\nIl porto commerciale.\nLa zona nord del porto di Civitavecchia \u00e8 dedicata al traffico delle merci e al sistema della logistica. Ad oggi il Porto Commerciale di Civitavecchia pu\u00f2 contare su un terminal container, banchine general cargo per le rinfuse, una darsena Ro-Ro, un porto energetico-grandi masse ed una darsena servizi.\nI traffici commerciali del Porto.\nIl nuovo Terminal container \u00e8 stato ultimato nel 2009, occupa una superficie di 300.000\u00a0m\u00b2 ed una capacit\u00e0 di 500.000 teus all'anno. Dispone inoltre di un fronte banchina di 750\u00a0m lineari. A questo vanno aggiunti tutti i servizi dell'interporto e la banchina multipropose nella costruenda darsena energetica-grandi masse, che porteranno la capacit\u00e0 del terminal container a 1.000.000 di teus all'anno.\nOltre ai container, tra i principali traffici del porto di Civitavecchia si distinguono:\nCollegamenti.\nIl Porto di Civitavecchia \u00e8 raggiungibile dalle strade:\n\u00c8 servito dai treni:\nA seguito della dismissione della stazione di Civitavecchia Marittima, l'autorit\u00e0 portuale e Trenitalia hanno istituito un servizio di trasporto gestito dalla Civitavecchia Servizi Pubblici mediante bus navetta, con partenza da Largo della Pace ogni 10 minuti.\n\u00c8 possibile infine raggiungere il porto mediante taxi grazie alla postazione presente davanti alla stazione ferroviaria."}
{"id": "2537158", "revid": "1745361", "url": "https://it.wikipedia.org/wiki?curid=2537158", "title": "Palestino (mitologia)", "text": "Palestino (in greco antico: ) nella mitologia greca era figlio di Poseidone e padre di Aliacmone. Dal dolore per la morte di suo figlio, Palestino si butt\u00f2 nel fiume, che da lui prese il nome: Palestino, chiamato successivamente Strimone. "}
{"id": "2537175", "revid": "2091899", "url": "https://it.wikipedia.org/wiki?curid=2537175", "title": "Arkon", "text": "Arkon \u00e8 un personaggio dei fumetti creato da Roy Thomas (testi) e John Buscema (disegni), pubblicato dalla Marvel Comics. La sua prima apparizione avviene in \"The Avengers\" (vol. 1) n. 76 (aprile 1970).\nArkon \u00e8 il sovrano di Polemachus, un pianeta extra-dimensionale.\nBiografia del personaggio.\nArkon nacque da un nobile lignaggio sul pianeta extra-dimensionale di Polemachus. Il popolo di Polemachus aveva sviluppato una cultura che glorificava la guerra, e Arkon riusc\u00ec a divenire il guerriero pi\u00f9 forte tra la sua gente. Nominato Imperion (sovrano) della pi\u00f9 grande nazione di Polemachus, inizi\u00f2 a pianificare una conquista del mondo attaccando le nazioni confinanti. Ma i suoi sogni di conquista divennero irrealizzabili per via di un disastro di livello planetario, poich\u00e9 gli anelli di energia che rifornivano di calore e luce il pianeta si stavano consumando. Gli scienziati di Polemachus compresero che le esplosioni nucleari che stavano avendo luogo sulla Terra interferivano con i sistemi energetici del pianeta, e che l'unico modo per far riprendere agli anelli di energia il loro normale funzionamento era distruggere il pianeta Terra.\nPer riuscire in questo scopo, Arkon manipol\u00f2 Scarlet affinch\u00e9 lei recitasse un incantesimo contenuto in un libro di magia di Polemachus che lo trasportasse sulla Terra. Attratto dalla bellezza della mutante Arkon la rap\u00ec, assieme ad alcuni scienziati atomici, e la condusse su Polemachus per farne la sua sposa. I Vendicatori andarono in soccorso di Scarlet e riuscirono a fermare Arkon prima che facesse esplodere la Terra tramite un dispositivo creato dagli scienziati terrestri. Iron Man e Thor riuscirono a rimettere in funzione gli anelli di energia e Arkon ferm\u00f2 le ostilit\u00e0 contro la Terra.\nI Vendicatori ritornarono su Polemachus quando il Cavaliere Nero venne rapito, poich\u00e9 Arkon cercava i Pozzi al Centro del Tempo, ma Arkon si arrese e si riconcili\u00f2 con i Vendicatori dopo aver scoperto che in realt\u00e0 era stato manipolato da Amora l'Incantatrice.\nNonostante la sua civilt\u00e0 fosse in grado di costruire ordigni nucleari, Arkon non era soddisfatto della velocit\u00e0 con cui erano prodotti. Cos\u00ec, ide\u00f2 un piano dove tre mondi extra-dimensionali, tra cui la Terra, si combattessero e la loro distruzione ad opera di armi atomiche potesse generare un'energia capace di essere assorbita dal suo mondo, ma le sue macchinazioni furono bloccate dai Fantastici Quattro.\nArkon fu costretto a far ritorno sulla Terra quando il dispositivo costruito da Iron Man per riparare gli anelli di energia si ruppe. Non riuscendo a trovare Thor, a cui voleva chiedere aiuto per ricaricare il dispositivo, rap\u00ec Tempesta degli X-Men, costringendo il gruppo mutante ad inseguirlo. Dopo una dura battaglia, Tempesta acconsent\u00ec a ripristinare l'energia degli anelli combinando i suoi poteri con il raggio ottico di Ciclope riuscendo a ricaricarli. Soddisfatto Arkon rimand\u00f2 sulla Terra gli X-Men. Poco dopo gli X-Men, assieme ai Fantastici Quattro, aiutarono Arkon ad affrontare e a respingere un'invasione degli alieni Badoon. In quest'occasione Tempesta e Arkon si sentirono attratti l'una dall'altro ma, nonostante Arkon la volesse in sposa, i due ritornarono alle loro responsabilit\u00e0.\nSuccessivamente Arkon fu contattato in sogno dall'Incantatrice che lo inform\u00f2 che sulla Terra stavano per produrre un film su di lui, con protagonista Wonder Man. Arkon si rec\u00f2 nuovamente sulla Terra per punire Wonder Man e lo studio di produzione, ma l'Incantatrice lo convinse a combattere anche il Dottor Strange, poich\u00e9 incaricata di eliminarlo durante l'evento \u201cAtti di Vendetta\u201d. Non essendo riuscita a eliminarlo lei stessa, l'asgardiana pens\u00f2 che dove il suo fascino aveva fallito la forza bruta di Arkon poteva avere successo. Come incentivo gli disse che poteva far sua l'amante e allieva di Strange: Clea. Inoltre l'Incantatrice rub\u00f2 ad Arkon i suoi fulmini di teletrasporto che utilizzava per muoversi da Polemachus alla Terra, costringendolo praticamente a fare come voleva lei se voleva tornare a casa.\nUna volta vista Clea, per\u00f2, Arkon comprese che la sua bellezza era innarrivabile e cap\u00ec che non sarebbe mai stato capace di sconfiggere Strange sul piano mistico, cos\u00ec Arkon condusse Strange in una centrale elettrica, ma inserendo alcuni dei suoi fulmini di teletrasporto nella dinamo centrale. Il piano di Arkon era quello di costringere il Mago Supremo a combatterlo fisicamente, cos\u00ec che lui non potesse usare la sua magia o gli incantesimo rischiando di far esplodere la centrale e causando ingenti danni alla citt\u00e0. Nonostante Strange fosse un buon combattente non era al livello di Arkon che apparentemente lo uccise. In realt\u00e0 Clea aveva lanciato un incantesimo in cui aveva fatto credere ad Arkon di aver ucciso Strange, attaccando il guerriero a sua volta. Avendo compreso di essersi spinto oltre Arkon domand\u00f2 indietro i suoi fulmini all'Incantatrice, che per\u00f2 fugg\u00ec. Clea, successivamente risped\u00ec su Polemachus Arkon.\nIl sovrano ritorn\u00f2 sulla Terra poich\u00e9 voleva sfruttare i Vendicatori della Costa Ovest e i Fantastici Quattro come pedina nella sua guerra contro Thundra, una matriarca extra-dimensionale. La loro diatriba continu\u00f2 finch\u00e9 i due non si accorsero di essere attratti l'uno dall'altra, finendo per sposarsi. Successivamente Arkon chiese l'aiuto dei Vendicatori della Costa Ovest per riparare nuovamente gli anelli di energia di Polemachus e per combattere il prete Anskar che voleva impossessarsi del potere.\nArkon trov\u00f2 un nemico nel Grand Vizier, che lo voleva convincere a riportare a uno stato barbarico Polemachus. Il Grand Vizier rap\u00ec Photon e la Squadra Distruttrice, utilizzando questi ultimi per detronizzare Arkon e Thundra. Ma l'intervento dei Vendicatori riport\u00f2 Arkon sul suo trono.\nPoteri e abilit\u00e0..\nArkon possiede diverse abilit\u00e0 super-umane tra cui forza, agilit\u00e0, velocit\u00e0 e resistenza. Inoltre possiede un fattore rigenerante che gli consente di guarire dalle ferite e riprendersi dalle fatiche velocemente. Nonostante tutti i membri della sua razza posseggano queste caratteristiche, in Arkon sembrano essere di un livello superiore.\nArkon \u00e8 anche un abile stratega militare, un eccellente combattente a mani nude, con la spada e con le armi da lancio create dagli scienziati di Polemachus. Arkon possiede delle armi a forma di fulmine che ripone nella sua faretra, ognuno di questi fulmini ha una specifica funzione e un colore diverso. I fulmini gialli servono per aprire passaggi verso altre dimensioni, quelli neri e rossi sono usati come armi che causano delle potenti esplosioni quando colpiscono l'avversario. Arkon utilizza anche uno scudo per proteggersi.\nSu Polemachus Arkon utilizza dei dinosauri di tipo rettile come mezzo di trasporto."}
{"id": "2537177", "revid": "1442080", "url": "https://it.wikipedia.org/wiki?curid=2537177", "title": "ABN AMRO World Tennis Tournament 1998 - Singolare", "text": "Il singolare dell'ABN AMRO World Tennis Tournament 1998 \u00e8 stato un torneo di tennis facente parte dell'ATP Tour.\nRichard Krajicek era il detentore del titolo, ma ha perso in semifinale contro Jan Siemerink.\nJan Siemerink ha battuto in finale 7\u20136(2), 6\u20132, Thomas Johansson."}
{"id": "2537184", "revid": "709565", "url": "https://it.wikipedia.org/wiki?curid=2537184", "title": "Artiglio Nero", "text": "Artiglio Nero (\"Black Talon\") \u00e8 un personaggio dei fumetti pubblicato dalla Marvel Comics, di cui diversi personaggi hanno indossato i panni.\nBiografia del personaggio.\nDesmond Drew.\nArtiglio Nero \u00e8 un prete voodoo che pu\u00f2 creare e controllare gli zombies. Il primo Artiglio Nero, Desmond Drew, indossava un costume che lo faceva assomigliare a un pollo, con una croce rovesciata disegnata sul petto. Era un milionario e uno stregone voodoo, ma divenne nemico di Fratello Voodoo e fu ucciso dagli stessi adoratori del suo culto, quando fu rivelato che il suo atteggiarsi a \u201cLoa vivente\u201d era solo una farsa.\nSamuel Barone.\n\u00c8 il successore di Drew, indoss\u00f2 lo stesso costume e si alle\u00f2 al Sinistro Mietitore, operando nell'area di New Orleans. Questo secondo Artiglio Nero e un criminale professionista e il leader di un culto, come l'originale. Resuscit\u00f2 Wonder Man sotto forma di zombie e lo mand\u00f2 a combattere contro i Vendicatori, per ordine del Sinistro Mietitore. Anche lui combatt\u00e9 contro i Vendicatori ma fu sconfitto da Scarlet. Successivamente si un\u00ec alla seconda versione della Legione Letale, e assieme al Sinistro Mietitore e a Nekra combatt\u00e9 Scarlet e la Visione. Sempre sotto gli ordini del Mietitore tent\u00f2 di costruire una versione zombie di Wonder Man, ma alla fine abbandon\u00f2 la Legione durante una battaglia contro i Vendicatori della Costa Ovest. Nekra apprese i riti utilizzati da Artiglio Nero, e li utilizz\u00f2 per resuscitare il Sinistro Mietitore.\nDurante una battaglia contro She-Hulk, Artiglio Nero utilizz\u00f2 quattro mutanti morti per formare i suoi X-Humed, ma non fu in grado di controllarli tutti insieme, cos\u00ec Changeling riusc\u00ec a liberarsi dal suo controllo e permettere a She-Hulk di sconfiggere Artiglio Nero.\nArtiglio Nero ha combattuto anche contro Deadpool, che lo ha deriso per il suo costume che lo fa assomigliare a un pollo.\nPoteri e abilit\u00e0.\nArtiglio Nero \u00e8 uno stregone voodoo che utilizza la magia nera. Ha la capacit\u00e0 di creare e manipolare gli zombi, sia attraverso la voce sia con la telepatia, purch\u00e9 siano nelle immediate vicinanze. Indossa un costume con dei guanti da cui fuoriesce una specie di artiglio affilatissimo. Artiglio Nero utilizza anche dei coltelli cerimoniali."}
{"id": "2537188", "revid": "1048993", "url": "https://it.wikipedia.org/wiki?curid=2537188", "title": "Agostina Belli", "text": "Biografia.\nGli inizi.\nNata nel quartiere milanese del Giambellino, figlia di Domenico Magnoni, artigiano, e di Adele Margherita Dossena (titolare di una pensione in via Copernico, nei pressi della Stazione Centrale di Milano, che nel 1970 sar\u00e0 vittima di un delitto rimasto irrisolto), lavora come segretaria alla Rinascente di Milano, ma il suo sogno \u00e8 il cinema. \nGiunge a Roma con la condizione posta dal padre, contrario alla sua vocazione di attrice, di ottenere il successo entro sei mesi dal suo arrivo alla capitale. Quel poco tempo le basta per ottenere gi\u00e0 una piccola parte nel film \"Banditi a Milano\" (1968) di Carlo Lizzani.\nStabilitasi definitivamente nella capitale, la sua avvenenza l'aiuta a ottenere le prime piccole parti in una serie di commedie, musicarelli e \"thriller\" tra cui \"Angeli senza paradiso\" (1970) con Al Bano e Romina Power, \"Giornata nera per l'ariete\" con Franco Nero e \"Barbabl\u00f9\" (1972) con Richard Burton.\nL'attrice riesce a farsi notare per il ruolo della moglie di Giancarlo Giannini in \"Mim\u00ec metallurgico ferito nell'onore\" di Lina Wertm\u00fcller, anche se sono \"L'ultima neve di primavera\" di Raimondo Del Balzo e \"Sepolta viva\" di Aldo Lado a imporla al grande pubblico e farle conoscere il futuro compagno, l'attore norvegese Fred Robsahm, cognato di Ugo Tognazzi.\nIl successo.\nNel 1974 \u00e8 Sara in \"Profumo di donna\" di Dino Risi, il ruolo pi\u00f9 celebre della sua carriera, che le fa vincere il Globo d'oro alla miglior attrice rivelazione, anche se ammetter\u00e0 che il rapporto con Vittorio Gassman non fu facile. Un sequel, pensato dalla stessa Belli, non sar\u00e0 mai realizzato. \nOrmai famosa, viene chiamata per affrontare ruoli pi\u00f9 impegnativi, ma non vuole staccarsi dal cinema prettamente commerciale. Nel frattempo, infatti, continua a essere fra le protagoniste della commedia erotica all'italiana, talora ambiziosa come ne \"Il piatto piange\" di Paolo Nuzzi, tratto da Piero Chiara, altre volte trascurabile come \"Due cuori, una cappella\" con Renato Pozzetto e \"Virilit\u00e0\" di Paolo Cavara, contendendo a Laura Antonelli il ruolo di icona sexy di questo periodo.\nDue anni dopo Dino Risi la chiama ancora per \"Telefoni bianchi\" per la cui interpretazione vincer\u00e0 la Targa d'oro ai David di Donatello 1976; il film viene accolto tiepidamente in Italia ma ha grande successo in Francia, dove la Belli viene subito chiamata per affiancare Philippe Noiret in \"Giochi di fuoco\". In film come \"Conviene far bene l'amore\" e \"Cara sposa\", oltre alla bellezza, Agostina Belli mostra una \"vis comica\" notevole, mai veramente sfruttata dal cinema italiano. In questo periodo posa nuda per l'edizione italiana di \"Playboy\". \nSul finire degli anni settanta, al culmine della popolarit\u00e0, la Belli partecipa ad alcune coproduzioni internazionali come \"Holocaust 2000\" con Kirk Douglas, \"Il Genio\" con Yves Montand, \"Doppio delitto\" con Marcello Mastroianni e Peter Ustinov, \"Un taxi color malva\" con Fred Astaire, Charlotte Rampling e ancora Ustinov, e, nel 1978, \"Enfantasme\" di Sergio Gobbi, un inquietante dramma che segna la fine del periodo d'oro dell'attrice e l'inizio di una pausa professionale di qualche anno.\nIl ritorno.\nNegli anni ottanta l'attrice milanese torna sporadicamente sul set, sebbene con minor frequenza che nel passato, fino alla met\u00e0 degli anni novanta; fra le apparizioni di questo periodo, ricordiamo \"Vai avanti tu che mi vien da ridere\" (1982) con Lino Banfi, \"Soldati - 365 all'alba\" (1987) di Marco Risi e la miniserie televisiva \"La voce del cuore\", con Gianni Morandi (1995). Nel 1996 decide di ritirarsi dalle scene. \nNel 2006, dopo una pausa di dieci anni, la Belli torna sul set con il film \"Uno su due\" di Eugenio Cappuccio, con Fabio Volo; interpreter\u00e0 ancora qualche film negli anni seguenti, prima di ritirarsi definitivamente dal cinema. Nel 2007 compare nel ruolo di se stessa in \"Natural Born Star\", un documentario di Even Benestad che racconta il periodo d'oro e il declino dell'ex compagno Fred Robsahm.\nDoppiatrici.\nPur essendo italiana, Agostina Belli \u00e8 stata doppiata da:"}
{"id": "2537191", "revid": "2091899", "url": "https://it.wikipedia.org/wiki?curid=2537191", "title": "Vance Astro", "text": "Vance Astro, conosciuto anche come Major Victory, \u00e8 un personaggio immaginario dei fumetti creato da Arnold Drake (testi) e Gene Colan (disegni), pubblicato negli Stati Uniti d'America dalla Marvel Comics. Esordisce in \"Marvel Super-Heroes\" (vol. 2) n. 18 del gennaio 1969.\nIl personaggio fa parte di un universo alternativo noto come Terra-691 ed \u00e8 il membro fondatore dei Guardiani della Galassia della sua realt\u00e0 ma fa parte anche dei Guardiani della Galassia della Terra-616, l'Universo Marvel ufficiale.\nBiografia del personaggio.\nVance Astrovik nacque a Saugerties, nello stato di New York, unico figlio del macellaio Arnold Astrovik e di sua moglie Norma. Arruolatosi nella U.S. Air Force appena maggiorenne, Vance divenne il pi\u00f9 giovane militare mai addestrato per missioni astronautiche che si sarebbero svolte da l\u00ec a pochi anni. Cambi\u00f2 poi il suo cognome in Astro all'et\u00e0 di 21 anni. Partecip\u00f2 nel 1988 come volontario alla prima missione interstellare con equipaggio umano fatta dagli Stati Uniti. In questa realt\u00e0 alternativa Reed Richards non part\u00ec mai con la sua navetta spaziale, e le autorit\u00e0 ignorano anche le sue capacit\u00e0. La sua nave, la Odysseus I, non era equipaggiata per viaggi alla velocit\u00e0 della luce cos\u00ec il viaggio verso la galassia pi\u00f9 vicina, quella di Alpha Centauri sarebbe durata dieci secoli e, per impedire che invecchiasse, fu ricoperto con una tuta di una lega di rame e adamantio e nel suo sangue fu iniettato un fluido preservatore. Astro part\u00ec da Houston nell'autunno del 1988. Durante il suo viaggio verso Alpha Centauri, la nave lo svegliava periodicamente dal suo stato di animazione sospesa per effettuare delle riparazioni di routine. A volte queste riparazioni duravano anche un anno intero e, alla fine, Astro impazz\u00ec per la solitudine ma ritornando a una parvenza di normalit\u00e0 quando la nave lo rimetteva nuovamente in animazione sospesa. Mentre era in uno di questi stati di sonno indotto, i suoi poteri psichici si svilupparono e, quando arriv\u00f2 sul pianeta Centauri IV, circa un migliaio di anni dopo, aveva ottenuto un controllo perfetto sulle sue abilit\u00e0 psicocinetiche.\nSul pianeta scopr\u00ec che la razza umana era gi\u00e0 arrivata su Centauri IV duecento anni prima grazie allo sviluppo di navicelle che viaggiano alla velocit\u00e0 dalla luce. Sebbene la Terra non fosse stata in grado di intercettare la sua astronave, i Centuariani lo accolsero come un eroe. Nonostante ci\u00f2 era intenzionato a portare a termine la missione, sebbene oramai superflua. Mentre stava effettuando un'indagine geofisica incontr\u00f2 Yondu, uno dei nativi del pianeta. Quando gli alieni Badoon attaccarono Centauri IV, massacrando la colonia umana e i nativi, Astro e Yondu tentarono di fuggire sull'astronave di Astro, ma furono raggiunti, catturati e trasportati sulla Terra. Qui, nell'anno 3007, i due fuggirono e si unirono ad altri due prigionieri dei Badoon e formarono i Guardiani della Galassia, con Astro come comandante. Dopo aver liberato la Terra, i Guardiani si impegnarono a liberare il resto della galassia, nella speranza di salvaguardare la libert\u00e0 ovunque, combattendo la tirannia Badoon nel sistema solare.\nRitorno al XX secolo.\nOtto anni dopo Astro e i Guardiani viaggiarono indietro nel tempo fino al ventesimo secolo, e incontrarono i Difensori. Successivamente fecero ritorno nel loro tempo assieme ai Difensori e a Starhawk per sconfiggere il nuovo esercito Badoon.\nTempo dopo i Guardiani si unirono a Thor per combattere Korvac e i suoi seguaci, e la battaglia continu\u00f2 nel ventesimo secolo a fianco dei Vendicatori.\nAnni dopo, durante un altro viaggio nel ventesimo secolo, Astro incontr\u00f2 la sua versione giovanile e la convinse a non arruolarsi nell'esercito, e attiv\u00f2 inavvertitamente i poteri telecinetici del giovane \"Vance Astrovik\", che tempo dopo si sarebbe unito ai New Warriors con il nome di Justice, e anche ai Vendicatori per un breve periodo (siccome i Guardiani della Galassia sono membri onorari dei Vendicatori, Astro \u00e8 l'unico che \u00e8 membro della squadra con due versioni diverse, la sua e quella di Justice).\nRicerca dello scudo e liberazione dalla tuta di contenimento.\nUna volta tornato al suo tempo Astro si innamor\u00f2 della sua compagna di squadra Aleta Ogord, dopo che questa si liber\u00f2 dal legame fisico che la legava all'ex marito Falco Stellare. Successivamente Astro part\u00ec alla ricerca dello scudo perduto di Capitan America, suo eroe di infanzia, combattendo \"Taserface\" e Stark durante la ricerca. Ma fu ferito gravemente in uno scontro successivo con un gruppo ispirato al vigilante Punitore. Vance fu guarito da Krugarr, il Mago Supremo di quell'epoca, che lo liber\u00f2 anche della sua tuta di contenimento. Cos\u00ec assunse la nuova identit\u00e0 di Major Victory indossando un costume simile a quello di Capitan America. Ma poco dopo l'incantesimo di Krugarr fu tolto e Astro inizi\u00f2 a invecchiare velocemente, costringendolo a indossare un simbionte alieno apparentemente della stessa specie di quello di Venom.\nPoteri e abilit\u00e0.\nVance Astro \u00e8 un mutante che possiede poteri telecinetici, il potere di agire sulla materia con la propria mente. I poteri di Astro possono essere manifestati anche tramite un \u201ccolpo psichico\u201d di forza concussiva capace di distruggere le sinapsi di qualsiasi essere vivente. Astro pu\u00f2 concentrare l'energia in diverse forme, da piccoli raggi a sfere di forza, e pu\u00f2 controllare gli oggetti in movimento. Purtroppo pu\u00f2 utilizzare i suoi poteri alla massima potenza solamente per mezz'ora prima di aver bisogno di riposo. Era costretto ad indossare una tutta speciale anti-invecchiamento che preservava il decadimento del suo corpo. Durante il periodo in cui utilizzava lo scudo di Capitan America usava i suoi poteri telecinetici per usare al meglio l'arma. Inoltre Astro \u00e8 un perfetto atleta, un buon combattente a mani nude, avendo ricevuto un addestramento militare nel ventesimo secolo, e un capace pilota di navette spaziali, oltre che leader e stratega."}
{"id": "2537192", "revid": "599013", "url": "https://it.wikipedia.org/wiki?curid=2537192", "title": "Guga", "text": "Caratteristiche tecniche.\nGiocava come attaccante; \u00e8 diventato il capocannoniere del campionato brasiliano di calcio 1993.\nCarriera.\nClub.\nCresciuto nelle giovanili del Cabofriense ed incluso in prima squadra nel 1984, si trasfer\u00ec successivamente al club acreano della Juventus e all'Esmeraldas Petrolero, con cui gioc\u00f2 per tre stagioni. Nel 1990, a ventisei anni, pass\u00f2 dall'Atl\u00e9tico Mineiro al Flamengo, rimanendovi per un breve periodo; nel 1992 si trasfer\u00ec al Santos, con cui si mise in evidenza per i gol segnati; nel 1995 lasci\u00f2 il Vila Belmiro per trasferirsi al Botafogo. Dopo esperienze in Arabia Saudita e Giappone, torn\u00f2 in patria per difendere i colori dell'Ara\u00e7atuba. Nel 2001 ha concluso la carriera giocando per il Cabofriense, club che l'aveva lanciato nel calcio professionistico."}
{"id": "2537193", "revid": "767487", "url": "https://it.wikipedia.org/wiki?curid=2537193", "title": "Brian Howe", "text": "La carriera di Howe inizi\u00f2 nel 1983, quando l'artista venne contattato da Ted Nugent per cantare sull'album \"Penetrator\" e per prendere parte al successivo tour mondiale."}
{"id": "2537194", "revid": "697352", "url": "https://it.wikipedia.org/wiki?curid=2537194", "title": "Propriet\u00e0 chimico-fisiche", "text": ""}
{"id": "2537196", "revid": "1573940", "url": "https://it.wikipedia.org/wiki?curid=2537196", "title": "Cladonia asahinae", "text": "Cladonia asahinae \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal lichenologo e chimico giapponese Yasuhiko Asahina (16 aprile 1881 - 30 giugno 1975), in onore del quale \u00e8 stata dedicata.\nDescrizione.\nHa squamule primarie persistenti, lunghe fino a 3 millimetri, di colore verde-bruno. I podezi sono alti fino a 20-25 millimetri, da verde-grigiastro e verde-giallognoli. La superficie dei podezi \u00e8 coperta, nella parte superiore, da soredi granulari o da granuli corticali. Gli apoteci sono di colore marrone.\nLa specie, ad una prima osservazione viene spesso confusa con C. fimbriata e con C. chlorophaea, che per\u00f2 non contengono acidi grassi.\nAll'esame cromatografico sono stati riscontrati acidi grassi e acido fumarprotocetrarico.\nIl fotobionte \u00e8 principalmente un'alga verde delle Trentepohlia.\nDistribuzione e habitat.\nLa specie \u00e8 stata rinvenuta nelle seguenti localit\u00e0:\nCresce su suoli pesantemente smossi e lavorati, usualmente in spazi aperti, nei pressi di nidi d'uccelli.\nTassonomia.\nQuesta specie appartiene alla sezione Cladonia; a tutto il 2008 non sono state identificate forme, sottospecie e variet\u00e0."}
{"id": "2537200", "revid": "963244", "url": "https://it.wikipedia.org/wiki?curid=2537200", "title": "Canonichesse premostratensi", "text": "Le canonichesse premostratensi, o norbertine (dal nome del fondatore, san Norberto), sono religiose di voti solenni, di clausura, dedite a vita contemplativa.\nStoria.\nIl ramo femminile dell'ordine premostratense sorse parallelamente a quello dei canonici, fondato da san Norberto: di nobile nascita, gi\u00e0 cappellano presso le corti di Federico di Carinzia, arcivescovo di Colonia, e dell'imperatore Enrico V, attorno al 1115 Norberto decise di abbandonare ogni mondanit\u00e0 e di consacrarsi interamente alla predicazione itinerante.\nCome nel caso di numerosi altri predicatori apostolici del tempo, il suo apostolato attir\u00f2 anche numerose donne e quando, nel 1120, Norberto decise di stabilirsi con i suoi seguaci a Pr\u00e9montr\u00e9, presso Laon, si preoccup\u00f2 di trovare una dimora anche per le discepole. Egli stesso concesse il velo a Ricuera, ritenuta la prima religiosa dell'ordine.\nI primi monasteri premostratensi erano doppi (sia maschili che femminili); le canonichesse vivevano in edifici loro riservati all'interno delle mura del complesso monastico ed erano rette da una priora sottoposta all'autorit\u00e0 dell'abate; non emettevano voti ed erano destinate alle faccende domestiche. I primi statuti dell'ordine, promulgati sotto il governo di Ugo di Fosses nel 1131, regolavano la vita delle monache ai capitoli LXXV-LXXXII.\nAttorno al 1140, sotto l'influsso di una tendenza che portava alla separazione dei religiosi maschi dalle femmine, un capitolo presieduto da Ugo di Fosses approv\u00f2 la soppressione dei cenobi doppi e adott\u00f2 il principio della separazione dei monasteri (anche se in Germania alcuni sopravvissero fino al 1803).\nPapa Innocenzo IV nel 1247 approv\u00f2 le nuove regole redatte nel 1240 dai premostratensi per le canonichesse: le premostratensi divennero definitivamente religiose di voti solenni, dedite a vita contemplativa e che si occupavano, in clausura, di studio e di varie attivit\u00e0 manuali. Fino al XX secolo i religiosi del ramo maschile e quelle del ramo femminile costituirono un unico ordine: solo nel 1945 vennero elaborate costituzioni proprie per le canonichesse, pubblicate nel 1946.\nAlla fine del 2005, le canonichesse Premostratensi erano 106 e possedevano 7 monasteri."}
{"id": "2537202", "revid": "767487", "url": "https://it.wikipedia.org/wiki?curid=2537202", "title": "Corrado Bernicchi", "text": "Carriera.\nCalciatore.\nIn carriera ha disputato complessivamente 120 incontri di Serie A con 11 reti all'attivo, con le maglie di Bologna e , e 46 incontri con 4 reti in Serie B con e . Passa poi al Colleferro e chiude la carriera nel , ricoprendo anche il ruolo di allenatore nel 1962 dopo l'esonero di Mario Perazzolo.\nAllenatore.\nDopo la chiusura della carriera \u00e8 stato tecnico federale (allenando la Nazionale universitaria e la rappresentativa della Lega Dilettanti dell'Umbria), preparatore atletico della di Fulvio Bernardini e osservatore per la Nazionale italiana.\nDopo la sua scomparsa, avvenuta nel 2001 all'et\u00e0 di 75 anni, gli \u00e8 stato intitolato lo stadio di Citt\u00e0 di Castello."}
{"id": "2537204", "revid": "80339", "url": "https://it.wikipedia.org/wiki?curid=2537204", "title": "Lago Elton", "text": ""}
{"id": "2537205", "revid": "80339", "url": "https://it.wikipedia.org/wiki?curid=2537205", "title": "\u0116l'ton", "text": ""}
{"id": "2537207", "revid": "73843", "url": "https://it.wikipedia.org/wiki?curid=2537207", "title": "Atom-Smasher", "text": "L'ultima apparizione di Atom-Smasher in \"flash II\" nel 2015/16\nAtom-Smasher \u00e8 un personaggio dei fumetti pubblicato dalla Marvel Comics, di cui diversi personaggi hanno indossato i panni.\nBiografia del personaggio.\nRonald English.\nRonald English, nei panni di Atom-Smasher, fa la sua comparsa per la prima volta in \"Black Goliath\" n. 1 (gennaio 1976) a capo di una banda che deruba laboratori e magazzini in cerca di materiale radioattivo. Scienziato esperto nel nucleare, ha costruito un Radiatore nucleonico grazie al quale ha acquisito i suoi poteri: \u00e8 in grado di trasformarsi in pura energia, di generare e lanciare radiazioni.\nNel loro primo incontro Golia Nero sconfigge senza grande sforzo la banda di Atom-Smasher ma viene a sua volta messo a terra dal criminale, che riesce a fuggire. Il loro secondo incontro va diversamente: l'eroe avvolge attorno ad Atom-Smasher un materiale che assorbe le radiazioni, impedendogli cos\u00ec di usare i suoi poteri. L'intervento di un cecchino che ferisce Golia Nero alla testa consente ad Atom-Smasher di liberarsi, ma il cecchino in realt\u00e0 \u00e8 l\u00ec proprio per lui e lo uccide con un sol colpo.\nIl corpo di Atom-Smasher viene consegnato al Progetto Pegasus. Si scopre in seguito che Warhawk \u00e8 stato assoldato dal fratello di Ronald, Michael English, che si impossessa del radiatore nucleonico e diventa il secondo Atom-Smasher.\nMichael English.\nMichael English \u00e8 il fratello del primo Atom-Smasher (Ronald English). Anch'egli esperto scienziato nucleare, dopo la morte di Ronald, commissionata proprio da Michael a Warhawk, l'uomo ha utilizzato il Radiatore nucleonico ideato dal fratello per acquisire superpoteri: pu\u00f2 trasformarsi in energia, creare e lanciare radiazioni.\nNella sua prima apparizione in \"Marvel Two-in-One\" n. 85 (1982), il criminale e la sua banda realizzano una serie di furti presso siti industriali. Donna Ragno riesce a individuarli ma viene tramortita dalle radiazioni di Atom-Smasher. Mentre in seguito cerca di rapinare le Industrie Stark a Los Angeles, la banda di criminali si scontra con la Cosa, che si trova in citt\u00e0 insieme a Bill Foster, seriamente malato a causa delle radiazioni ricevute durante un combattimento con il primo Atom-Smasher. Anche in questa occasione Michael ha la meglio e tramortisce la Cosa.\nL'uomo \u00e8 ormai convinto di essere inarrestabile, anche grazie all'arma che \u00e8 riuscito a costruire con il materiale rubato: il Neutralode, una macchina in grado di uccidere milioni di persone in un secondo sfruttando l'energia di Atom-Smasher. Il criminale intende cos\u00ec ricattare il mondo intero. Utilizzando un apparecchio creato da Bill Foster per individuare le radiazioni del criminale, Donna Ragno, la Cosa e lo stesso Bill Foster, nei panni di Giant-Man, uniscono le forze per fermare definitivamente Atom-Smasher: la Cosa \u00e8 inarrestabile e sfrutta la sua forza per annientare i robotrons che English lancia loro contro; Donna Ragno, dal canto suo, ha sviluppato una immunit\u00e0 alle radiazioni di Atom-Smasher e i suoi raggi non riescono a scalfirla. Il criminale cerca allora di usare il Neutralode contro i tre supereroi ma non si accorge che lo strumento \u00e8 stato danneggiato durante il suo scontro con Giant-Man. La macchina va in sovraccarico ed esplode e Atom-Smasher rimane ucciso.\nLeonardo.\nAll'esterno dell'impianto di produzione nucleare della Stane International due guardie notturne individuano un intruso ma vengono incenerite da una esplosione che apre una breccia nel muro. All'interno dell'edificio altre due guardie subiscono la stessa sorte mentre una terza viene risparmiata perch\u00e9 informi i media dell'arrivo di Atom-Smasher.\nAl mattino Jim Rhodey, richiamato con urgenza negli uffici della Stark Enterprises di cui fa parte anche la Stane Industries, apprende dalla CNN che Atom-Smasher intende distruggere l'impianto di produzione nucleare entro mezzanotte per porre termine a quella che lui definisce \"era nucleare\", che sta avvelenando il pianeta con materiali radioattivi. Mentre la zona viene evacuata e la sicurezza si appresta ad intervenire, Jim indossa l'armatura di War Machine ed entra in azione. Raggiunto l'impianto nucleare, si scontra con Atom-Smasher ma ha la peggio e rimane intrappolato sotto le macerie.\nIl Pentagono decide infine di intervenire autorizzando la mobilitazione di FirePower con il codice \"Alfa Blu 7\". FirePower entra senza timori nell'impianto nucleare e affronta Atom-Smasher. Nel frattempo il pavimento sotto a War Machine si sgretola e lui precipita in una specie di sotterraneo dove trova un deposito nascosto di rifiuti tossici radioattivi.\nAtom-Smasher neutralizza FirePower ma viene bloccato da War Machine, che lo atterra e gli frantuma la maschera, rivelando un volto orrendamente sfigurato dalle radiazioni. Atom-Smasher rivela quindi di essere stato un dipendente dell'impianto e di aver scoperto per caso il deposito nascosto di rifiuti tossici radioattivi, con molti bidoni in pessime condizioni e pericolose fuoriuscite. L'azienda aveva cercato di sbarazzarsi di lui sparandogli e buttandolo in mare chiuso in un contenitore nucleare. Ma l'uomo si era salvato ed scoperto di aver acquisito poteri straordinari, probabilmente per essere entrato in contatto con la melma tossica ormai mescolata alla falda acquifera. Atom-Smasher spiega di voler far esplodere l'impianto come gesto dimostrativo per indurre i potenti della terra a fermare l'inquinamento radioattivo che sta uccidendo il pianeta.\nWar Machine comprende le intenzioni di Atom-Smasher e cerca di trovare un accordo, ma proprio quando sembra che i due riescano a intendersi FirePower fa irruzione e colpisce Atom-Smasher. War Machine interviene e, con un impulso elettromagnetico, riesce a disabilitare l'armatura di FirePower. Sfortunatamente anche la sua armatura rimane bloccata. Quando Atom-Smasher si riprende rimane colpito dal gesto di War Machine. I due riescono a trovare un accordo: Atom-Smasher rinuncia al suo piano terroristico e si allontana e in cambio Rhodey si impegna a nome della Stark Enterprises a trovare una soluzione al problema del nucleare.\nPoteri e abilit\u00e0.\nAtom Smasher emetteva radiazioni atomiche, che proiettava sotto forma di calore, forza concussiva o semplici radiazioni. Le sue energie aumentavano la sua resistenza alla fatica. Poteva inoltre trasformarsi in pura energia."}
{"id": "2537214", "revid": "599013", "url": "https://it.wikipedia.org/wiki?curid=2537214", "title": "Federico Cerroni", "text": "Carriera.\nNel 1997 si classifica al quarto posto nel campionato Italiano Velocit\u00e0 della classe 125 ed esordisce nella stessa classe nel motomondiale, usufruendo di una wild card in occasione del GP d'Italia.\nNon termina per\u00f2 questa sua prima gare e si ripropone l'anno seguente, sempre nella stessa classe e sempre con l'Aprilia con cui aveva debuttato, in occasione di 7 gran premi.\nCoglie come miglior risultato un 13\u00ba posto al Gran Premio motociclistico di Gran Bretagna 1998 e, grazie ai 3 punti ottenuti, si piazza al 26\u00ba posto finale nella classifica iridata dell'anno."}
{"id": "2537215", "revid": "767487", "url": "https://it.wikipedia.org/wiki?curid=2537215", "title": "Nucella", "text": "In botanica, la Nucella \u00e8, riferendoci alle spermatofite ed in particolare alla struttura dell'ovulo maturo, il corpo centrale dell'ovulo. \nQuesta corrisponde ad un nucleo di tessuto compatto - retto da un peduncolo chiamato funicolo e protetto dal disseccamento da 1 o 2 involucri detti tegumenti - al cui interno sono contenute, in numero variabile, le ginospore e, a maturit\u00e0, il ginogamete."}
{"id": "2537219", "revid": "1748167", "url": "https://it.wikipedia.org/wiki?curid=2537219", "title": "Attuma", "text": "Attuma \u00e8 un personaggio dei fumetti creato da Stan Lee (testi) e Jack Kirby (disegni), pubblicato dalla Marvel Comics. La sua prima apparizione avviene in \"The Fantastic Four\" (vol. 1) n. 33 (dicembre 1964).\nAttuma \u00e8 un criminale appartenente alla razza atlantidea, un guerriero nomade nemico di Namor il Sub-Mariner, crede di essere destinato a regnare su Atlantide, e padre dell'eroina Andromeda.\nBiografia del personaggio.\nAttuma nacque in una trib\u00f9 atlantidea barbarica, che fu bandita anni prima. Per ragioni sconosciute Attuma nacque con forza, resistenza e velocit\u00e0 molto superiori a quelle di un normale atlantideo. Attuma divenne velocemente capo della sua trib\u00f9 e dichiar\u00f2 che avrebbe conquistato la citt\u00e0 di Atlantide come aveva predetto un'antica profezia. Attuma ebbe una figlia, Andromeda, da sua moglie Gelva, ma rimase deluso dal fatto che fosse una femmina e non un maschio che ereditasse le sue conquiste, cos\u00ec la ignor\u00f2 e lei si un\u00ec all'esercito Atlantideo.\nAttuma raccolse le sue truppe e attacc\u00f2 Atlantide, solo per essere sconfitto da Namor il Sub Mariner, principe di Atlantide e alleato dei Fantastici Quattro. Attuma e le sue truppe furono esiliate da Atlantide. Durante gli anni seguenti Attuma sar\u00e0 spesso in guerra sia con Atlantide sia con il \u201cmondo di superficie\u201d (il nome atlantideo per le nazioni umane). Arriv\u00f2 anche a creare una super arma capace di invadere il mondo di superficie, ma fu fermato da Iron Man. Durante un altro tentativo di invasione, cre\u00f2 delle maree ma fu sconfitto dai Vendicatori. Dopo la distruzione di Atlantide Attuma schiavizz\u00f2 i popoli atlantidei nomadi, e con essi tent\u00f2 nuovamente di conquistarla quando fu ricostruita, durante le nozze di Namor con Lady Dorma. Successivamente alleatosi con il Fantasma rosso, che poteva controllare le creature sottomarine, tent\u00f2 nuovamente di conquistare la superficie, ma fu sconfitto dai Difensori. Si alle\u00f2 invece con il Dottor Dorcas e lo Squalo Tigre per attaccare l'Hydro Base ma fu sconfitto da Namor. Cos\u00ec per vendicarsi del nemico, lo fece attaccare con l'inganno dai suoi alleati Vendicatori, ma il suo piano interfer\u00ec con quello del Dottor Destino che lo ferm\u00f2.\nQuando il consiglio di Atlantide chiese a Namor di abdicare, egli accetto e lasci\u00f2 Atlantide. Attuma fu cos\u00ec assoldato come mercenario per terminare la guerra civile in corso, ma ne approfitt\u00f2 per occupare il trono. Il suo governo non fu molto popolare, cos\u00ec Attuma rap\u00ec Marrina, la nuova moglie di Namor, per metterlo in difficolt\u00e0 davanti al suo popolo. Ma Namor con l'aiuto di Alpha Flight e dei Vendicatori liber\u00f2 Marrina e sconfisse Attuma. Attuma giur\u00f2 vendetta contro gli eroi di superficie e si alle\u00f2 alla Legione Letale poco dopo. Ma la sua collaborazione non dur\u00f2 molto e poco dopo si alle\u00f2 con i Lemuriani per combattere ancora i Vendicatori.\nSempre assieme ai Lemuriani e ai Devianti, durante l'evento \u201cAtlantide Attacca\u201d, dichiar\u00f2 guerra all'umanit\u00e0. Combatt\u00e9 contro Iron Man e Namor, e scopr\u00ec che sua figlia Andromeda era viva. Attacc\u00f2 gli Stati Uniti e rap\u00ec Marvel Girl agli ordini di Ghaur. Alla fine combatt\u00e9 contro sua figlia Andromeda che sconfisse, ma Ghaur la fece fuggire. Ghaur e la lemuriana Llyra in segreto stavano complottando alle spalle di Attuma, e attaccarono Atlantide massacrando la sua popolazione in onore al dio Seth, quando Attuma era impegnato in superficie. Ma quando scopr\u00ec la verit\u00e0 lui e gli altri atlantidei si ritirarono dalla guerra. In seguito fu processato, ma pot\u00e9 far ritorno ad Atlantide.\nQuando Namor perse il trono di Atlantide per far fronte ai suoi impegni come membro dei Difensori, Attuma riconquist\u00f2 il trono e form\u00f2 una squadra chiamata Deep Six per difendere Atlantide da Namor e dai Difensori. Alla fine Namor riusc\u00ec a sconfiggerlo nuovamente e a riavere il trono.\nIn tempi recenti Attuma era quasi riuscito a conquistare il mondo di superficie alleandosi a Kang il Conquistatore, ma fu sconfitto dai Vendicatori.\nPoteri e abilit\u00e0.\nAttuma possiede diverse abilit\u00e0 superumane, comuni agli atlantidei. Ma la sua forza, resistenza, velocit\u00e0 e capacit\u00e0 di guarire dalle ferite \u00e8 molto superiore a quella di un altro membro della sua razza. Come gli altri atlantidei Attuma non pu\u00f2 sopravvivere fuori dall'acqua per pi\u00f9 di dieci minuti, senza l'aiuto di speciali congegni o sieri che gli permettano di respirare l'aria. Le sue capacit\u00e0 sono rallentate quando \u00e8 fuori dall'acqua.\nAttuma \u00e8 un abile guerriero, capace di combattere con diverse armi e a mani nude.\nLa sua arma preferita \u00e8 una spada a tre punte."}
{"id": "2537227", "revid": "119441103", "url": "https://it.wikipedia.org/wiki?curid=2537227", "title": "Khanato di Avar", "text": "Il khanato di Avar \u00e8 stato un longevo stato musulmano che govern\u00f2 il Daghestan occidentale dai primi anni del XIII secolo al XIX secolo.\nStoria.\nDopo la caduta del regno cristiano di Sarir nei primi anni del XII secolo, la zona caucasica di Avar aveva subito un processo di islamizzazione e nel 1222, quando la regione fu invasa dai Mongoli di Subutai il khanato si alle\u00f2 con Maometto II di Khwarezm nella sua lotta contro i Mongoli.\nNel XVIII secolo i sovrani di Avar riuscirono ad espandere il loro territorio a scapito di entit\u00e0 tribali minori in Daghestan e Cecenia. Il regno di Umma-Khan nel 1775-1801 ha segnato l'apice della potenza del khanato di Avar nel Caucaso. Tra i sovrani che gli resero omaggio ci furono i signori di Shaki, Quba, Shirvan e anche Erekle II della Georgia.\nDue anni dopo la morte di Umma-Khan, il khanato si sottopose volontariamente all'impero russo. Tuttavia, l'amministrazione russa istitu\u00ec un pesante sistema di tassazione, unito ad una politica d'espropriazione delle terre e di costruzione di fortezze. La regione allora si ribell\u00f2 fondando l'Imamato del Caucaso e ponendosi sotto la guida di Ghazi Mohammed (1828-32), Gamzat-bek (1832-34) e Shamil (1834-59). Le forze zariste ebbero il sopravvento dei ribelli caucasici solo nel 1864, quando il khanato di Avar fu abolito e venne istituito il Distretto Avar."}
{"id": "2537240", "revid": "838137", "url": "https://it.wikipedia.org/wiki?curid=2537240", "title": "ABN AMRO World Tennis Tournament 1998 - Doppio", "text": "Il doppio dell'ABN AMRO World Tennis Tournament 1998 \u00e8 stato un torneo di tennis facente parte dell'ATP Tour.\nJacco Eltingh e Paul Haarhuis erano i detentori del titolo e hanno battuto in finale 7\u20136, 6\u20133, Neil Broad e Piet Norval."}
{"id": "2537244", "revid": "93769000", "url": "https://it.wikipedia.org/wiki?curid=2537244", "title": "Folco confessore", "text": "Biografia.\nSan Folco \u00e8 vissuto nel VII secolo. Egli nacque in un paese dell'Inghilterra e fu pellegrino a Gerusalemme e in altri luoghi Santi, insieme ad altri suoi coetanei, Bernardo, Arduino e Gerardo. Al ritorno dal viaggio in Terra Santa, Folco ed i suoi compagni si fermarono sul Gargano, per visitare la Grotta di San Michele. Giunto nel Nord del Ducato di Benevento (attuale Basso Lazio), san Folco si ferm\u00f2 a \u201cAmnen\u201d (oggi Santopadre, in Provincia di Frosinone) dove trascorse il resto della sua vita, dedicandosi alla preghiera e assistendo gli ammalati dell'ospedale posto poco fuori le mura del paese. Alla sua morte, avvenuta verso la fine del VII secolo, fu seppellito presso quell'ospedale.\nQuando per\u00f2 l'ospedale fu distrutto venne cancellata anche ogni memoria sul pellegrino inglese.\nNarra allora la leggenda che san Folco apparve un giorno ad un infermo e, indicatogli il luogo della sua sepoltura, gli ordin\u00f2 di procedere alla traslazione delle sue reliquie. Cos\u00ec il corpo del santo, riesumato, venne posto in un reliquiario e traslato nella chiesa a lui dedicata.\nIl suo culto venne approvato da papa Gregorio XIII, fissandone la festa in maggio.\nDa \"Amnen\" a Santopadre.\nIn origine il toponimo di Santopadre era \u201cAmnen\u201d la fonte \u00e8 l'archivio dell'Abazia di Montecassino. Il paese \u00e8 divenuto alla fine Santopadre proprio in onore di san Folco, ovvero per ricordare le cure che, come un \"santo padre\", egli rivolse agli infermi e agli appestati del luogo e per i numerosi miracoli a Lui attribuiti."}
{"id": "2537254", "revid": "1573940", "url": "https://it.wikipedia.org/wiki?curid=2537254", "title": "Cladonia atlantica", "text": "Cladonia atlantica \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dalla regione atlantica degli USA, ad indicare la zona di ritrovamento.\nDescrizione.\nIl fotobionte \u00e8 principalmente un'alga verde delle Trentepohlia.\nDistribuzione e habitat.\nLa specie \u00e8 stata rinvenuta nelle seguenti localit\u00e0:\nDi norma preferisce il terreno sabbioso per attecchire, a volte trovata anche su suolo.\nRinvenuta spesso in associazione con C. cristatella.\nTassonomia.\nQuesta specie appartiene alla sezione Perviae; a tutto il 2008 sono state identificate le seguenti forme, sottospecie e variet\u00e0:"}
{"id": "2537255", "revid": "484362", "url": "https://it.wikipedia.org/wiki?curid=2537255", "title": "San Andr\u00e9s", "text": ""}
{"id": "2537268", "revid": "62004", "url": "https://it.wikipedia.org/wiki?curid=2537268", "title": "Natallia Michnevi\u010d", "text": ""}
{"id": "2537270", "revid": "88740", "url": "https://it.wikipedia.org/wiki?curid=2537270", "title": "Bentivegna", "text": ""}
{"id": "2537271", "revid": "124358582", "url": "https://it.wikipedia.org/wiki?curid=2537271", "title": "Penitenziario di Blackgate", "text": "Il penitenziario di Blackgate \u00e8 una prigione immaginaria raffigurata nell'Universo DC che si trova su una piccola isola nella baia di Gotham City. In \"\" viene detto che il penitenziario fu preceduto dal penitenziario di Stato di Gotham, che comparve spesso nei fumetti pre-Crisis.\nStoria.\nIl penitenziario di Blackgate era originariamente conosciuto come la prigione di Gotham, quindi pi\u00f9 tardi come penitenziario di Stato di Gotham. Venne, successivamente, rinominato ufficialmente in \"prigione Blackgate\". Alla fine degli anni '80, la prigione Blackgate fu condannata da Amnesty International e venne chiusa. Quando infine la prigione riapr\u00ec, fu ufficialmente conosciuta come \"penitenziario di Blackgate\".\nDiversamente dal manicomio di Arkham, Blackgate \u00e8 il luogo in cui i criminali non mentalmente instabili come il Pinguino, Catwoman, Catman, David Cain, Monsoon, Ernie Chubb, KGBeast e vari scagnozzi, mafiosi, e boss della mafia vengono incarcerati quando sono arrestati. Il Joker, Due Facce, Clayface II (Matt Hagen), il Ventriloquo, Victor Zsasz, Firefly, l'Uomo Calendario e Rupert Thorne sono i soli criminali che siano stati sia al manicomio di Arkham che al penitenziario di Blackgate.\nCi sono dei casi in cui gli ospiti del manicomio di Arkham furono temporaneamente trasferiti al penitenziario di Blackgate, come quando Bane distrusse l'originale edificio del manicomio in \"Batman\" n. 491. Tutti gli ospiti del Manicomio restarono nel Penitenziario finch\u00e9 il nuovo manicomio non riapr\u00ec in \"Batman\" n. 521. Nel videogioco \"\", invece, accade il contrario: \u00e8 infatti lo stesso Penitenziario a venire distrutto (Da Joker) e i suoi detenuti vengono ospitati al Manicomio."}
{"id": "2537277", "revid": "1452073", "url": "https://it.wikipedia.org/wiki?curid=2537277", "title": "San Javier", "text": "San Javier pu\u00f2 riferirsi a diversi toponimi:"}
{"id": "2537280", "revid": "481349", "url": "https://it.wikipedia.org/wiki?curid=2537280", "title": "Clarendon", "text": ""}
{"id": "2537283", "revid": "1574485", "url": "https://it.wikipedia.org/wiki?curid=2537283", "title": "Villa Salve", "text": "Villa Salve, nota anche come Villa Winspeare, \u00e8 una villa monumentale di Napoli, situata nel quartiere Vomero.\nFatta erigere nel XVIII secolo dai duchi di Salve, pass\u00f2, nella seconda met\u00e0 dell'Ottocento alla famiglia Winspeare, grazie al matrimonio tra Antonio Winspeare ed Emma Gallone, duchessa di Salve.\nL'edificio, costituito da un corpo di forma rettangolare con una torretta nella parte posteriore, ha il suo ingresso su corso Europa (tratto finale dell'antica \"via del Vomero\"), di fronte al parco di Villa Ricciardi, ergendosi alle pendici della collina; la propriet\u00e0 originaria si estendeva verso il basso includendo anche l'attuale Villa Leonetti, che sovrasta via Aniello Falcone. Tra le due ville, distanti circa 80 metri, sono successivamente sorti altri edifici.\nLa villa ha attraversato un lungo periodo di incuria; il restauro delle facciate \u00e8 stato completato nel 2012."}
{"id": "2537285", "revid": "19933", "url": "https://it.wikipedia.org/wiki?curid=2537285", "title": "Vadzim Anatolevi\u010d Dzevjato\u016dski", "text": ""}
{"id": "2537291", "revid": "1543377", "url": "https://it.wikipedia.org/wiki?curid=2537291", "title": "Tennis Channel Open 1998", "text": "Il Tennis Channel Open 1998 \u00e8 stato un torneo di tennis giocato sul cemento.\n\u00c8 stata l'11\u00aa edizione del Tennis Channel Open,che fa parte della categoria International Series nell'ambito dell'ATP Tour 1998.\nSi \u00e8 giocato a Scottsdale in Arizona dal 1\u00ba marzo all'8 marzo 1998.\nCampioni.\nSingolare.\n Andre Agassi ha battuto in finale Jason Stoltenberg 6-4, 7-6 (7-3)\nDoppio.\n Cyril Suk / Michael Tebbutt hanno battuto in finale Kent Kinnear / David Wheaton 4-6, 6-1, 7-6"}
{"id": "2537292", "revid": "124123", "url": "https://it.wikipedia.org/wiki?curid=2537292", "title": "Kaneto Shiozawa", "text": "Biografia.\nAveva un carattere freddo e con la sua voce calma doppiava nel ruolo di cattivi o anti-eroi.\nIl suo nome d'arte proviene da quello del regista giapponese Kaneto Shind\u014d.\nIl 9 maggio 2000, alle 4:00 circa, Shiozawa cadde dalle scale. Rimase inconscio e mor\u00ec di contusione cerebrale il giorno successivo, all'et\u00e0 di 46 anni. Dopo la sua morte, tutti i personaggi che ha doppiato hanno avuto una nuova voce, tranne Buriburizaemon, di Shin Chan, che da quel periodo non parla e appare poche volte."}
{"id": "2537296", "revid": "767487", "url": "https://it.wikipedia.org/wiki?curid=2537296", "title": "Ronnie Ross", "text": "Ross si trasfer\u00ec in Inghilterra nel 1946 e inizi\u00f2 a suonare il sax tenore, negli anni cinquanta con Tony Kinsey, Ted Heath e Don Rendell. Durante il periodo con Rendell pass\u00f2 al sax baritono che rimase il suo strumento principale.\nSuon\u00f2 al Newport Jazz Festival nel 1958 e nello stesso anno form\u00f2 un gruppo chiamato \"The Jazz Makers\" con Allan Ganley. And\u00f2 in tour col Modern Jazz Quartet nel 1959 negli Stati Uniti prima e in Europa poi. Dal 1961 al 1965, suon\u00f2 con Bill LeSage, successivamente con Woody Herman, John Dankworth, Friedrich Gulda e Clark Terry.\nRoss fu insegnante di sassofono del dodicenne David Jones, colui che dopo poch\u00ec anni esord\u00ec con il nome d'arte di David Bowie e anni dopo fu solista nella canzone di Lou Reed \"Walk on the Wild Side\" (coprodotta da Bowie). Ross \u00e8 apparso come solista in diversi album dei Matt Bianco e in \"Picture Book\" dei Simply Red.\nAlla memoria di Ross, i Matt Bianco dedicano \"Ronnie's Samba\" nel loro album del 2004 \"Matt's Mood\". Il pezzo \u00e8 un collage di pezzi solisti del defunto jazzista."}
{"id": "2537300", "revid": "116507586", "url": "https://it.wikipedia.org/wiki?curid=2537300", "title": "Gianfranco Baruchello", "text": "Biografia.\nGianfranco Baruchello nasce nel 1924: il padre \u00e8 avvocato, direttore dell'Unione Industriali di Livorno e docente all'Universit\u00e0 di Pisa, la madre \u00e8 insegnante elementare. Dopo la guerra si laurea a Giurisprudenza con una tesi in Economia, e nel 1947 lavora alla Bombrini Parodi Delfino. Tra il 1949 e il 1955 si occupa della creazione dell'azienda di ricerca e produzione chimico-biologica Societ\u00e0 Biomedica. Nel 1959 Baruchello lascia l'azienda per dedicarsi completamente all'arte.\nLa sua prima formazione avviene in clima parigino: conosce Roberto Matta e tre anni dopo Alain Jouffroy. Nel 1962 conosce Marcel Duchamp. A New York nel 1964 conosce John Cage e si confronta con la pop art e l'espressionismo astratto americano. Le esperienze americane si concretizzano nelle grandi tele bianche \"Altre tracce\", con spesse e dense strisce di pittura nera; l'eredit\u00e0 europea si materializza invece nella creazione di oggetti vicini allo spirito del Nouveau R\u00e9alisme. \u00c8 del 1962 la partecipazione alla mostra \"New Realists\" organizzata da Pierre Restany alla Sidney Janis Gallery di New York (alla quale espongono anche Enrico Baj, Tano Festa, Mimmo Rotella e Mario Schifano). La partecipazione attiva al mondo delle avanguardie internazionali tuttavia influisce solo parzialmente sulla ricerca di Baruchello che si configura sin dall'inizio come essenzialmente autonoma. Nel 1963 tiene una personale alla Galleria La Tartaruga di Roma, presentata da Jouffroy: vi si trova una pittura frammentata, miniaturizzata, su grandi superfici bianche, fatta di segni, scritte, disegni, con frequenti rimandi ai simboli della societ\u00e0 consumistica e televisiva.\nAl 1960 risale il suo primo esperimento cinematografico: \"Molla\". Del 1963 \u00e8 invece il film \"Il grado zero del paesaggio\", al quale segue nel 1964 \"Verifica incerta\", un film di found footage in collaborazione con Alberto Grifi: una grande quantit\u00e0 di materiale di scarto cinematografico, consistente in pellicola di cinema statunitense commerciale degli anni cinquanta, fu acquistata da Baruchello e da essa si ricav\u00f2 un montaggio ottenuto da spezzoni di pellicola incollati con il nastro adesivo.\nPittura, cinema e produzione di libri sono solo alcuni dei linguaggi che Baruchello sperimenta; a partire dalla seconda met\u00e0 degli anni sessanta la sua attivit\u00e0 rientra in quell'ambito che Enrico Crispolti ha definito extra-mediale: pittura calligrafica, produzione di oggetti, testi letterari, teatrali, film, videotapes, fotografia, operazioni agricole, in una continua tensione al rovesciamento delle convenzioni codificate e riproposte dai mezzi di comunicazione di massa.\nL'azienda \"Agricola Cornelia\" viene fondata nel 1973; \u00e8 un'azienda agricola che ha sede e opera entro il terreno acquistato nello stesso anno da Baruchello in via di Santa Cornelia, alla periferia di Roma. Lentamente l'azienda si espande occupando e coltivando anche il terreno circostante, sottraendolo alla speculazione edilizia, con un atteggiamento tra l'happening artistico e l'intento politico. Dopo l'acquisto dei terreni occupati l'operazione assume il valore di una riflessione sul rapporto tra prodotto agricolo, prodotto artistico e valore rispettivo, operazione anch'essa di sapore duchampiano ma affrontata calandosi nella materialit\u00e0 del lavoro e nel mondo delle leggi economiche. L'impresa, di nome e di fatto, conduce anche ad una serie di quadri e a due libri: \"Agricola Cornelia S.p.a. 1973-1981\", catalogo di una mostra alla Galleria Milano (Milano) dove Baruchello espone, oltre ai quadri citati, materiali legati all'esperienza di Agricola Cornelia, e \"How to imagine,\" una lunga intervista (condotta da Henry Martin), della quale restano nel libro soltanto le risposte.\nAlla fine degli anni ottanta, negli spazi che avevano ospitato l'Agricola Cornelia, Baruchello realizza \"Il Giardino\", uno progetto che presenta nel 1989 al Festival di Spoleto \"Voci sull'acqua\" in una performance che vede l'artista curare un piccolo bonsai di Gingko Biloba. Il Giardino, \u00e8 uno spazio per l'identificazione della mente nella terra, negli alberi e nei cespugli.\nNel 1998 nasce la Fondazione Baruchello nella ex casa - studio dell'artista, sulle colline romane in via di Santa Cornelia (Roma).\nTra la fine del 2011 e l'inizio del 2012, a cura di Achille Bonito Oliva, la Galleria nazionale d'arte moderna di Roma presenta la mostra antologica \"Gianfranco Baruchello. Certe idee\".\nDal giugno al settembre 2014, presso la Deichtorhallen Sammlung Falckenberg, ad Amburgo, si apre la retrospettiva \"Gianfranco Baruchello. Certain Ideas. Retrospektive\", a cura di Dirk Luckow, in collaborazione con lo ZKM / Karlsruhe, dove la mostra si sposter\u00e0 nel novembre 2014 (1\u00ba novembre 2014 - 29 marzo 2015), a cura di Andreas Beitin e Peter Weibel. In occasione di questa mostra \u00e8 pubblicato il catalogo \"Baruchello. Certain Ideas\", a cura di Achille Bonito Oliva, Carla Subrizi, Dirk Luckow, Peter Weibel, Harald Falckenberg (Electa, 2014).\nRadio 3 lo ha nominato \u00abartista dell'anno 2016\u00bb."}
{"id": "2537314", "revid": "767487", "url": "https://it.wikipedia.org/wiki?curid=2537314", "title": "Mitsubishi Serie 4A9", "text": "La Serie 4A9 \u00e8 una piccola famiglia che comprende tre motori a scoppio alimentati a benzina prodotto dal 2004 al 2017 dalla casa automobilistica giapponese Mitsubishi: i primi due motori prodotti in ordine di tempo, sono stati realizzati in collaborazione con la casa tedesca DaimlerChrysler, presso il quale tali motori erano noti con la sigla M135. Il terzo motore, prodotto solo a partire dal 2010, \u00e8 stato di esclusiva produzione Mitsubishi.\nCaratteristiche e profilo.\nQuesta serie di motori \u00e8 stata introdotta nel 2004 e progettata e realizzata con il gruppo \"DaimlerChrysler\", che dal 2007, in seguito all'estromissione del marchio Chrysler, sarebbe divenuto \"Daimler AG\". La famiglia di motori \"4A9\" era inizialmente composta da due motorizzazioni, una da 1.3 litri e l'altra da 1.5 litri, utilizzate sia dalla Mitsubishi stessa sia dalla Smart, marchio tedesco di propriet\u00e0 di \"DaimlerChrysler\" prima e di \"Daimler AG\" dopo. Entrambe le versioni sono aspirate, quindi la versione da 1.5 litri non va confusa con il 1.5 sovralimentato utilizzato anch'esso da Smart e Mitsubishi, poich\u00e9 quest'ultimo appartiene alla famiglia di motori Orion, sempre prodotti dalla Mitusbishi. Solo anni dopo, questa famiglia di motori si \u00e8 ampliata con l'arrivo di un'unit\u00e0 da 1.6 litri, utilizzata dalla Mitsubishi e dai partner francesi del Gruppo PSA nella produzione di SUV e di veicoli elettrici.\nI motori \"4A9\" hanno l'architettura a 4 cilindri in linea e sono realizzati interamente in lega di alluminio. Essi propongono alcune soluzioni tecniche, come la distribuzione bialbero in testa a quattro valvole per cilindro e soprattutto il sistema MIVEC di fasatura variabile continua sul lato aspirazione.\nIn fase di progettazione \u00e8 stata data molta importanza al peso del propulsore, da cui l'esigenza di utilizzare la lega di alluminio. Inoltre, si \u00e8 pensato di ridurre gli attriti delle parti in movimento radente, come cilindri e pistoni. L'alimentazione \u00e8 stata raffinata grazie all'utilizzo di iniettori a piccoli fori e si \u00e8 pensato anche a progettare le camere di scoppio affinch\u00e9 la combustione si attuasse in maniera pi\u00f9 completa ed uniforme possibile. Le valvole sono disposte ad angolo di 34\u00b0.\nApplicazioni e versioni.\nNella seguente tabella vengono riportate le caratteristiche tecniche di ognuno dei tre motori \"4A9\":\nIl 1.3 \u00e8 anche disponibile in versione bi-fuel, del tipo benzina-GPL. Le prestazioni sono quasi identiche, in quanto la potenza massima \u00e8 di 94 CV. Tale motore \u00e8 stato montato sulla \"Mitsubishi Colt 1.3 Gpl\"."}
{"id": "2537317", "revid": "63727", "url": "https://it.wikipedia.org/wiki?curid=2537317", "title": "Mercedes-Benz M135", "text": ""}
{"id": "2537320", "revid": "599013", "url": "https://it.wikipedia.org/wiki?curid=2537320", "title": "Yamen Sanders", "text": ""}
{"id": "2537324", "revid": "1728", "url": "https://it.wikipedia.org/wiki?curid=2537324", "title": "Antonio Winspeare, duca di Salve", "text": "Biografia.\nAppartenente alla famiglia anglo-napoletana dei Winspeare, nel 1848 partecip\u00f2 all'insurrezione antiborbonica; ottenne da Garibaldi la direzione della Zecca.\nFu prefetto di Lecce per un breve periodo e sindaco di Napoli per un solo anno (1876). Spos\u00f2 nel 1869 Emma Gallone (1822 - 1883), duchessa di Salve, da cui il titolo e i beni in Terra d'Otranto e in Napoli. La coppia non ebbe discendenti.\nVisse al Vomero, in Villa Salve e fu ascritto quale fratello del Real Monte e Arciconfraternita di San Giuseppe dell'Opera di Vestire i Nudi, istituzione benefica e gentilizia di Napoli, giungendo alla carica apicale di Sopraintendente nel 1884."}
{"id": "2537326", "revid": "857138", "url": "https://it.wikipedia.org/wiki?curid=2537326", "title": "Monteagudo", "text": "Monteagudo pu\u00f2 riferirsi a diversi toponimi:"}
{"id": "2537327", "revid": "1442080", "url": "https://it.wikipedia.org/wiki?curid=2537327", "title": "Tennis Channel Open 1998 - Singolare", "text": "Il singolare del Tennis Channel Open 1998 \u00e8 stato un torneo di tennis facente parte dell'ATP Tour.\nAndre Agassi ha battuto in finale Jason Stoltenberg 6-4, 7-6 (7-3)."}
{"id": "2537334", "revid": "767487", "url": "https://it.wikipedia.org/wiki?curid=2537334", "title": "All Out of Love (Air Supply)", "text": "All out of love \u00e8 una romantica canzone pop, incisa nel 1980 dagli Air Supply e facente parte dell'album \"Lost in Love\".\nSi tratta di uno dei brani pi\u00f9 famosi della band australiana, brano inserito tra le prime 100 canzoni d'amore di tutti i tempi (occupa il 92\u00ba posto) e del quale sono state incise anche varie cover.\nIl disco, uscito su etichetta Arista Records, \u00e8 stato prodotto da Clive Davis (produttore esecutivo) e Robie Porter.\nAutori del brano sono Graham Russell (componente della band e rimasto anche nella formazione attuale; autore sia del testo che della melodia) e Clive Davis (coautore del testo).\nTesto &amp; Musica.\nSi tratta di una classica ballata pop, con un ritornello orecchiabile.\nIl testo parla di una storia d'amore che sta attraversando un momento di difficolt\u00e0 o che \u2013 perlomeno \u2013 sta vivendo una pausa di riflessione: un uomo si sente solo vicino al telefono mentre pensa alla lontananza dalla sua \u201clei\u201d e ammette di essere dalla parte del torto, sperando che quest'ammissione non giunga troppo tardi e che lei possa tornare.\nCover.\nTra gli artisti che hanno realizzato delle cover del brano, vi sono, tra l'altro:"}
{"id": "2537335", "revid": "1494169", "url": "https://it.wikipedia.org/wiki?curid=2537335", "title": "All Out of Love", "text": ""}
{"id": "2537337", "revid": "152625", "url": "https://it.wikipedia.org/wiki?curid=2537337", "title": "ASP.NET MVC", "text": ""}
{"id": "2537340", "revid": "1305772", "url": "https://it.wikipedia.org/wiki?curid=2537340", "title": "Rose Garden (album)", "text": "Rose Garden \u00e8 un album del 1971 della cantante country Lynn Anderson. Contiene la \"hit\" \"(I Never Promised You A) Rose Garden\".\nMusicisti.\nFor the Good Times / Your Sweet Love Lifted Me / Nothing Between Us\nSnowbird / I Wish I Was a Little Boy Again / It's Only Make Believe\nRose Garden / Another Lonely Night / I Don't Wanna Play House / I Still Belong to You\nSunday Mornin' Comin' Down\nClassifica.\nAlbum\nSingoli"}
{"id": "2537341", "revid": "439868", "url": "https://it.wikipedia.org/wiki?curid=2537341", "title": "Galeas per montes", "text": "Galeas per montes definisce (con una locuzione in latino) l'impresa di ingegneria militare, realizzata tra il dicembre 1438 e l'aprile 1439 dalla Repubblica di Venezia, che comport\u00f2 lo spostamento di una flotta formata da galee, fregate e imbarcazioni varie dal mare Adriatico al lago di Garda, risalendo il fiume Adige fino a Rovereto e trasportando poi le navi via terra sino a Torbole, facendole infine arrivare alla parte settentrionale del lago. Il tratto pi\u00f9 difficile del percorso fu di circa 20 km tra le montagne superando il piccolo passo San Giovanni. Tale operazione fu memorabile ed ebbe ampia risonanza in tutta Europa vista la sua eccezionalit\u00e0 e le difficolt\u00e0 tecniche e logistiche superate.\nAntefatti.\nLa Repubblica di Venezia, potenza del mar Mediterraneo, nel XV secolo inizi\u00f2 una fase di espansione nella terraferma veneta e lombarda attraverso conquiste militari o dedizioni spontanee, tra cui si annovera quella di Brescia.\nTale citt\u00e0 nel 1438 venne per\u00f2 posta sotto assedio dal capitano di ventura Niccol\u00f2 Piccinino, al soldo del ducato di Milano. Intorno a Brescia vi furono cos\u00ec alcuni scontri tra Piccinino stesso e il condottiero veneto Gattamelata, che a settembre venne messo in fuga insieme a 2000 fanti e 600 cavalieri lungo valle Sabbia, a nord di Brescia, inseguito per\u00f2 da Piccinino. Dopo diverse scaramucce riusc\u00ec a risalire fino all'alto lago di Garda, ad attraversare il fiume Sarca e a risalire verso Nago, affrontando cos\u00ec il passo San Giovanni, dove cap\u00ec che vi era la possibilit\u00e0 di far passare i soccorsi per il bresciano. Il Piccinino aveva infatti ormai il controllo di tutto il settore meridionale del lago fino a Mantova e diveniva quindi quasi impossibile per l'esercito veneziano portare soccorso alla citt\u00e0 assediata passando da sud.\nSul finire del 1438 la Serenissima decise pertanto di affidarsi alla proposta formulata da Blasio de Arboribus, o forse Niccol\u00f2 Carcavilla, e da Niccol\u00f2 Sorbolo, che progettarono di transitare per il fiume Adige, entrandovi alla foce e risalendolo fino a sud di Rovereto, dove avrebbero tratto a secco la flotta, che sarebbe poi stata trasportata lungo le strade alpine che risalgono dalla base del monte Baldo fino al lago di Loppio, per sorpassare il passo San Giovanni e scendere fino al porto di Torbole, dove sarebbero state calate nel lago di Garda.\nL'impresa.\nLa flotta, costituita da 25 grosse imbarcazioni, 6 galee e 2 fregate, salp\u00f2 nel gennaio 1439 da Venezia ed imbocc\u00f2 la foce dell'Adige nei pressi di Sottomarina di Chioggia, risalendo il fiume fino a Verona. Nel porto fluviale della citt\u00e0 vennero applicate alle imbarcazioni dei galleggianti per ridurre il pescaggio e proseguire il viaggio, in quanto il fiume era in magra. Il percorso prosegu\u00ec attraverso la chiusa di Ceraino fino al borgo di Marco, situato poco a sud di Rovereto.\nA questo punto la flotta venne tirata in secco tramite dei macchinari appositamente inventati; quindi con l'aiuto di centinaia di operai, tra cui sterratori, falegnami, carpentieri, marinai, rematori delle navi e uomini del luogo, venne spianata quella che sarebbe divenuta la strada su cui sarebbero state trainate le imbarcazioni. A tal fine vennero utilizzati duemila buoi requisiti nelle vicinanze, che furono suddivisi, in quanto ne servirono fino a 120 coppie per i vascelli di maggiori dimensioni.\nDurante la salita furono livellati gli ostacoli naturali, tagliate piante e demolite alcune abitazioni, realizzati alcuni ponti e opere infrastrutturali, mentre la strada veniva realizzata con tavole di legno, sopra le quali scivolavano rulli che facilitavano il trascinamento dei pesanti mezzi navali. Solo il lago di Loppio facilit\u00f2 il passaggio della flotta; superato questo, le imbarcazioni vennero nuovamente tirate in secco e trascinate sul ripido pendio finale per il passo San Giovanni.\nPi\u00f9 difficoltosa ancora fu la ripida discesa dal passo verso Nago e soprattutto Torbole, a causa della tendenza del naviglio a prendere velocit\u00e0 verso il basso e a scontrarsi contro le rocce; attraverso la valle di Santa Lucia si tent\u00f2 allora di trattenere le navi tramite grosse funi che assicurassero gli alberi delle navi a grossi massi, regolando cos\u00ec lo scivolamento verso il lago tramite alcuni argani. Per frenare ulteriormente la corsa verso l'acqua si decise genialmente di sfruttare l'ora del Garda, un forte vento che soffia da sud nel pomeriggio, spiegando le vele in modo da \"alleggerire\" il peso dei navigli.\nLa complessa operazione dur\u00f2 due settimane e cost\u00f2 alla Repubblica di Venezia la notevole cifra di ducati, ma consent\u00ec alla flotta veneziana di salpare dalle rive di Torbole, non distante da Riva del Garda; tale impresa divenne cos\u00ec famosa in tutta Europa.\nConseguenze.\nGrazie alla presenza della flotta veneziana sul lago, divenne possibile portare rifornimenti e armi verso Brescia; tuttavia questa operazione venne contrastata dalla marina del ducato di Milano, che si accorse ben presto di questa strategia: due battaglie navali si svolsero il 12 aprile e il 26 settembre 1439 ed entrambe videro la sconfitta della flottiglia veneta. A novembre il Piccinino riusc\u00ec addirittura a conquistare Verona per qualche settimana, ma venne ben presto cacciato dal Gattamelata e da Francesco Sforza.\nSolo nel 1440 la Serenissima riusc\u00ec a riconquistare l'intero lago di Garda e a liberare Brescia dal lungo assedio milanese. Fondamentale fu la battaglia navale svoltasi in aprile, dove la flotta veneziana, comandata da Stefano Contarini, si scontr\u00f2 con quella milanese al largo del Ponale: questa volta Venezia riusc\u00ec ad acquisire un'importante vittoria, che le consent\u00ec di avere il dominio completo delle acque benacensi. Quest'ultima battaglia \u00e8 stata rappresentata oltre un secolo dopo dal Tintoretto sul soffitto della sala del Maggior Consiglio, nel Palazzo Ducale di Venezia.\nNella cultura di massa.\nUna storia Disney ispirata a questo fatto storico, \"Paperin de la Ventura\", fu pubblicata sul settimanale \"Topolino\" nel 1983."}
{"id": "2537346", "revid": "1305772", "url": "https://it.wikipedia.org/wiki?curid=2537346", "title": "Luigi Amilcare Fracchia", "text": "Biografia.\nNell'anno 1895 si laure\u00f2 in Scienze Agrarie con la massima votazione alla Regia Scuola Superiore d'Agricoltura di Milano, e vi rest\u00f2 come assistente del professor Vittorio Alpe.\nDal 1896 al 1898 fu alla Cattedra d'Agricoltura di Parma quale coadiutore del celebre agronomo professor Antonio Bizzozero, che rappresentava uno dei creatori delle Cattedre ambulanti di agricoltura. \nDal 1898 al 1903 pass\u00f2 a dirigere la \"Cattedra Ambulante di agricoltura\" di Pavia.\nFu direttore responsabile dal primo numero (10 marzo 1903) del periodico \"L'Alba Agricola\" periodico quindicinale, organo della Cattedra ambulante d'agricoltura e delle altre istituzioni agrarie del pavese. \nQuando nel 1905 l'Amministrazione provinciale di Roma deliber\u00f2 di fondare pure nella capitale la cattedra agraria, il suo vecchio maestro prof. Bizzozero, al quale si era rivolta per la designazione di un tecnico che sapesse affrontare la gran prova per la redenzione dell'Agro Romano, indic\u00f2 il collega.\nLasci\u00f2 cos\u00ec la Cattedra di Pavia, per passare alla direzione della Cattedra dell'Agro romano, che tenne poi ininterrottamente fino alla fine, avvenuta nel 1922, mentre si trovava al natio paese. \nFu prima consigliere e poi vice presidente Nel Consorzio Agrario Cooperativo di Roma dal 1910 sino al 1922.\nFu membro nelle commissioni ministeriali che avevano il compito di studiare leggi e disposizioni per l'attuazione della bonifica agraria, leggi sulle quali inizi\u00f2 le pubblicazioni di monografie storiche ed economiche. Fece parte del Consiglio Superiore Del Traffico Ferroviario per vari anni ed ha lasciato su questa materia una dotta monografia."}
{"id": "2537347", "revid": "767487", "url": "https://it.wikipedia.org/wiki?curid=2537347", "title": "Cladonia bacilliformis", "text": "Cladonia bacilliformis (Nyl.) Gl\u00fcck (1899), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal latino \"bacillum\", che significa \"bastoncino, verga\", e \"formis\", cio\u00e8 \"simile a, della forma di\", ad indicare la forma degli apoteci.\nCaratteristiche fisiche.\nLichene piccolo e raro, di colore giallo, punteggiato.\nAll'esame cromatografico sono state rilevate tracce di acido usnico, acido barbatico, e acido rodocladonico.\nIl fotobionte \u00e8 principalmente un'alga verde delle Trentepohlia.\nHabitat.\nSi sviluppa su ceppi marcescenti e carbonizzati e su ceppaie.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie dalla maggior parte dei lichenologi \u00e8 attribuita alla sezione Cocciferae; alcuni autori Stenroos, Ahti, Huovinen et al. sono propensi a far rientrare questa specie nella sezione Ochroleucae, insieme a C. laii, C. carneola, C. elixii e C. botrytes; a tutto il 2008 sono state identificate le seguenti forme, sottospecie e variet\u00e0:"}
{"id": "2537354", "revid": "6923", "url": "https://it.wikipedia.org/wiki?curid=2537354", "title": "Not com.mercial", "text": "Not com.mercial \u00e8 il ventiquattresimo album di inediti della cantante e attrice statunitense Cher, pubblicato l'8 novembre 2000. Tutte le tracce contenute in questo album sono state scritte da Cher.\nDescrizione.\nLa maggior parte di \"Not.com.mercial\" \u00e8 stato scritto da Cher nel 1994, quando si ritir\u00f2 in Francia . La canzone \"Born With The Hunger\" \u00e8 stata scritta da Eikhardt, e \"Classified 1A\" \u00e8 una nuova versione remixata della sua precedente versione del 1970 scritta da Sonny Bono sotto Consiglio di Cher. Il folk / rock album a tema con alcune ballate lente \u00e8 stato proposto alla Warner UK, quando Cher ha firmato con la societ\u00e0 all'inizio del 1995. Rob Dickins, capo della Warner, ha rifiutato il progetto come \"non commerciale\".\nNel 1999, Cher ha deciso che era giunto il momento di pubblicare il record in esclusiva per i fan attraverso il suo sito web e Artist Direct. Da Not.com.mercial non sono stati estratti Singoli . Comunque il brano \"Born with the Hunger\" \u00e8 stato pubblicato sulla versione internazionale di The Very Best of Cher .\nNessuna delle canzoni sono mai state cantate dal vivo e poco si sa dello stesso album, anche se di Cher con le note di copertina spiega molto. La canzone \"(The Fall) Kurt's Blues\", co-scritto con Pat MacDonald di Timbuk3 e Bruce Roberts, \u00e8 il suo omaggio al cantante rock Kurt Cobain, che si \u00e8 suicidato nel 1994."}
{"id": "2537355", "revid": "125701638", "url": "https://it.wikipedia.org/wiki?curid=2537355", "title": "Storia di Haiti", "text": "La storia di Haiti \u00e8 qui trattata a partire dalla preistoria, sebbene il Paese abbia assunto il nome Haiti solo nel 1801: i termini \"Haiti\" o \"haitiano\" vengono adottati anche per le epoche precedenti per riferirsi al territorio del presente Stato e ai suoi abitanti.\nI primi abitanti di Haiti.\nI primi abitanti dell'isola, attualmente divisa in Haiti e Repubblica Dominicana, giunsero sulle spiagge locali probabilmente attorno al 7000 a.C. Questi erano probabilmente originari della Florida o dello Yucat\u00e1n. Si trattava di cacciatori, raccoglitori e pescatori, che indubbiamente erano anche abili navigatori. In seguito arrivarono dal Sudamerica popolazioni pi\u00f9 avanzate, che conoscevano la ceramica e l'agricoltura, sostanzialmente di origini arahuaco. Questo gruppo costru\u00ec una societ\u00e0 prospera molto ben organizzata. All'arrivo degli europei, l'isola era divisa nei cosiddetti Cacicazgos de Quisqueya. La popolazione totale dell'isola, al primo contatto con gli europei, \u00e8 oggetto di stime molto differenti. Alcune fonti stimano la popolazione in centinaia di migliaia, altri di milioni. Nella sua \"Brev\u00edsima relaci\u00f3n de la destrucci\u00f3n de las Indias\", Fray Bartolom\u00e9 de las Casas stim\u00f2 la popolazione in tre milioni, mentre Williams Bastidas menziona la cifra di due milioni. Queste stime, fatte poco dopo la colonizzazione, sono considerate esagerate per molti studiosi, mentre altri le considerano addirittura esigue.\nLa conquista spagnola e lo sterminio degli indigeni.\nL'arrivo di Cristoforo Colombo avvenne durante il suo primo viaggio alla scoperta dell'America quando il celebre navigatore tocc\u00f2 terra il 5 dicembre 1492. Parte dell'equipaggio rimase sull'isola dove costru\u00ec un piccolo forte nella parte settentrionale (attuale Haiti) ed al quale fu dato il nome di \"La Navidad\". Nel secondo viaggio Cristoforo Colombo scopr\u00ec che i marinai che aveva lasciato al presidio erano stati uccisi dagli abitanti dell'isola.\nCristoforo Colombo continu\u00f2 il suo viaggio e per molti degli anni a venire non torn\u00f2 sull'isola. La popolazione locale fu schiavizzata per lavorare nelle piantagioni e nelle miniere. Si succedettero vari tentativi di ribellioni alle quali seguirono repressioni brutali da parte degli spagnoli. L'introduzione delle malattie europee, per le quali gli indigeni non avevano difese immunitarie, unita a carestie, uccisioni e alle terribili condizioni degli indigeni schiavizzati, condusse ad un sensibile abbassamento della popolazione che nel 1506 essa non superava i 60.000 abitanti, includendo la popolazione europea; gli indigeni si poterono considerare virtualmente estinti in loco dal 1540. La cultura indigena fu totalmente abbandonata e i sopravvissuti si mescolarono agli europei.\nDurante i primi anni la colonia visse il suo apogeo, ma con la conquista spagnola del continente americano (fondamentali le espansioni in Messico e Per\u00f9), la colonia entr\u00f2 in una grande decadenza, e in particolare la parte occidentale dell'isola fu progressivamente abbandonata.\nIl dominio francese (Saint-Domingue).\nLa cessione della parte occidentale alla Francia.\nLa piccola isola di Tortuga, vicino alle coste nord dell'isola fu base delle operazioni di saccheggio dalle isole vicine da parte dei pirati associati nella \"Hermandad Hermanos de la Costa\" che si dividevano in filibustieri, che si curavano della cattura e i bucanieri, normalmente francesi, che si dedicavano allo sterminio della popolazione locale e al saccheggio delle loro propriet\u00e0. Guidati da Levasseur, questi ultimi avevano fortificato l'isola e si erano posti sotto il protettorato di Luigi XIII di Francia.\nNel 1652 i pirati saccheggiarono San Juan de los Remedios, a Cuba, e le autorit\u00e0 di Santo Domingo decisero di cacciarli definitivamente. A partire da questo momento i francesi cominciarono a colonizzare la parte occidentale dell'isola. Nel 1697 il trattato di Ryswick formalizz\u00f2 la cessazione di questa zona dalla Spagna alla Francia. La parte francese prese il nome di \"Saint-Domingue\".\nIl sistema delle piantagioni.\nL'isola si trasform\u00f2 rapidamente nella principale colonia francese nei Caraibi, e probabilmente la pi\u00f9 ricca del mondo, grazie alla proliferazione delle piantagioni di zucchero, caff\u00e8 e altri prodotti altamente redditizzi nel commercio. Il sistema delle piantagioni era basato sulla grande quantit\u00e0 di schiavi, che, vivendo e lavorando in penose condizioni, morivano rapidamente il che obbligava a massicce importazioni di nuovi schiavi. La societ\u00e0 si organizzava in differenti gruppi basati sulla \"purezza\" razziale e sul potere economico.\nI grandi bianchi.\nQuesto gruppo detto dei \"grand blanc\" era formato dai funzionari del governo francese e dai proprietari delle grandi piantagioni dell'isola. Questi si trovavano in cima alla piramide della societ\u00e0 coloniale, e furono anche noti come la borghesia coloniale schiavista.\nI piccoli bianchi.\nQuesto gruppo dei \"petit blanc\" era formato da bianchi che non possedevano latifondi, ma lavoravano nel commercio e nell'artigianato. Era un gruppo in conflitto che non aveva molte differenze rispetto ai mulatti che consideravano inferiori ma che a volte erano pi\u00f9 ricchi.\nI mulatti e i neri liberi.\nI mulatti ed i neri liberi erano un gruppo molto eterogeneo. Spesso questi volevano emulare la vita e gli usi dei francesi. I suoi esponenti calcolavano la quantit\u00e0 precisa di sangue negro che possedevano in maniera che quelli che ne possedevano di meno si trovassero a un livello sociale pi\u00f9 alto. Questa classificazione era cos\u00ec precisa che aveva 32 livelli di colori di pelle differenti con relativi nomi.\nGli schiavi.\nIl numero degli schiavi superava quello dei bianchi in una proporzione di 20 a 1, di cui circa l'80% lavorava nelle piantagioni. Avevano origini molto differenti e appartenevano a differenti etnie con usi e lingue diverse. Questo contribuir\u00e0, unitamente al traffico continuo, alla morte, alle malattie ed alla fuga, alla nascita di una lingua originatasi dalla fusione di diverse lingue africane. Oggi la lingua del popolo haitiano \u00e8 il creolo haitiano, risultato di questa miscela.\nI cimarroni.\nI cimarroni (\"maroons\" in inglese) erano gli schiavi scappati dai loro padroni e che molte volte si rifugiavano nelle montagne, stando da soli e formando piccole comunit\u00e0. Anche se piccolo, il gruppo era fondamentale in quanto viveva intorno alle piantagioni per provvedere ai propri bisogni e istigava gli schiavi a ribellarsi. Tra il 1751 e il 1758, Mackandal, un cimarrone nato in Africa, nonostante avesse perso un braccio durante un lavoro in una piantagione di zucchero, scapp\u00f2 sulle montagne, da dove attaccava frequentemente le piantagioni, uccidendo i bianchi, molte volte con l'aiuto di veleni e incoraggiando i neri a sollevarsi. Alla fine fu catturato e giustiziato ma la sua memoria, specialmente per le sue tattiche, esercit\u00f2 una grande influenza sui fatti che seguirono.\nNel 1749 viene fondata l'attuale capitale Port-au-Prince, con il nome de \"L\u00b4H\u00f4pital\". Quando la Francia appoggi\u00f2 le colonie americane contro la Gran Bretagna, un forte contingente da Saint-Domingue combatt\u00e9 insieme alle truppe francesi nel territorio degli attuali Stati Uniti. Questo fatto sarebbe stato molto importante per gli eventi futuri.\nLa Rivoluzione haitiana.\nLa Rivoluzione francese dell'11 settembre 1789 ebbe un forte impatto verso la societ\u00e0 razzista e schiavista della colonia. Inizialmente l'uguaglianza degli uomini proclamata durante la rivoluzione non si applicava agli schiavi, n\u00e9 ai mulatti n\u00e9 ai neri liberi. Le lotte interne tra monarchici, girondini, giacobini e altri, e le lotte verso le altre nazioni, si sommarono alla gi\u00e0 forte contraddizione della societ\u00e0 coloniale. I fatti avvenuti in Francia ebbero dei riflessi sulla colonia. Tutto con un certo ritardo a causa della lentezza delle comunicazioni.\nLa prima tappa della rivoluzione.\nLa crisi politica della colonia francese cominci\u00f2 dalla vetta della piramide sociale: i grandi bianchi. La borghesia coloniale schiavista era divisa in due gruppi: una formata dai grandi proprietari terrieri e commercianti, l'altra dalla burocrazia (cio\u00e8 i grandi funzionari civili e miliari). I grandi proprietari terrieri e commercianti volevano la divisione dalla madrepatria francese, ma i secondi si opponevano. Le ragioni per separarsi o no, erano esclusivamente economiche: i grandi bianchi volevano l'indipendenza della colonia perch\u00e9 la Francia proibiva il commercio con gli altri paesi, specialmente con gli Stati Uniti d'America; per le perdite conseguite con le guerre europee e perch\u00e9 volevano controllare il commercio degli schiavi neri. Al contrario, i funzionari rimanevano fedeli alla Francia che pagava loro gli stipendi.\nLa Societ\u00e0 degli Amici dei Neri.\nFondata prima della Rivoluzione, nel 1788 scrisse un'importante carta sull'abolizione della schiavit\u00f9. Essa era formata da un gruppo abbastanza eterogeneo motivato da ideologie e interessi diversi che volevano porre fine alla schiavit\u00f9. Il suo raggio d'azione fu la Francia, anche se in generale, ebbe una forte influenza sugli eventi della colonia. Le loro attivit\u00e0 causarono timore e diffidenza tra i proprietari degli schiavi visto che incoraggi\u00f2 l'uguaglianza dei mulatti e dei neri.\nLa protesta dei mulatti e la tensione tra i bianchi.\nNella notte del 28 ottobre 1790 un gruppo di 350 mulatti guidati da Vincent Og\u00e9 e da Chavannes, manifestarono di fronte all'Assemblea di Port-au-Prince esigendo uguali diritti per mulatti e neri. La manifestazione fu rapidamente e duramente repressa. I leader riuscirono a scappare a Santo Domingo, per\u00f2 dopo essere stati ripresi dagli spagnoli, furono condannati alla tortura e ad un'esecuzione pubblica. In Francia, a seguito delle notizie provenienti dalla colonia, si decise di concedere la cittadinanza a un numero molto ridotto di mulatti ricchi, e questo aument\u00f2 la tensione in quanto la situazione non soddisfaceva n\u00e9 i mulatti n\u00e9 i bianchi. La tensione sal\u00ec anche tra i piccoli bianchi auto-denominatosi \"patrioti\" e i grandi bianchi (favorevoli a un'indipendenza che garantisse la continuit\u00e0 della schiavit\u00f9).\nLa ribellione degli schiavi.\nTutte queste tensioni non rimasero estranee alla comunit\u00e0 degli schiavi che videro in essa l'occasione per tentare di liberarsi. Il 14 agosto 1791 si svolse a Bois-Cayman una cerimonia del sacerdote vud\u00f9 Dutty Boukman e per molti questo fu l'inizio della Rivoluzione Haitiana. Il 22 agosto 1791 esplode la ribellione nel nord. Guidati da Boukman decine di migliaia di schiavi si sollevarono. Non solo uccisero molti bianchi ma distrussero le tenute agricole, che rappresentavano lo strumento dell'oppressione. Boukman mor\u00ec a novembre e la sua testa fu esibita a Le Cap, ma la lotta e lo stato di assedio non si fermarono.\nL'abolizione della schiavit\u00f9.\nIl 4 aprile 1792 l'Assemblea Generale Francese concesse la cittadinanza ai \"maroons\". Per la mediazione furono inviati tre commissari, dei quali i pi\u00f9 importanti erano L\u00e9ger-F\u00e9licit\u00e9 Sonthonax e Etienne Polverel, accompagnati da una forza di 6000 uomini, che arrivarono a Hispaniola nel 1792. La mediazione si scontr\u00f2 con la forte opposizione dei bianchi. Per sconfiggerli Sonthonax ricorse ai mulatti, e con l'aiuto di questi e con le truppe riusc\u00ec a tenere sotto controllo sia i bianchi sia gli schiavi. Per\u00f2 nel febbraio del 1793 si ebbero due importanti eventi: la Francia dichiar\u00f2 guerra alla Gran Bretagna e il re Luigi XVI fu giustiziato (in gennaio) dando inizio alla Repubblica. Immediate furono le conseguenze nella colonia. I realisti e il generale francese Galbaud, capo delle forze a Le Cap si sollevarono. Per sconfiggerli Sonthonax non ricorse solo ai mulatti ma riun\u00ec una forza di 10000 schiavi ai quali venne concessa la libert\u00e0. Essi riuscirono a sconfiggere e cacciare Galbaud, ma la liberazione di un cos\u00ec grande numero di schiavi irrit\u00f2 i mulatti schiavisti. Privato del suo principale appoggio ed essendo imminente l'invasione inglese, Sonthonax cerc\u00f2 l'appoggio dei neri per i quali il 29 agosto del 1793 decret\u00f2 l'emancipazione generale nel nord di Saint-Domingue, emancipazione che poi fu estesa a tutta la colonia. Il 4 febbraio del 1794 la Convenzione Nazionale Francese dichiar\u00f2 abolita la schiavit\u00f9.\nLa guerra contro Gran Bretagna e Spagna.\nGran Bretagna e Spagna videro nella ricca colonia di Saint-Dominigue un appetitoso bottino oltre che l'opportunit\u00e0 di privare la Francia di una delle sue maggiori fonti di risorse. In particolare la Gran Bretagna invi\u00f2 nel 1794 una spedizione la cui consistenza numerica \u00e8 incerta, probabilmente varie decine di migliaia, che occup\u00f2 Port-au-Prince e altri centri costieri. La Spagna, invece, tent\u00f2 di guadagnarsi la simpatia degli schiavi promettendo la liberazione, e attacc\u00f2 la colonia dalla parte spagnola dell'isola. I principali capi della ribellione degli schiavi passarono a combattere per la Spagna. La parte francese dell'isola risult\u00f2 occupata sia dalla Marina britannica sia dalle truppe spagnole a cui si unirono molti realisti francesi bianchi. Le forze francesi furono sconfitte nelle zone costiere dagli inglesi e in gran parte dell'interno dagli spagnoli.\nToussaint Louverture.\nIl 5 maggio 1794, Toussaint Louverture, liberatore haitiano che dal 1791 era passato agli spagnoli, influenzato dai commissari e dal generale in capo Etienne Laveaux, si un\u00ec ai francesi. L'esercito che stava al suo comando, nel quale vi erano soldati neri, mulatti e alcuni bianchi, attacc\u00f2 i suoi antichi alleati e prese una dozzina di citt\u00e0. In un anno, e grazie alla sua abilit\u00e0, ricacci\u00f2 gli spagnoli fino agli estremi orientali dell'isola e sconfisse i suoi vecchi capi che erano rimasti leali alla Spagna. Nel marzo del 1796, salv\u00f2 Laveaux, che aveva avuto dei problemi durante una ribellione di mulatti a Cap-Fran\u00e7ais.\nInvece la lotta contro i britannici risult\u00f2 pi\u00f9 complicata. Touissant non li pot\u00e9 scacciare n\u00e9 al nord n\u00e9 all'ovest. Nel sud il generale mulatto Andr\u00e9 Rigaud riusc\u00ec solo a contenerli. Il ritorno di Sonthonax come commissario civile nel maggio del 1796 limit\u00f2 l'ambizione di Toussaint che voleva diventare l'unico dirigente. Tuttavia riusc\u00ec a far eleggere deputati Laveaux e Sonthonax e cos\u00ec tornarono nella capitale.\nGrazie alle armi arrivate con la commissione del 1796 Louverture aveva un esercito di 51\u00a0000 soldati (tra di loro 3000 bianchi). Riprese la lotta contro i britannici e riport\u00f2 diverse vittorie, anche se nessuna di esse fu decisiva. Stanchi di questa resistenza, sia per le battaglie che per le malattie, prima di un possibile contrattacco di Touissant dalla Giamaica, e con poche possibilit\u00e0 di vittoria, i britannici decisero di negoziare. Louverture riusc\u00ec a separare dalle trattative l'ultimo generale civile Julien Raimond e l'ultimo generale in capo H\u00e9douville, arrivati nel marzo del 1798. Per sbarazzarsi di H\u00e9douville, Louverture coinvolse i neri del nord che il 16 ottobre 1798 si ribellarono al generale, che aveva imposto il disarmo dei neri, il che obblig\u00f2 H\u00e9douville a riparare immediatamente in Francia insieme a numerosi bianchi. Il 31 agosto 1798, i britannici lasciarono l'isola de Hispaniola.\nUna volta libero dal controllo francese, Louverture si rivolse al capo dei mulatti, Rigaud. Louverture, assecondato dai generali Jean-Jacques Dessalines e Henri Christophe, approfitt\u00f2 di un incidente per provocare Rigaud il quale diede inizio alle ostilit\u00e0 nel giugno del 1799 con la \"Guerra de los Cuchillos\". A cominciare da novembre la fazione mulatta si posizion\u00f2 nel porto strategicamente importante di Jacmel, nella costa meridionale. Alexandre S\u00e1bes, chiamato \"P\u00e9tion\", cominci\u00f2 la difesa, e Jean Jacques Dessalines diresse l'assalto. La caduta di Jacmel nel marzo del 1800 pose fine alla rivolta e Rigaud e P\u00e9tion, insieme ad altri dirigenti, andarono in esilio in Francia.\nTouissant sconfisse le truppe dei suoi nemici dopo una sanguinosa guerra.\nDesideroso di ristabilire l'economia del paese, Louverture pubblico il 12 ottobre 1800 una serie di leggi sulle colture che obbligava i neri ai lavori forzati nelle coltivazioni, per cui si gener\u00f2 un forte malcontento. Alla fine di ottobre i neri del Nord si ribellarono e decapitarono molti bianchi. In pochi giorni, Toussaint disperse i ribelli e ordin\u00f2 di fucilare 13 leader, tra i quali stava suo nipote, il generale Moise. Per ottenere l'appoggio dei bianchi decret\u00f2 il cattolicesimo come religione di Stato.\nCon questi eventi si liber\u00f2 dai suoi nemici interni e dalle autorit\u00e0 francesi, anche se mai proclam\u00f2 l'indipendenza. Nel gennaio del 1801 invase la parte spagnola dell'isola (che nel 1795 fu ceduta alla Francia con il Trattato di Basilea) e l'annesse, liberando gli schiavi. Il 9 maggio dello stesso anno, propone un progetto per una nuova Costituzione, per il quale la colonia, anche se si proclamava parte integrante della Francia, sarebbe riuscita a garantirsi l'autogoverno. La Costituzione fu respinta da Napoleone Bonaparte, che decise di inviare una spedizione per riconquistare l'isola e ripristinare la schiavit\u00f9.\nLa spedizione militare francese del 1802.\nNapoleone aveva il desiderio di stabilire un grande impero coloniale in America per il quale compr\u00f2 dalla Spagna l'enorme territorio della Louisiana, da secoli conteso tra Spagna e Francia e ora voleva recuperare il controllo totale della sua principale colonia: Saint-Domingue. Nel gennaio 1802 una grande spedizione militare di 24\u00a0000 uomini, al comando del cognato di Napoleone, il generale Victor Emanuel Leclerc, arriv\u00f2 ad Haiti, facendo in un primo momento agli abitanti di Haiti false promesse di non reintrodurre la schiavit\u00f9 e di rispettare i gradi militari degli haitiani. In questa spedizione tornarono Rigaud e P\u00e9tion, i leader mulatti esiliati da Louverture. I francesi governarono anche la parte orientale di Hispaniola per un periodo di sei anni fino a quanto non furono espulsi da un gruppo di dominicani sotto il comando di Juan S\u00e1nchez Ram\u00edrez che ricondussero la parte orientale dell'isola sotto il dominio spagnolo.\nPer\u00f2 Louverture, con una parte della popolazione haitiana, non si lasci\u00f2 ingannare. Si rifugi\u00f2 in una posizione pi\u00f9 sicura, seguendo la tattica della terra bruciata e firm\u00f2 un patto di amicizia con la Gran Bretagna. Cristophe incendi\u00f2 Le Cap prima dell'arrivo degli invasori. Port-de-Paix, Saint-Marc e Gona\u00efves corsero lo stesso rischio. Il generale Maurepas si arrese a Port-de-Paix. Toussaint stesso fu sconfitto a Ravine-\u00e0-Couleuvres e Dessalines a Port-de-Paix. Leclerc intu\u00ec i piani di Toussaint e ordin\u00f2 la marcia delle sue truppe contro Les Cayes, che stava a Cr\u00e8te-\u00e0-Pierrot, dove si svolse, dall'11 marzo al 24 marzo, la battaglia pi\u00f9 grande della storia haitiana. Nella parte spagnola dell'isola vi fu appena una leggera resistenza, per\u00f2 nella citt\u00e0 di Santo Domingo, il governatore haitiano, generale Paul Louverture, non volle arrendersi, contro il desiderio dei dominicani, che si erano alleati con i francesi, che dopo una strenua lotta presero la piazza.\nIl 2 maggio 1802, Toussaint offr\u00ec la sua capitolazione in cambio della libert\u00e0 e dell'integrazione del suo esercito in quello francese. Le promesse non furono rispettate e fu reintrodotta la schiavit\u00f9 come nelle altre colonie e, grazie a un inganno, con la cattura il 7 giugno di Louverture che si era ritirato in una fattoria e fu inviato in Francia (Fort de Joug), dove mor\u00ec in carcere. Questo tentativo di privare gli haitiani del loro leader risult\u00f2 un fallimento perch\u00e9 i militari haitiani, abituati a combattere contro inglesi e spagnoli, intuirono che avrebbero seguito la stessa sorte e si ribellarono.\nL'arresto di Toussaint, seguito da un ordine di disarmo generale della popolazione, esalt\u00f2 gli spiriti, e Charles Belair si proclam\u00f2 generale in capo dei ribelli. Il generale Dessalines (passato ai francesi) ottenne l'autorizzazione da Leclerc per combatterlo, e lo prese in un'imboscata. Giudicato davanti a un Consiglio di guerra, Belair fu fucilato.\nTappe.\nLa lotta per l'indipendenza in Haiti si sviluppa in varie tappe. Nella prima tappa i grandi proprietari terrieri, gli schiavi, i commercianti e i bianchi poveri (chiamati piccoli bianchi) si unirono nel movimento rivoluzionario che si stava costituendo nella metropoli e formarono un'assemblea locale, che rivendicava la fine della colonizzazione. Nella seconda tappa i mulatti liberi cominciarono ad appoggiare la rivoluzione metropolitana, credendo che in questo modo avrebbero potuto ottenere dai bianchi residenti uguali diritti per gli uomini liberi, indipendentemente dal colore della pelle. Tuttavia nel 1790, i piantatori bianchi repressero duramente le rivendicazioni di libert\u00e0. E questi, a loro volta, furono costretti ad allearsi, un anno dopo con due altri gruppi: gli schiavi e i neri maroons.\nLa Guerra d'Indipendenza.\nLa politica di sangue inaugurata da Leclerc mostr\u00f2 agli ufficiali di colore che con i francesi non c'era sicurezza per loro. Cos\u00ec dalla notte fra il 13 e il 14 ottobre 1802 il mulatto P\u00e9tion e Clerveaux disertarono. Christophe e Dessalines non tardarono a unirsi a loro. Da questo momento le bande che saccheggiavano i campi ebbero dei \"leader\" e cominci\u00f2 la vera guerra di liberazione. Mentre si svolgeva tutto questo, Leclerc mor\u00ec di febbre gialla e prese il potere il generale Rochambeau.\nP\u00e9tion riconobbe Dessalines generale in capo dei ribelli (nella conferenza segreta di Arcahaie), e ci\u00f2 port\u00f2 la maggior parte dei capi a fare lo stesso. Alla fine del 1802, Dessalines, affiancandosi a Christophe e P\u00e9tion, prese la guida della lotta per l'indipendenza e realizz\u00f2 l'unit\u00e0 dei neri e dei mulatti. Fino al 1803, il Sud aveva assistito agli eventi senza prendervi parte. Alla fine il generale Nicolas Geffrard arrest\u00f2 il movimento di liberazione. Dessalines svolse un'attivit\u00e0 straordinaria dal novembre del 1802 per tutto il nord-est e l'ovest. Dopo aver creato il 18 maggio 1803 la bandiera nazionale, fraternizz\u00f2 nella pianura di Las Cayes con Geffrard.\nLa guerra si generalizz\u00f2 contro l'esercito sempre pi\u00f9 ridotto di Rochambeau e in seguito di una serie di campagne (J\u00e9r\u00e9mie, Jacmel, Saint-Marc, Fort-Libert\u00e9 e Anse-\u00e0-Veau), l'11 ottobre, Port-au-Prince capitol\u00f2 e il 17 Geffrard entr\u00f2 a Las Cayes. Alla fine del mese, la Francia conservava solo M\u00f4le Saint-Nicolas e La Cap, che Dessalnes decise di prendere, concentrando 20\u00a0000 uomini a Limb\u00e9. Comprendendo che un assedio era preferibile a un'offensiva, il 18 novembre inizi\u00f2 a bombardare i forti di Breda e di Charrier. Questa campagna terminata il 18 novembre 1803 con una decisiva vittoria haitiana nella Battaglia di Verti\u00e8res, che obblig\u00f2 le truppe francesi a capitolare a La Cap. Il 4 dicembre, Rochambeau capitol\u00f2 a M\u00f4le Saint-Nicolas, terminando in questo modo la guerra d'indipendenza.\nPrimi anni d'indipendenza.\nIl 1\u00ba gennaio 1804 Dessalines proclam\u00f2 l'indipendenza a Gona\u00efves. In questa maniera Haiti divenne il primo Stato indipendente dell'America Latina ed il primo Stato di colore. Dessalines, uno schiavo nero nato nelle piantagioni del Nord, divenne capo nel neo-costituito Stato haitiano. Decise dopo un anno dal suo mandato di auto-proclamarsi imperatore con il nome di Jacques I. L'imperatore diede al suo governo una forte impronta nazionalista e nello stesso tempo cerc\u00f2 di consolidare il suo potere personale creando uno Stato autocratico, simile alla Francia di qualche anno prima. I suoi metodi autoritari, in aggiunta dei combattimenti in tutta l'isola portarono a una decadenza dell'impero, che port\u00f2 l'est dell'isola a essere recuperato dalla Spagna, mentre nella parte occidentale si ord\u00ec un complotto tra i generali Christophe e Petion per assassinare l'imperatore nel 1806.\nGli istigatori del complotto, a causa delle loro divergenze, lottarono per ottenere il comando e questo port\u00f2 a una divisione del territorio dal 1806 e la guerra si trascin\u00f2 fino al 1810. Henri Christophe, uno schiavo, stabil\u00ec nel nord uno Stato che nel 1811 sarebbe diventato un regno, proclamandosi Henri I; nel Sud il mulatto Alexandre P\u00e9tion govern\u00f2 una repubblica, che diede appoggio in armi e soldi a Sim\u00f3n Bol\u00edvar, in cambio dell'abolizione della schiavit\u00f9 in tutti i territori che avesse liberato. P\u00e9tion era convinto che solo l'indipendenza di tutta l'America Latina garantiva quella di Haiti, e per questo malvisto dalle potenze europee e dagli Stati Uniti. Morto P\u00e9tion nel 1818, il generale Jean Pierre Boyer \u00e8 eletto presidente della repubblica e quando Henri I si suicida, riconquista il nord del paese nel 1820 consolidando la repubblica.\nAspetti negativi dell'Indipendenza.\nIl presidente statunitense Thomas Jefferson, proprietario peraltro di diversi schiavi, non riconobbe l'indipendenza di Haiti. Il Congresso degli Stati Uniti proib\u00ec il commercio con Haiti, cos\u00ec come la Spagna e la Francia, ponendo il nuovo Stato in una condizione di blocco e isolandolo dai suoi mercati tradizionali. Del resto ci\u00f2 non deve stupire, uno Stato formato da un ex colonia, governato dagli schiavi, e per giunta piuttosto ostile ai bianchi (verso i quali almeno per un trentennio si mantenne un comprensibile rancore), era inaccettabile per le potenze coloniali e schiaviste, quali gli Stati Uniti, la Francia, il Portogallo e la Spagna; solo la Gran Bretagna (e solo in funzione anti-francese) mantenne alcuni canali di comunicazione diplomatica ed economica con l'isola.\nHaiti ottenne solo nel 1862 il riconoscimento dalla Francia, e solo dopo un esoso e innaturale risarcimento di 150 milioni di franchi in oro, per le piantagioni espropriate dagli schiavi durante la rivoluzione. In seguito fu riconosciuta in maniera inequivocabile anche dal Regno Unito. La rivolta aveva spossessato di enormi propriet\u00e0 anche la Chiesa, che oltre tutto aveva perso la capacit\u00e0 di reprimere il vud\u00f9 con l'inquisizione, per tale motivo tutti gli ecclesiastici abbandonarono l'isola, e occorsero 60 anni per aspettare che lo Stato di Haiti ottenesse il riconoscimento dallo Stato della Chiesa. Significativamente il riconoscimento degli Stati Uniti avvenne durante la presidenza di Abraham Lincoln, contemporaneamente alla guerra civile e all'abolizione della schiavit\u00f9 negli USA. I riconoscimenti diplomatici di Haiti in Sudamerica furono contrastati e talvolta ritirati (su pressione spesso della Chiesa cattolica). Infatti la rivoluzione fu vista con favore dalla generazione di Sim\u00f3n Bol\u00edvar, ma poi alcuni governi, come quello della Colombia, ritirarono il riconoscimento; il Venezuela addirittura lo interruppe fino al 1870.\nQuesto isolamento diplomatico obblig\u00f2 i primi governi del dopo indipendenza a massicce spese militari e nella costruzione di imponenti fortificazioni, poich\u00e9 non vi era alcuna garanzia che l'isola non sarebbe stata assalita dai francesi, desiderosi di riconquistarla (in mancanza di un trattato di pace la Francia la considerava ancora una sua colonia), oppure da parte di altre potenze schiaviste.\nUn altro grave problema fu quello economico, acuito dal mancato riconoscimento internazionale e dalla derivante difficolt\u00e0 di aprire l'isola ai commerci e ai capitali internazionali. In particolare la ricchezza di Haiti, durante l'epoca coloniale, derivava dalle piantagioni di zucchero e caff\u00e8 (e in misura minore indaco, cacao, vaniglia), le quali erano produttive soprattutto grazie al massacrante lavoro a bassissimo prezzo degli schiavi e alla possibilit\u00e0 di esportare il prodotto finito in Europa. Ma queste piantagioni erano state in buona parte distrutte dalla guerra, gli schiavi liberati non volevano tornare a coltivare la canna da zucchero, preferendo coltivazioni meno produttive ma meno sfiancanti, inoltre l'esportazione dei prodotti avveniva pi\u00f9 grazie al contrabbando che al commercio, visto che la repubblica (o l'impero) di Haiti per molti stati europei (e i loro imperi coloniali) e per gli USA ufficialmente non esisteva.\nLa seconda occupazione della parte orientale dell'isola.\nNel 1821, la parte orientale dell'isola, ribellandosi al dominio spagnolo dichiar\u00f2 la propria indipendenza il 1\u00ba dicembre 1821. Approfittando dell'appello di alcuni insorti, Boyer invase il paese nove settimane dopo l'indipendenza, entr\u00f2 a Santo Domingo il 9 febbraio 1822 e riun\u00ec l'isola.\nL'occupazione militare durata 22 anni, fino alla caduta di Boyer, \u00e8 generalmente visto come un periodo di brutalit\u00e0, anche se la realt\u00e0 fu pi\u00f9 complessa. Durante i ventidue anni avviene l'esproprio dei grandi proprietari terrieri e le riforme per sfavorire le esportazioni di prodotti agricoli, per rendere obbligatorio il servizio militare, limitare l'uso della lingua spagnola e di eliminare tradizioni come il combattimento dei galli. Questo rafforza i sentimenti nazionali dei dominicani, che si differenziarono dagli haitiani per lingua, razza, religione e costumi. Tuttavia questo periodo ha consentito la fine della schiavit\u00f9 anche nella parte orientale dell'isola.\nBoyer lotta per il riconoscimento dell'indipendenza di Haiti.\nNel 1814, re Luigi XVIII invi\u00f2 tre emissari a Santo Domingo, Dauxion Lavaysee, Draverman Petion e Franco de Medina de Cristopher per far riconoscere la sua autorit\u00e0. Per alcuni significava solo il ripristino della schiavit\u00f9, per altri era solo una missione di spionaggio. Ci\u00f2 si concluse con la condanna a morte di Franco de Medina. Una seconda missione arriver\u00e0 nel 1816 con il proposito di estendere un protettorato sull'isola, proponendo Petion come governatore. I due emissari francesi, Fontanges ed Esmangard, furono allontanati, come gli altri. Oltre a questi, pi\u00f9 di dieci missioni ufficiali e non ufficiali furono inviate tra il 1816 e il 1823.\nBoyer propose un risarcimento da pagare agli ex coloni in cambio del riconoscimento dell'indipendenza. I negoziati, all'inizio, non furono considerati. Al contrario, il nuovo re francese Carlo X firma, il 17 aprile 1825, un decreto che concede l'indipendenza in cambio di un pagamento come risarcimento di 150 milioni di franchi in oro da pagare in cinque anni e una flotta di 14 navi. Tale somma rappresentava 10 anni di entrate fiscali del paese, ma Boyer fu d'accordo. Nel 1826, Haiti fu riconosciuto da quasi tutte le nazioni (tranne gli Stati Uniti). Boyer introdusse una tassa speciale, che divenne molto impopolare, e negozi\u00f2 un prestito di 30 milioni, mentre invocava la riduzione del debito. Questo fu ridotto a 90 milioni pagabili in trent'anni, nel mese del febbraio del 1838.\nImportante legislatore, Boyer fece ratificare un codice rurale nel maggio 1826 che istituiti il capo agrario e le corv\u00e9e per la manutenzione delle strade. Nel mese di gennaio 1843 il sud del paese si ribell\u00f2. Con le truppe sconfitte, Boyer abdic\u00f2 e fu esiliato il 13 febbraio 1843.\nInstabilit\u00e0 e caos.\nApprofittando dell'esilio di Boyer, un'insurrezione dominicana cacci\u00f2 la guarnigione haitiana da Santo Domingo il 27 febbraio 1844 e proclam\u00f2 l'indipendenza della Repubblica Dominicana dopo 22 anni di occupazione militare. Per tre quarti di secolo, Haiti sprofond\u00f2 nell'instabilit\u00e0 e nella violenza politica, divisa tra l'\u00e9lite mulatta - prevalentemente rurale e dominante nel sud - e i neri - i pi\u00f9 influenti proprietari terrieri del nord. Inoltre, con alcune eccezioni, i leader non si sono curati della societ\u00e0 o dell'economia.\nRiviere H\u00e9rard, successore di Boyer fu rovesciato dopo quattro mesi. Il Senato scelse poi di non nominare un presidente troppo anziano. Tre anziani o analfabeti si successero in due anni, mentre le rivolte non accennavano a cessare. Il 1\u00ba marzo 1847 il Senato elegge Faustin Soulouque, analfabeta nero il quale non era neppure un candidato. Egli si dimostr\u00f2 presto ambizioso e determinato. Il 25 agosto 1849 il Parlamento lo proclam\u00f2 imperatore. Diede il via ad una serie di eventi disastrose per il paese. Il pagamento del debito dovette essere interrotto. Inizi\u00f2 una dura repressione contro i mulatti e governato come un despota per dieci anni. Inoltre fall\u00ec due volte per rioccupare militarmente la Repubblica Dominicana. Il 15 gennaio 1859 fu spodestato dal generale mulatto Nicolas Geffrard.\nGeffrard restaur\u00f2 la Repubblica e negozi\u00f2 un Concordato con la Santa Sede, firmato a Roma il 28 marzo 1860. Haiti fu riconosciuta dagli Stati Uniti da Abraham Lincoln il 5 giugno 1862. Geffrard istitu\u00ec l'istruzione pubblica e primaria superiore. Con il suo codice rurale del 1863 introdusse le corv\u00e9e per costruire le strade, canali e fontane. Incoraggi\u00f2 l'esportazione del cotone e l'esercito fu ridotto della met\u00e0. Ma le finanze restarono fragili. Il 31 dicembre 1863, un crimine di stregoneria su una bambina fu ripreso dalla stampa internazionale, da allora, il vud\u00f9 fu assimilato alla stregoneria. Di fronte a una rivolta di tutta la regione dell'Artibonite, Geffrad rassegn\u00f2 le dimissioni il 13 marzo 1867.\nL'autoritarismo brutale divenne la norma, decisivo in un susseguirsi di rivolte. Il nuovo presidente, Salnave nell'ottobre 1867 incitando la popolazione contro la Camera dei Deputati, la chiuse. Il Nord e il Sud si separarono nel 1868. Gruppi di contadini armati, chiamati \"caco\" furono organizzati nel Nord. Sempre pronto alla rivolta e alla presa del potere. Diversi colpi di stato si succedettero. L'abbandono era tale che nel giugno 1872 il governo tedesco us\u00f2 la forza militare per ottenere l'adempimento ad Haiti di un debito verso la Germania.\nNel mese di settembre del 1883, durante una rivolta borghese a Port-au-Prince, il presidente nero Lysius Salomon massacr\u00f2 4\u00a0000 mulatti. Solo davanti a un eventuale intervento straniero torn\u00f2 la calma. Solomon, tuttavia, fu in grado di ripristinare le finanze del paese, terminando di pagare i debiti. Svilupp\u00f2 l'istruzione secondaria e rurale. Davanti a una rivolta a Port-au-Prince, fu costretto all'esilio nel mese di agosto 1888.\nDopo pi\u00f9 di un anno di anarchia, Florvil Hyppolite prese il potere. Nel 1891, gli Stati Uniti chiesero di farsi concedere un ponte che si trova nel nord-ovest del paese: il molo San Nicola. Lo stesso anno, prima di un ammutinamento di alcune delle sue guardie, furono massacrate 150 persone. Egli svilupp\u00f2 la comunicazione telefonica ma sotto il suo governo si svilupp\u00f2 anche una forte inflazione. Nel 1896, le ribellioni ripresero, mentre Hyppolite mor\u00ec di attacco cardiaco.\nLo Stato haitiano fu talmente screditato, che nel 1897, in seguito all'arresto di un residente tedesco, la Germania invi\u00f2 due navi da guerra per chiedere il risarcimento esorbitante di 20\u00a0000 dollari e le scuse ufficiali dal Capo dello Stato, Tir\u00e9sias Simon Sam. Le lotte tra le fazioni militari ripresero. Tra il 1908 e il 1915 si succederanno nove presidenti.\nL'occupazione Usa: 1915-1934.\nA partire dal 1908, molte compagnie statunitensi ottennero inique concessioni per la costruzione di ferrovie e lo sviluppo di piantagioni di banane da espropriare ai contadini. Nel 1910, la banca statunitense National City acquis\u00ec una quota significativa della Banca della Repubblica di Haiti, banca centrale controllata dal ministero del tesoro e che aveva il monopolio dell'emissione delle banconote.\nI possibili effetti su Haiti della prima guerra mondiale allarmarono gli Stati Uniti. La comunit\u00e0 di origine tedesca esercitava un potere economico dominante. La maggior parte del commercio marittimo era detenuto da tedeschi, che erano spesso alleati con le ricche famiglie mulatte locali. Gli Stati Uniti decisero di occupare militarmente Haiti. Il 28 luglio 1915 la folla linci\u00f2 Villebrun Guillaume Sam, della legazione di Francia, in seguito al massacro di 167 prigionieri politici.\nI ribelli \"caco\" furono guidati da Rosalvo Bobo, che si proclamava fortemente antistatunitense. Il presidente U.S.A. Woodrow Wilson invi\u00f2 lo stesso giorno i marines a Port-Au-Prince. Sbarcarono sull'isola senza quasi sparare un colpo. In sei settimane, gli Stati Uniti fecero eleggere un presidente, il presidente del Senato Philippe Sudre Dartiguenave e firmarono un trattato, base locale dell'occupazione, e nel quale presero parte dell'amministrazione. L'amministrazione Usa ebbero il diritto di veto sulle decisioni del governo di Haiti e i marines presero servizio nelle province. Cos\u00ec il 40% delle entrate del governo passarono sotto il controllo diretto degli Stati Uniti. L'esercito fu sciolto a favore di una forza di polizia, destinata a mantenere l'ordine interno. Gli ufficiali erano tutti statunitensi. Le istituzioni locali, tuttavia, restarono nelle mani degli haitiani.\nNel 1917 il presidente Dartiguenave chiese lo scioglimento della Camera che aveva rifiutato di approvare una Costituzione ispirata dal Segretario della Marina degli Stati Uniti: Franklin Delano Roosevelt. Ci\u00f2 fu fatto dalla polizia, guidata dal Marine Smedley Butler. Nel 1918 fu approvato con un referendum (cui partecip\u00f2 per\u00f2 solo il 5% degli elettori). Di ispirazione liberale, permise la propriet\u00e0 della terra agli stranieri.\nGli occupanti statunitensi erano fortemente razzisti. Questo atteggiamento dissemin\u00f2 particolare sgomento tra l'\u00e9lite mulatta, costituita da individui francofoni e istruiti. La rabbia gener\u00f2 un nuovo orgoglio razziale, che si espresse attraverso una nuova generazione di storici, di scrittori (come Jacques Rumain) e di artisti. Nel 1918 alcune strade furono costruite mediante le corv\u00e9e. La reazione popolare fu violenta. Alla fine dell'anno il paese fu in uno stato di insurrezione. I contadini armati, soprannominati \"caco\" arrivarono a 40\u00a0000. Il loro leader era Carlo Magno Peralte, che arriv\u00f2 ad attaccare la capitale, Port-au-Prince, nell'ottobre 1919. Ci vollero due anni perch\u00e9 i Marines sedassero la ribellione.\nIn seguito alla brutalit\u00e0 di questa repressione davanti all'opinione pubblica e senza pi\u00f9 una giustificazione della guerra contro la Germania, gli Stati Uniti, inviarono nel 1921 una commissione d'inchiesta del Senato statunitense. Nel 1922, approfittando dell'elezione di un altro presidente Louis Borno, fornirono ad Haiti un aiuto politico ed economico in cambio dell'occupazione. S'installa allora, quella che l'opposizione definisce, la doppia dittatura di Louis Borno e dell'alto commissario, il generale John Russel. La politica doganale fu modificata. Le finanze pubbliche furono riorganizzare e il debito ridotto. La moneta locale, il gourde, fu parificato al dollaro, assicurando la stabilit\u00e0, ma con il rischio di sopravvalutazione.\nLa National City Bank fu criticato per le pratiche sleali come il rifiuto di pagare al governo di Haiti gli interessi sui depositi, che furono trasferiti a New York. Pagarono gli interessi fino al 1922, ma solo ad un tasso del 2% invece del 3,5% concesso agli altri titolari. Secondo il senatore ed economista Paul Douglas questo equivale ad una perdita di un milione di dollari in interessi. L'amministrazione e l'esercito furono professionalizzati e la corruzione repressa. Le forze di polizia diventarono efficaci.\nL'istruzione pubblica, a lungo trascurata, fu ripresa dalle scuola elementare e concentrata sulla formazione professionale, tuttavia ne beneficiarono soprattutto le classi abbienti. Le infrastrutture conobbero una crescita senza precedenti, il sistema telefonico fu installato a Port-au-Prince, i porti furono dotati di moli e fari, il servizio sanitario pubblico fu sviluppato con ospedali e cliniche nel paese. 1\u00a0700\u00a0km di strade furono create e manutenute. Fu introdotta la coltivazione di sisal e le esportazioni di zucchero e il cotone furono sviluppati. Tuttavia, questa marcia forzata verso la modernit\u00e0 fatta a scapito della democrazia, port\u00f2 allo scioglimento del Senato. Borno fu rieletto da un Consiglio di Stato formato da membri scelti da lui stesso.\nGli Haitiani mantennero una forte ostilit\u00e0 verso l'occupazione statunitense, che non esit\u00f2 ad usare le armi. Nel 1929, la crisi economica ridusse le esportazioni agricole, mentre le imposte e le nuove norme non favorirono i contadini. Il 6 dicembre, dei contadini si scontrarono con i Marines. L'opposizione si spezz\u00f2. Il presidente statunitense Herbert Hoover propose al Congresso l'invio di una commissione d'inchiesta al fine di ritirarsi da Haiti. Essa fu diretta da William Cameron Forbes. Nell'aprile 1930 fu eletto un presidente provvisorio: le elezioni legislative furono organizzate da Louis Eugene Roy. Nel mese di novembre, St\u00e9nio Vincent fu eletto alla presidenza. Le truppe statunitense partirono il 21 agosto 1934. Gli Stati Uniti mantennero il controllo doganale fino al 1946.\nLa dittatura di Duvalier.\nIn seguito ci fu un ritorno alle tendenze autoritarie. Due volte, nel 1946 e nel 1950, una giunta militare assicur\u00f2 il passaggio del potere: nel 1946 fu a favore di Dumarsais Estim\u00e9, che fu favorevole ai diritti dei neri e organizz\u00f2 la mostra internazionale nel dicembre 1949. Nel mese di ottobre 1950, l'esercito organizz\u00f2 le prime elezioni presidenziali a suffragio universale. La partecipazione degli elettori fu bassa. Il colonnello Paul Magloire fu eletto presidente con il 99% dei voti. Alla fine del suo mandato, nel dicembre del 1956, fu costretto all'esilio.\nL'anno 1957 fu turbato da colpi di stato, attacchi e scandali. Il presidente provvisorio Daniel Fignol\u00e9 fu sconfitto dal capo dell'esercito che si era autonominato presidente un mese prima. Nel settembre del 1957, l'esercito organizz\u00f2 nuove elezioni: il medico Fran\u00e7ois Duvalier, detto \"Papa Doc\", fu eletto presidente della Repubblica, con il sostegno dei neri che videro in lui il modo di porre fine al regime dei mulatti.\nFin dall'inizio, Fran\u00e7ois Duvalier impose una politica repressiva, allontanando gli ufficiali inaffidabili dell'esercito, introducendo il divieto di partiti di opposizione, esautor\u00f2 il Parlamento, esigendo l'autorit\u00e0 di governare per decreti (31 luglio 1958). L'8 aprile 1961 sciolse il Parlamento. Duvalier fugg\u00ec da diversi colpi: nel 1958, otto uomini di sorpresa occuparono la caserma Dessalines, a Port-au-Prince, e fece credere di aver portato l'esercito; nel 1959, durante la sua malattia, il suo vice, Barbot, aiutato dai marines statunitensi, imped\u00ec lo sbarco di un commando. Ristabilitosi, Duvalier decise di imprigionare Barbot per sedici mesi.\nTemendo l'opposizione della Chiesa cattolica Duvalier espulse alcuni dei sacerdoti e due vescovi, venendo scomunicato nel 1961. Nel 1966 Duvalier riprese i contatti con il Vaticano. Duvalier si appoggiava a una Milizia paramilitare: i Volontari per la sicurezza nazionale soprannominati \"makout\". Con questa guardia pretoriana personale, neutralizz\u00f2 l'esercito seminando il terrore in tutto il paese e riusc\u00ec a soffocare ogni resistenza. Dopo le voci di complotto all'interno dell'esercito, rafforz\u00f2 la repressione e, il 1\u00ba aprile 1964 si proclam\u00f2 \"presidente a vita\". Fino alla sua morte rimase a capo di una spietata dittatura (solo per l'anno 1967 si calcolano circa 2000 esecuzioni). Nel febbraio del 1971 Fran\u00e7ois Duvalier organizz\u00f2 un plebiscito per designare il figlio, Jean-Claude come suo successore.\nMolti haitiani presero la strada dell'esilio, soprattutto verso gli Stati Uniti e il Qu\u00e9bec. Alla morte di Papa Doc, avvenuta il 21 aprile 1971, Jean-Claude Duvalier, all'et\u00e0 di 19 anni (soprannominato \"Baby Doc\"), divenne presidente della Repubblica. Avvio di una timida liberalizzazione; Jean-Claude Duvalier, scontentando una parte della classe del Nord che aveva sostenuto il padre, spos\u00f2 una mulatta il 27 maggio 1980. Il suo regime sprofond\u00f2 nella corruzione e nell'incompetenza. Il 9 marzo 1983 papa Giovanni Paolo II, in visita ad Haiti, disse in francese: \"C'\u00e8 bisogno di cambiare le cose qui\". La Chiesa cominci\u00f2 a stimolare la riflessione democratica. Nel gennaio 1986, una sollevazione popolare rovesci\u00f2 il figlio di Duvalier, che and\u00f2 in esilio in Francia, il 7 febbraio.\nTuttavia, la fine del Duvalier non signific\u00f2 la fine della dittatura. Una giunta militare guidata dal generale Henri Namphy prese il potere. L'esercito e la vecchia milizia repressero nel sangue le manifestazioni e cercarono di uccidere anche un prete attivista: Jean-Bertrand Aristide. Le elezioni del 29 novembre 1987 furono impedite con l'intervento di un gruppo armato. L'esercito organizz\u00f2 nel mese di gennaio del 1988 nuove elezioni, che furono boicottate. Il presidente eletto, Manigat, fu costretto all'esilio solo dopo due mesi. Nel settembre del 1988, un altro colpo di stato militare port\u00f2 al potere il generale Avril. Spinto dalle pressioni americane, and\u00f2 in esilio nel mese di aprile del 1990, per aprire la strada ad elezioni sotto la supervisione internazionale.\nUn ritorno alla democrazia o al populismo.\nJean-Bertrand Aristide, un ex prete, vince il 16 dicembre 1990 con il 67% dei voti. La sua assunzione alla Presidenza della Repubblica da qualche speranza per il popolo haitiano. Ma il 29 settembre 1991 fu rovesciato da una giunta militare capeggiata dal generale Raoul Cedras, aiutato da parte della CIA e del governo di George Bush; Aristide si rifugi\u00f2 allora negli Stati Uniti. Le Nazioni Unite dichiararono un embargo. Molti rifugiati cominciarono a venire negli Stati Uniti.\nSotto la presidenza di Bill Clinton e con il sostegno del Consiglio di sicurezza delle Nazioni Unite, gli Stati Uniti, in seguito ad una visita da parte dell'ex presidente Jimmy Carter e del generale Colin Powell, inviarono 20\u00a0000 soldati americani, che sbarcarono a Haiti il 19 settembre 1994. Il 15 ottobre 1994 il presidente Aristide \u00e8 reintegrato delle sue funzioni, e nomina primo ministro Ren\u00e9 Pr\u00e9val, eletto Presidente della Repubblica il 17 dicembre 1995. La Costituzione non dava diritto a un secondo mandato per Aristide.\nIl governo Pr\u00e9val affront\u00f2 un'opposizione composta dai suoi ex alleati. Il suo mandato fu caratterizzato da numerosi omicidi politici. Aristide fu dichiarato vincitore nelle elezioni presidenziali del 1996 con il 91% dei voti espressi, ma fu accusato di irregolarit\u00e0 e boicottaggio dall'opposizione. Il paese torn\u00f2 indietro a una situazione pi\u00f9 confusa. Il traffico di droga super\u00f2 il record. Quanto alla classe media, non apprezz\u00f2 mai l'ex-prete, lamentando la sua imprevedibilit\u00e0 e la sua influenza sulle masse. Nel 2001 dei gruppi formalmente non costituiti attaccarono i sostenitori del governo. Questi reagirono allo stesso modo. La politica affront\u00f2 le due parti con la violenza.\nNel 2003 l'opposizione si organizz\u00f2 sotto il nome di gruppo del 184. Con il sostegno degli studenti, e nonostante la repressione dei suoi sostenitori, Jean-Bertrand Aristide si dimise il 29 febbraio 2004 sotto la pressione dei militari francesi e della Marina Americana, avanguardia di una forza internazionale inviate dall'ONU per ripristinare l'ordine nella capitale. Poco dopo la partenza di Aristide, il presidente della Corte di Cassazione di Haiti, Boniface Alexandre, \u00e8, in virt\u00f9 della Costituzione, Presidente \"ad interim\". \"Titid\" - come viene chiamato dalla gente del posto - fu accusato di tutti i mali del paese, dell'arricchimento personale e di crimini politici. Esiliato in Africa, Aristide infine trova accoglienza in Sudafrica, lamentandosi che le truppe straniere lo costrinsero a dimettersi e di lasciare il suo elicottero.\nAlle elezioni del 7 febbraio 2006, tenutasi sotto la supervisione internazionale, la folla di Port-au-Prince spinse gli organizzatori a dare la vittoria a Ren\u00e9 Pr\u00e9val al 1\u00ba turno. Per questo alla fine Aristide lo nomin\u00f2 suo successore. Frodi vengono rilevati dall'opposizione. Fu investito dei pieni poteri il 13 giugno 2006 e si appell\u00f2 all'unit\u00e0 nazionale."}
{"id": "2537357", "revid": "486946", "url": "https://it.wikipedia.org/wiki?curid=2537357", "title": "Football Club Latina", "text": ""}
{"id": "2537358", "revid": "729019", "url": "https://it.wikipedia.org/wiki?curid=2537358", "title": "Pappy Boyington", "text": "Biografia.\nNel 1930, Boyington entr\u00f2 nell'universit\u00e0 di Washington, pratic\u00f2 wrestling e nuoto, termin\u00f2 gli studi nel 1934 con una Bachelor's degree in ingegneria aeronautica. Lavor\u00f2 quindi per la Boeing come disegnatore progettista ed ingegnere.\nInizi\u00f2 la sua carriera militare nel Corpo per l'addestramento di ufficiali della Riserva, nel quale divenne capitano cadetto. Nel giugno del 1934 fu nominato tenente in seconda del Corpo della Riserva dell'artiglieria costiera e prest\u00f2 servizio per un paio di mesi a Fort Worden, vicino a Washington. Il 13 giugno 1935 entr\u00f2 in servizio attivo nel Corpo Volontari della Riserva dei Marines, lasciandolo poi il 16 giugno dello stesso anno.\nDopo l'alternarsi di diversi periodi di arruolamento nell'Aviazione dei Marines, accett\u00f2 un posto nella Central Aircraft Manufacturing Company (CAMCO), un'organizzazione civile che forniva personale di un'Unit\u00e0 Aerea Speciale per la difesa della Repubblica cinese e della \"Burma Road\" durante il secondo conflitto sino-giapponese. L'unit\u00e0 divenne poi nota come Gruppo Volontari Americani, le famose \"Tigri Volanti\", con le quali gli furono attribuiti gli abbattimenti di alcuni aerei da caccia giapponesi.\nNella primavera del 1942 sciolse il suo contratto con il Gruppo e rientr\u00f2 negli Stati Uniti, ove si arruol\u00f2 nel Corpo dei Marines. Fu quindi assegnato all'11\u00ba Gruppo Aeronautico dei Marine. Divenne poi Ufficiale Comandante dello squadrone di caccia VMA-121, installatosi a Guadalcanal.\nSuccessivamente comand\u00f2, con il grado di maggiore, la Marine Fighter Squadron 214 (VMF-214), reparto di volo dello United States Marine Corps, squadriglia divenuta famosa con il soprannome Blacksheep (\"Le Pecore Nere\"). Il velivolo con il quale comp\u00ec le sue maggiori imprese fu il F4U Corsair, con il quale svolse un'intensa attivit\u00e0 nel teatro di guerra del Pacifico. Nelle zone delle Isole Russell-Nuova Georgia e isola Bougainville-Nuova Britannia-Nuova Irlanda, Boyington abbatt\u00e9 14 caccia nemici nei 32 giorni del primo turno di combattimento del suo squadrone. Entro fine dicembre il suo record era salito a 25 aerei nemici abbattuti.\nUn fatto tipico fu il suo coraggioso attacco all'aeroporto di Kahili, nella zona meridionale dell'isola di Bougainville il 17 ottobre 1943. Lui, con 24 aerei da caccia, sorvol\u00f2 in circolo l'aeroporto dov'erano attestati 60 aerei nemici, sfidando il nemico al combattimento. Nella feroce battaglia che segu\u00ec furono abbattuti 20 caccia nemici mentre lo squadrone delle \"Pecore Nere\" rientr\u00f2 alla base senza alcuna perdita.\nLo squadrone di Boyington, stanziatosi a Vella Lavella, si offr\u00ec di abbattere un caccia giapponese Zero per ogni berretto da baseball inviato loro dai giocatori della World Series: essi ricevettero 20 berretti ed abbatterono molti pi\u00f9 aerei nemici.\nBoyington raggiunse il record americano di abbattimenti, con il numero di 26 velivoli nemici abbattuti, il 3 gennaio 1944 sopra il cielo di Rabaul, ma il giorno successivo venne abbattuto anche il suo aereo.\nDopo una ricerca lunga ma vana, Boyington venne dichiarato disperso in combattimento; egli venne recuperato da un sommergibile giapponese, catturato come prigioniero di guerra e trasportato a Rabaul (il sommergibile che lo raccolse in mare venne affondato 13 giorni dopo la sua cattura). Nelle sue memorie Boyington sostiene che lo status vero e proprio di prigioniero di guerra non gli venne mai riconosciuto dai giapponesi ed il suo nome non venne comunicato alla Croce Rossa. Egli trascorse il resto del tempo che mancava alla fine del conflitto (circa 20 mesi) in diversi campi di concentramento giapponesi per prigionieri di guerra: prima, provvisoriamente, a Rabaul, poi alle Isole Chuuk, quindi al campo di \u014cfuna ed infine a quello di \u014cmori, vicino a Tokyo.\nPer le sue imprese eroiche, gli sono state concesse le pi\u00f9 alte onorificenze del Congresso, tra le quali la prestigiosa Medal of Honor and the Navy Cross e dopo la fine del conflitto si conged\u00f2 con il grado di colonnello.\nBoyngton aveva un carattere duro e difficile, noto per il suo scarso rispetto per l'ortodossia. Era anche un forte bevitore, vizio che lo torment\u00f2 negli anni del dopoguerra e che forse fu anche una delle cause dei suoi numerosi divorzi. Lui stesso ammetteva apertamente, che, nei due anni trascorsi come prigioniero di guerra, la sua salute era migliorata notevolmente a causa della forzosa sobriet\u00e0 cui fu costretto. Egli esercit\u00f2 da civile numerose attivit\u00e0 fra le quali anche quelle di arbitro e di lottatore professionista di wrestling.\nNel 1957 fece la sua comparsa come ospite sfidante nella trasmissione televisiva To Tell The Truth.\nDivenne popolare nella met\u00e0 degli anni settanta grazie alla serie televisiva \"La squadriglia delle pecore nere\" (\"Baa Baa Black Sheep\"), drammatizzazione delle vicende del suo squadrone, che tuttavia fu piuttosto poco aderente a quanto egli stesso aveva raccontato in un libro di sue memorie sul tema. Il suo personaggio fu interpretato da Robert Conrad.\nOltre alla sua autobiografia, Boyington scrisse un romanzo sul Gruppo dei Volontari Americani. Tonya \u00e8 una spy story con protagonisti che rappresentano individui realmente esistiti, i nomi dei quali sono alterati mediante semplici trasposizioni di lettere e/o anagrammi.\nBoyington fu un padre assente per i tre figli, che aveva avuto dalla sua prima moglie. Una sua figlia, Janet Boyington, si suicid\u00f2, uno dei figli, Gregory Boyington Jr. divenne ufficiale dell'Aeronautica Militare Americana nel 1960, frequentandone l'Accademia nella Contea di El Paso in Colorado e termin\u00f2 la sua carriera con il grado di tenente colonnello.\nAccanito fumatore, Boyington mor\u00ec nel sonno, probabilmente a seguito di complicazioni dovute ad un tumore, all'et\u00e0 di 75 anni a Fresno in California.\nLa sua salma venne inumata nel Cimitero militare nazionale di Arlington in Virginia il 15 gennaio 1988, nel loculo 7A-150, con tutti gli onori dovuti ad un decorato con Medal of Honor, compresa un'esibizione celebrativa funebre detta Missing Man Formation (\"Formazione in onore del deceduto\"), eseguita da cacciabombardieri F-4 Phantom II di stanza nella base aeronautica del Corpo dei Marine di Andrews."}
{"id": "2537369", "revid": "110157", "url": "https://it.wikipedia.org/wiki?curid=2537369", "title": "Chiesa di Santa Maria di Valverde", "text": "La chiesa di Santa Maria di Valverde si trova a Palermo in piazza Cavalieri di Malta ed \u00e8 uno splendido esempio d'arte barocca.\nStoria.\nEpoca normanno - sveva.\nIl tempio fu costruito nel Trecento, adiacente al vasto convento carmelitano dell'epoca, sorto intorno al XII secolo e rifondato verso il 1315 secondo la regola di sant'Agostino. Solo nel XVI secolo, quando fu ulteriormente ingrandito, il convento torn\u00f2 sotto la regola carmelitana che oggi non esiste pi\u00f9.\nEpoca spagnola.\nDopo i primi interventi del 1514, la chiesa fu totalmente ristrutturata nel 1633 grazie alle donazioni del ricco genovese Camillo Pallavicino, dopo l'entrata in monastero della sua unica figlia. Interrotti probabilmente per la morte del benefattore, i lavori di restauro ricominciarono poco tempo dopo. Il progetto di rinnovamento fu ideato da Mariano Smiriglio, il primo architetto ufficiale del Senato palermitano. A lui si devono le decorazioni in marmo.\nEpoca contemporanea.\nLa chiesa fu seriamente danneggiata durante i bombardamenti della seconda guerra mondiale del 22 febbraio 1943. Alle lesioni strutturali, si accompagnarono le perdite di elementi scultorei della decorazione interna. A causa del crollo di un tratto del soffitto della navata, andavano in rovina parte degli affreschi della volta eseguiti da Antonio Grano: la \"Trasfigurazione\" e \"Storie di Sant'Elia\".\nRiapertura al pubblico nel 1997 dopo un lungo restauro avviato tra il 1979 e il 1980.\nArchitettura.\nL'edificio, ad unica navata, \u00e8 abbellito al suo interno dagli affreschi eseguiti da Antonio Grano nella volta e sulle pareti del coro e da Olivio Sozzi sulla fascia inferiore. Le sculture e le tarsie marmoree disposte all'interno delle quattro cappelle della grande navata (una delle quali dedicata a Santa Lucia) si devono invece ad Andrea Palma e a Paolo Amato. Quest'ultimo realizz\u00f2 anche il portale laterale in pietra grigia. La pianta della chiesa presenta un'aula rettangolare con presbiterio semicircolare e coro all'ingresso, sorretto da un grande arco. Il campanile, suddiviso in tre ordini, fu aggiunto nel 1730.\nInterno.\nAmbienti caratterizzati da grandi colonne tortili e fitte decorazioni marmoree.\nAltare maggiore.\nNell'area presbiteriale gelosie e manufatti lignei che raffigurano degli angeli, pregevoli opere ottocentesche dello scultore palermitano Salvatore Bagnasco. Fiancheggiano il presbiterio due nicchie con altrettante statue raffiguranti i profeti \"Elia\", a sinistra, e \"Eliseo\" a destra.\nMonastero di Santa Maria di Valverde.\nL'istituzione costituiva una filiazione della casa madre o monastero di Santa Maria di Valverde di Messina, quest'ultima aveva giurisdizione sui monasteri dell'Ordine di Sicilia, Calabria e Puglia.\nRicostituito secondo la Regola carmelitana, nel 1315 passa sotto la Regola agostiniana per essere nuovamente retto dai Carmelitani nel 1522."}
{"id": "2537372", "revid": "280159", "url": "https://it.wikipedia.org/wiki?curid=2537372", "title": "Chiesa di S. Maria di Valverde", "text": ""}
{"id": "2537376", "revid": "228587", "url": "https://it.wikipedia.org/wiki?curid=2537376", "title": "Comanche (disambigua)", "text": ""}
{"id": "2537377", "revid": "1543377", "url": "https://it.wikipedia.org/wiki?curid=2537377", "title": "Siti di interesse comunitario della Calabria", "text": "Sono inoltre presenti nella regione Calabria siti di importanza comunitaria, localit\u00e0 di rilevante interesse ambientale in ambito CEE riferiti alla regione biogeografica mediterranea\". Le localit\u00e0, definite con l'acronimo SIC, sono state proposte sulla base del Decreto 25/3/2005, pubblicato sulla Gazzetta Ufficiale della Repubblica Italiana n. 157 dell'8 luglio 2005 e predisposto dal Ministero dell'Ambiente e della Tutela del Territorio e del Mare ai sensi della direttiva CEE ."}
{"id": "2537379", "revid": "372624", "url": "https://it.wikipedia.org/wiki?curid=2537379", "title": "Dune dell'Angitola", "text": ""}
{"id": "2537386", "revid": "38120", "url": "https://it.wikipedia.org/wiki?curid=2537386", "title": "Bat-Mite", "text": ""}
{"id": "2537390", "revid": "152625", "url": "https://it.wikipedia.org/wiki?curid=2537390", "title": "Gregory &quot;Pappy&quot; Boyington", "text": ""}
{"id": "2537395", "revid": "38120", "url": "https://it.wikipedia.org/wiki?curid=2537395", "title": "Bat Mito", "text": ""}
{"id": "2537397", "revid": "38120", "url": "https://it.wikipedia.org/wiki?curid=2537397", "title": "Batmito", "text": ""}
{"id": "2537400", "revid": "38120", "url": "https://it.wikipedia.org/wiki?curid=2537400", "title": "Penitenziario Blackgate", "text": ""}
{"id": "2537404", "revid": "38120", "url": "https://it.wikipedia.org/wiki?curid=2537404", "title": "Blackgate", "text": ""}
{"id": "2537409", "revid": "1710281", "url": "https://it.wikipedia.org/wiki?curid=2537409", "title": "Fort-la-Latte", "text": "Fort-la-Latte \u2013 conosciuto anche come ch\u00e2teau de la Roche Goyon (denominazione originaria, dal nome dei primi proprietari) \u2013 \u00e8 uno dei pi\u00f9 famosi castelli della Bretagna (Francia nord-occidentale).\nSi tratta di una fortezza del XIV secolo (rimaneggiata tra la fine del XVII secolo e l'inizio del XVIII secolo) appartenuta inizialmente alla famiglia Goyon de Matignon e costruita su una scogliera della Baie de la Fresnaye (comune di Pl\u00e9venon), una baia sulla Manica della C\u00f4te d'\u00c9meraude (\u201cCosta di Smeraldo\u201d, dipartimento delle C\u00f4tes-d'Armor, nel nord della Bretagna) situata di fronte a Cap Fr\u00e9hel.\nFort-la-Latte \u00e8 classificato \u201cmonumento storico\u201d dal Ministero della Cultura francese dal 1931 ed \u00e8 stato utilizzato per le scene di numerosi film, tra cui \"I vichinghi\" del 1958.\nCollocazione geografica.\nFort-la-Latte si trova a 4 chilometri a sud di Cap Fr\u00e9hel e a qualche chilometro ad est di Sables-d'Or-les-Pins, nella parte nord-orientale del dipartimento delle C\u00f4tes-d'Armor, quasi al confine con il dipartimento Ille-et-Vilaine.\nCaratteristiche.\nIl castello \u00e8 costruito in ardesia rosa e si erge a ca. 60-70 metri dal mare sottostante.\nIl castello/forte \u00e8 munito di due ponti levatoi e vi si trova, tra l'altro, una cappella, una cisterna d'acqua e un menhir, che - secondo la leggenda - sarebbe il dito di Gargantua.\nStoria.\nPare che una roccaforte a picco sul mare sulla scogliera della baie de la Fresnaye esistesse gi\u00e0 nel X secolo: in particolare, secondo una leggenda, sarebbe stata fatta costruire nel 937 da un Goyon durante il governo di Alano II Barbastorta, duca di Bretagna, per proteggere la costa dagli attacchi dei Normanni.\nLeggende a parte, la costruzione dell'edificio attuale, noto come \u201cRoche de Goyon\u201d, risale solamente al XIV secolo e si deve alla famiglia Goyon de Matignon, nata dall'alleanza tra i Goyon e l'ereditiera dei Matignon: il castello prese il nome di \u201cRoche de Goyon\u201d.\nLa costruzione, ordinata da Stefano III Goyon, inizi\u00f2 negli anni '40 del XIV secolo e fu completata, con la realizzazione del torrione, tra il 1365 e il 1370.\nNel 1379 il castello venne conquistato da Bertrand du Guesclin (1320 \u2013 1380), che lo arred\u00f2 riccamente.\nNei secoli successivi, sub\u00ec gli assedi degli Inglesi (1490) e \u2013 in seno a delle guerre di religione \u2013 dalla Lega Cattolica (1597), che incendi\u00f2 la fortezza.\nIn seguito all'assedio della Lega Cattolica, il castello sub\u00ec dei gravissimi danni e, per questo, venne restaurato tra il 1690 e il 1715 da Garangeau, che \u2013 seguendo il progetto di Vauban \u2013 lo trasform\u00f2 in una fortezza, aggiungendovi dei cannoni per la difesa di Saint Malo dagli attacchi degli Inglesi e degli Olandesi.\nIl castello venne abbandonato nel XIX secolo e, dal 1892, divenne propriet\u00e0 privata: appartenne al Duca di Feltro, al Signore de la Ville le Roulx e al professore Jo\u00fcon de Longrais.\nNel 1931, \u00e8 stato dichiarato monumento nazionale.\nNel 1957, vi venne girato il film hollywoodiano \"I vichinghi\" (\"The Vikings\"), con Kirk Douglas e Tony Curtis.\nFort-la-Latte nel cinema e nella musica.\nFort-la-Latte \u00e8 servito da sfondo per le scene dei seguenti film:\nNel castello, inoltre, \u00e8 stato realizzato anche il video musicale della canzone della band francese Manau \"La Trib\u00f9 de Dana\"."}
{"id": "2537410", "revid": "729019", "url": "https://it.wikipedia.org/wiki?curid=2537410", "title": "Toxocariasi", "text": "La toxocariasi \u00e8 una zoonosi e una sindrome, ampiamente diffusa nel globo, causata dalla invasione del lume intestinale dell'uomo da parte di nematodi del genere Toxocara, specialmente \"toxocara canis\" e \"toxocara cati\" (parassiti frequenti nei cani e gatti e, per vicinanza, anche dell'uomo) che, penetrati per via oro-fecale, migrano verso tutto l'organismo dall'intestino, dove maturano le larve.\nL'uovo si sviluppa nel terreno, seminato dalle feci di cani e gatti malati. Passate all'uomo, il periodo di incubazione della malattia \u00e8 di alcune settimane o mesi, a seconda della quantit\u00e0 di agenti infettanti ricevuti. Le uova, dopo essersi schiuse nell'intestino, danno origine alle larve che, perforando la parete intestinale, attraverso la circolazione sistemica, invadono tutto l'organismo.\nPraticamente tutti gli organi e tessuti possono essere colpiti, ma esiste una predilezione per il SNC, l'occhio, il fegato, il polmone ed il cuore.\nLe larve restano vive nei tessuti infestati per mesi, provocando danni e sensibilizzando i tessuti e causando una reazione granulomatosa focale, anche se dagli studi istologici, raramente \u00e8 possibile riscontrare le larve nelle sezioni di tessuto.\nI pazienti accusano febbre, tosse ed epatomegalia, eruzioni cutanee, splenomegalia e polmonite ricorrente.\nTest per il riconoscimento dell'infezione erano, fino a pochi anni fa, solo il rinvenimento, nei tessuti, dell'agente infestante, il che, a causa delle bassa probabilit\u00e0 di poterne rinvenire, rendeva la diagnosi complicata. Oggi sono disponibili test sierologici affidabili.\nLa prognosi \u00e8 buona, anche perch\u00e9 la malattia \u00e8 autolimitata, terminando in 6 massimo 18 mesi, se non esiste reinfezione.\nNon esiste una prassi terapeutica efficace e provata. Solo il mebendazolo \u00e8 il farmaco che offre i migliori risultati ed \u00e8 considerata la terapia elettiva. Utile la dietilcarbamazina, mentre il prednisone aiuta a placare i sintomi."}
{"id": "2537411", "revid": "339392", "url": "https://it.wikipedia.org/wiki?curid=2537411", "title": "Il commissario Herzog", "text": ""}
{"id": "2537414", "revid": "767487", "url": "https://it.wikipedia.org/wiki?curid=2537414", "title": "Quarentinha", "text": "\u00c8 il maggior marcatore della storia del Botafogo con 313 gol all'attivo e quarto per numero di presenze con 447 partite giocate. In carriera mise a segno complessivamente 488 reti.\nBiografia.\nQuarentinha nacque a Bel\u00e9m da padre originario di Barbados ed ebbe sette fratelli. Il genitore fu calciatore e cessata l'attivit\u00e0 agonistica intraprese la carriera di mercenario.\nAi tempi in cui militava nel Botafogo Quarentinha firm\u00f2 dei contratti scarsamente remunerativi e cos\u00ec, anche per non aver programmato il periodo post-calcistico, dopo essersi ritirato lavor\u00f2 anche come scaricatore di porto presso Itaja\u00ed e successivamente prest\u00f2 servizio per la \"Companhia Estadual de G\u00e1s do Rio de Janeiro\". Qui, nel 1984, fu accusato di aver rubato della benzina, venendo poi assolto. Nonostante le non agiate condizioni economiche visse un'esistenza dignitosa.\nMor\u00ec a Rio de Janeiro nel 1996, all'et\u00e0 di sessantadue anni, a causa di un'insufficienza cardiaca.\nCarriera.\nClub.\nInizi\u00f2 la carriera nel Paysandu - squadra nella quale milit\u00f2 anche il padre Lu\u00eds Gonzaga Lebr\u00eago detto \"\"Quarenta\", da cui il soprannome \"Quarentinha\" (piccolo Quarenta) - e a sedici anni divenne gi\u00e0 titolare. Dopo un passaggio al Vit\u00f3ria Bahia, durante il quale conquist\u00f2 il titolo di campione statale e cannoniere, fu acquistato nel 1954 dal Botafogo. Nel 1956 fu ceduto in prestito al Bonsucesso a causa di divergenze con i dirigenti dovute allo scarso rendimento e si piazz\u00f2 secondo nella classifica cannonieri, convincendo cos\u00ec i vertici del Botafogo a puntare ancora su di lui.\nTornato al \"Fog\u00e3o\" strinse un ottimo rapporto col tecnico Jo\u00e3o Saldanha, il quale lo tratt\u00f2 come un figlio e gli affid\u00f2 anche la fascia di capitano, in un periodo in cui ci\u00f2 risultava essere inusuale per un giocatore di colore. Quarentinha non celebrava mai le sue marcature, ritenendo che segnare fosse semplicemente il suo dovere, provocando per\u00f2 l'irritazione della \"torcida\". In realt\u00e0 tale atteggiamento fu dettato da un carattere particolarmente timido. Fu anche spesso oggetto delle burle del compagno di squadra ed amico Garrincha, che gli attribu\u00ec i soprannomi di \"Cabe\u00e7\u00e3o\" e \"Cabe\u00e7udo\" in riferimento alle dimensioni della sua testa. Col club \"alvinegro\" vinse per tre volte il campionato carioca (1957, 1961, 1962), due Rio-S\u00e3o Paulo (1962, 1964) e si aggiudic\u00f2 il primo posto nella classifica cannonieri del carioca per tre anni consecutivi: 1958 (diciannove gol), 1959 (venticinque) e 1960 (ancora venticinque). Riusc\u00ec per quattro volte a segnare quattro gol nella stessa partita.\nTornato al Vit\u00f3ria nel 1964 a causa di una nuova rottura coi dirigenti del Botafogo - accusati di ipocrisia, vinse quello stesso anno il Campionato Baiano, successo bissato anche la stagione seguente. Successivamente gioc\u00f2 in Colombia, dove vest\u00ec la maglia di tre diversi club nell'arco di altrettante stagioni. Durante questa parentesi fu soprannominato \"El Maestro Quarentinha\". Chiuse la carriera nel 1970, disputando il Campionato Catarinense.\nNazionale.\nCon la Nazionale brasiliana (1959-1963) gioc\u00f2 diciannove match e mise a segno diciassette gol (una delle migliori medie realizzative della storia della squadra), senza per\u00f2 mai disputare un Mondiale. In occasione di una partita giocata in Portogallo e in predicato di essere convocato per la competizione iridata del 1962 si procur\u00f2 una contusione al menisco del ginocchio destro, pregiudicando cos\u00ec la sua partecipazione. L'incidente al ginocchio lo min\u00f2 a tal punto che successivamente non fu pi\u00f9 in grado di riproporsi ai livelli precedenti. Il gol pi\u00f9 importante con la selezione verdeoro fu segnato nella gara di ritorno della Ta\u00e7a Bernardo O'Higgins, contro il Cile, rete decisiva per la vittoria per 1-0."}
{"id": "2537416", "revid": "1502217", "url": "https://it.wikipedia.org/wiki?curid=2537416", "title": "Riserva naturale Foresta demaniale del Circeo", "text": "La riserva naturale Foresta demaniale del Circeo \u00e8 un'area naturale protetta istituita nel 1977.\nOccupa una superficie di 3.070 ha nella provincia di Latina all'interno del Parco nazionale del Circeo."}
{"id": "2537423", "revid": "125413836", "url": "https://it.wikipedia.org/wiki?curid=2537423", "title": "\u00c9douard Le Roy", "text": "Biografia.\nTerminati nel 1892 gli studi secondari s'iscrisse alla Scuola Normale superiore di Parigi nella sezione dedicata alle scienze. Nel 1895 consegu\u00ec il titolo di dottore in matematica e nel 1898 ottenne la laurea in scienze. Inizi\u00f2 ad insegnare in vari licei di Parigi e nel 1909 venne nominato professore di matematiche speciali al rinomato liceo parigino Saint-Louis. Amico ed allievo di Bergson gli succedette nella cattedra di filosofia greca e latina al Coll\u00e8ge de France. Nel 1919 fu eletto all'Accademia delle scienze morali e politiche.\nNel 1945 come successore di Bergson fece parte dei membri dell'Accademia di Francia.\nIl pensiero.\nLa svalutazione della scienza.\nMolto vicino al pensiero di Bergson e di J.-H. Poincar\u00e9, di cui condivide le critiche al positivismo e allo scientismo, Edouard Le Roy \u00e8 convinto che la scienza non fornisca altro che un'utile schematizzazione della realt\u00e0 valida pragmaticamente ma incapace di coglierne la vera essenza.\nCome nota Nicola Abbagnano molto accentuata \u00e8 in lui la critica antipositivistica nei confronti della scienza e del pensiero razionale: \u00abLa critica della scienza \u00e8 perci\u00f2 in lui una svalutazione totale del pensiero discorsivo. Le Roy ritiene che il merito di Bergson sia stato quello di aver affermato la subordinazione dell'idea alla realt\u00e0 e della realt\u00e0 all'azione e perci\u00f2 di aver visto nell'azione il principio e il fine delle cose e nell'intelligenza solo una luce che ci guida e non gi\u00e0 una forza che basti a s\u00e9 stessa.\u00bb\nLa realt\u00e0 \u00e8 un continuo processo di evoluzione che partendo dalla materia, attraverso le forme vitali e l'uomo tende a un sempre maggiore perfezionamento.\nLa scienza soddisfa essenzialmente interessi pratici e a tal fine crea per economicit\u00e0 (secondo Ernst Mach) e comodit\u00e0 (secondo Poincar\u00e9) convenzioni e finzioni di modo che l'intelletto riduce in frammenti la complessit\u00e0 della realt\u00e0 vitale e crea fittiziamente i fatti sperimentali. Come disse Poicar\u00e9: per Le Roy: \u00ab\u00e8 lo scienziato che crea il fatto\u00bb e lo fa ricorrendo a strumenti linguistici che trasformano i \"fatti bruti\", di cui quotidianamente facciamo esperienza, in \"fatti scientifici\", costruzioni artificiose che vengono sintetizzate nelle cosiddette leggi scientifiche che semplificano ci\u00f2 che nella realt\u00e0 \u00e8 molto pi\u00f9 complesso.\nCome ha insegnato la lezione di Bergson la scienza si ostina a descrivere un mondo cristallizzato, \"morto\" e \"rigido\" dove invece opera lo slancio vitale che, segna l'evoluzione dell'uomo verso il regno della Noosfera, della spiritualit\u00e0 collettiva, che ha descritto Teilhard de Chardin.\nQuesta \u00e8 la verit\u00e0 attinta dall'intuizione, reale strumento conoscitivo, che ci permette di cogliere in forma immediata e complessa la realt\u00e0.\nIl pensiero religioso.\nLe concezioni religiose di Le Roy lo fanno considerare vicino alle posizioni del modernismo,\u00absintesi di tutte le eresie\u00bb come fu definito nella enciclica \"Pascendi Dominici Gregis\" pubblicata nel 1907 da papa Pio X.\n\u00c8 sempre l'intuizione, afferma Le Roy, che ci permette di risolvere il primario problema religioso: quello dell'esistenza di Dio su cui ogni argomentazione razionale ha fallito.\nPer Le Roy \u00abL'affermazione di Dio \u00e8 l'affermazione della realt\u00e0 morale come realt\u00e0 autonoma, indipendente, irriducibile, e anche forse come realt\u00e0 prima.\u00bb Dio insomma \u00e8 in noi stessi nella nostra spiritualit\u00e0, nella nostra moralit\u00e0.\nNicola Abbagnano approfondisce questa visione di Le Roy osservando come \u00ab [...] Le Roy dichiara egualmente false le concezioni dell'immanenza e della trascendenza di Dio.\nCertamente, noi non conosciamo Dio che in noi stessi o nel mondo, e mai in s\u00e9 stesso, e da questo punto di vista \u00e8 immanente.\nMa Dio si rivela nel mondo e in noi ' \"mediante un appello di trascendenza, mediante un impulso a dilatarci senza fine, mediante un'esigenza di realizzazione indefinitamente progressiva che oltrepassa ogni realt\u00e0 bell'\u00e8 fatta\" '; e in questo senso \u00e8 trascendente.\nLa trascendenza di Dio \u00e8 in realt\u00e0 per noi ' \"una vocazione di trascendenza\" '; e il problema vero non \u00e8 quello della sua trascendenza, ma piuttosto quello della caduta per la quale l'uomo giunge ad essere in qualche misura separato da lui.\u00bb\nI dogmi.\nSulla questione delle proposizioni dogmatiche che il cristiano deve accettare per vere Le Roy esprime il suo dissenso e non accetta il tentativo di assimilare i dogmi, dando loro una qualche dignit\u00e0 conoscitiva, ad atteggiamenti che si ritrovano anche in altre discipline del sapere come accade con \u00abil comportamento del matematico, che si limiti a volte ad enunciare teoremi di semplice esistenza, e a quello del fisico che accetta spesso fatti di cui \u00e8 incapace di dare una spiegazione teorica, o a quello dello storico che attinge le sue conoscenze sulla semplice base della testimonianza\u00bb.\nIl punto di partenza dei dogmi sono altri dogmi come l'esistenza di Dio, la verit\u00e0 della Rivelazione, l'autorit\u00e0 della Chiesa mentre non \u00e8 cos\u00ec per le affermazioni, ad esempio, del matematico che pur sulla base di \u00ab...un teorema di semplice esistenza, vale a dire un teorema affermante l'esistenza di una soluzione inaccessibile in s\u00e9 stessa, questo matematico \"ragiona\" altrettanto rigorosamente in questo punto, come in tutti gli altri della sua scienza.\u00bb\nRagionamenti che invece non compaiono nella dogmatica cristiana che afferma proposizioni \u00ab misterios[e], singolari, sconcertanti, a cui non corrisponde nulla di analogo nella nostra esperienza umana.\u00bb\nQuindi \u00ab... sta di fatto che i dogmi costituiscono nel loro insieme un fascio di proposizioni inconguagliabile con l'insieme delle scienze positive. N\u00e9 per il loro contenuto, n\u00e9 per la loro natura logica, le formule dogmatiche appartengono al medesimo piano di conoscenza cui appartengono le altre normali proposizioni dell'umano sapere.\u00bb\nIl vero valore del dogma non \u00e8 dunque quello di un impossibile sapere ma quello di escludere proposizioni erronee.\nIl dogma ha essenzialmente un significato pratico, morale quello cio\u00e8 di guidare il credente sulla retta via della dottrina religiosa."}
{"id": "2537429", "revid": "131358", "url": "https://it.wikipedia.org/wiki?curid=2537429", "title": "Varzim SC", "text": ""}
{"id": "2537441", "revid": "836630", "url": "https://it.wikipedia.org/wiki?curid=2537441", "title": "Riserva naturale Laurentino-Acqua Acetosa", "text": "La riserva naturale Laurentino-Acqua Acetosa \u00e8 un'area naturale protetta situata in provincia di Roma e occupa una superficie di 273 ettari nel quartiere romano di Fonte Ostiense, ed \u00e8 catalogata da Roma Capitale come \"area di valore intermedio\".\nTerritorio.\nIl suolo \u00e8 costituito prevalentemente da tufo e si sviluppa sulle pendici del Vulcano Laziale, occupando prevalentemente tre fondovalli: da nord a sud il Fosso del Ciuccio, il Fosso dell'Acqua Acetosa e il Fosso del Vallerano. I primi due raggiungono il Vallerano dopo localit\u00e0 \"il Castellaccio\" (dopo la via Colombo), qualche centinaio di metri prima che questi affluisca nel Tevere.\nIl primo fosso, fortemente urbanizzato, costituisce l'asse attorno al quale si sviluppa l'anello viario del Laurentino 38. \u00c8 parzialmente attrezzato per il tempo libero.\nNel secondo fosso l'uso del territorio \u00e8 vario, essendo presenti aree residenziali e altre destinate all'agricoltura. La sua particolarit\u00e0 deriva dalla presenza nella zona orientale della \"zona archeologica dell'Acqua Acetosa Ostiense\" e, al bordo sud-orientale, della sorgente di acqua minerale San Paolo.\nIl terzo fosso ha i caratteri di una valle agricola, e ha mantenuto omogeneo l'aspetto assunto dopo la bonifica idraulica effettuata negli anni trenta del XX secolo.\nFauna.\nNei fossi di acqua dolce che attraversano la Riserva vivono il granchio di fiume (\"Potamon fluviatile\"), la rana (\"Rana sp.\"), il rospo (\"Bufo bufo\") e il tritone (\"Triturus\" sp.). Tra i rettili, oltre alla biscia dal collare (\"Natrix natrix\"), si trovano il biacco (\"Hierophis viridiflavus\"), la lucertola (\"Lacertilia\" sp.), il geco comune (\"Tarentola mauritanica\"). Tra la fauna notturna sono presenti la volpe (\"Vulpes vulpes\"), i pipistrelli nani (\"Pipistrellus pipistrellus\"), gli istrici (\"Hystrix cristata\") e i ricci (\"Erinaceus europaeus\"). mentre tra i rapaci, che spesso nidificano nei numerosi casali della Riserva, il gheppio (\"Falco tinnunculus\"), la civetta (\"Athene noctua\") e il falco pellegrino (\"Falco peregrinus\"). Numerose infine le specie di uccelli, tra cui l'airone cinerino (\"Ardea cinerea\"), la gallinella d'acqua (\"Gallinula chloropus\"), l'upupa (\"Upupa epops\") e l'usignolo (\"Luscinia megarhynchos\") - segnalato barbagianni (\"Tyto alba\") infine anche il faggiano comune (\"Phasianus colchicus\").\nFlora.\nBoschi di leccio (\"Quercus ilex\") e roverella (\"Quercus pubescens\"), salici (\"Salix\" sp.), pioppi (\"Populus\" sp.), eucalipto (\"Eucalyptus\" sp.). L'area presenta una copertura modesta, modificata dall'intenso uso agricolo e dall'urbanizzazione limitrofa, ma che presenta buone possibilit\u00e0 di recupero.\nPunti di interesse.\nIl nome di \"Acqua Acetosa\" (o Acquacetosa o Acqua Cetosa) \u00e8 dovuto alla presenza del fosso dell'Acqua Acetosa, un torrente tributario del Vallerano, affluente di sinistra del Tevere, altrimenti detto Acqua Acetosa Ostiense, per differenziarla da un'altra omonima nel quartiere Parioli.\nGrosso modo al chilometro 8 della via Laurentina, \u00e8 presente una fonte di acqua minerale sulfurea. Nota agli antichi romani, pare venisse utilizzata anche per scopi terapeutici. Tale acqua era venduta da ambulanti conosciuti come \"Acquacetosari\". Nel 1937 venne installato un impianto per la raccolta e la commercializzazione, chiamato \"Fonte S. Paolo\", attualmente chiuso, \"sine die\", per inquinamento della falda.\nProbabilmente tale fonte veniva utilizzata gi\u00e0 in epoca protostorica, poich\u00e9 proprio sul pianoro prospiciente il fosso e la fonte dell'Acqua Acetosa si svilupp\u00f2 un abitato, attualmente identificato con Tellenae. Nel 1976 il villaggio e la vicina necropoli sono stati protetti con l'istituzione della \"zona archeologica\" dell'Acqua Acetosa, che per\u00f2 non fa parte della Riserva Naturale.\nProblematiche.\nL'area interessata dalla riserva \u00e8 una delle pi\u00f9 piccole (152 ettari inizialmente, poi aumentati a 273) e delle pi\u00f9 degradate della Provincia di Roma. La biodiversit\u00e0 \u00e8 ridotta a poche specie floreali e faunistiche, in particolare antropofile. Le zone agricole sono quelle pi\u00f9 simili all'aspetto precedente il massiccio intervento edilizio.\nPer quanto riguarda il sito archeologico, questo \u00e8 chiuso al pubblico, pur rientrando nell'area di riqualificazione della Riserva, essendo di esclusivit\u00e0 della Soprintendenza archeologica di Roma. Questo fazzoletto di terra di pochi ettari risulta essere un punto nevralgico da sciogliere per un coerente sviluppo della Riserva, poich\u00e9, oltre alle antichit\u00e0 romane, vi si trovano il casale seicentesco di San Sisto, il vecchio stabilimento di imbottigliamento della Fonte San Paolo, il Deposito Giudiziario e una non ufficiale discarica."}
{"id": "2537445", "revid": "372624", "url": "https://it.wikipedia.org/wiki?curid=2537445", "title": "Monumento naturale Tempio di Giove Anxur", "text": ""}
{"id": "2537448", "revid": "2730", "url": "https://it.wikipedia.org/wiki?curid=2537448", "title": "Ferrovie argentine", "text": "La rete ferroviaria argentina, con 34.059 km di linee \u00e8 la pi\u00f9 estesa dell'America Latina. Arriv\u00f2 ad avere 47.000\u00a0km di linee, quindi una tra le pi\u00f9 estese del mondo. Dato per\u00f2 lo sviluppo del trasporto su strada, la estensione fu progressivamente ridotta.\nSono operative quattro relazioni internazionali con i cinque paesi confinanti (Paraguay, Bolivia, Cile, Brasile e Uruguay).\nLo sviluppo della rete fu promosso all'inizio da capitali argentini sommati ad investimenti prevalentemente inglesi e francesi.\nLo sviluppo fu soprattutto inteso a costituire un supporto logistico all'agricoltura e all'allevamento del bestiame nelle regioni delle Pampas e al successivo flusso verso la citt\u00e0 ed i porti, in un modello economico, detto di agro-esportazione (1880-1930), basato appunto sulla esportazione diretta e quindi verso Buenos Aires, che rest\u00f2 il punto focale di linee radiali convergenti.\nLa rete cos\u00ec costituita non dava una copertura uniforme del territorio nelle zone non interessate dagli investimenti privati; fu costituita cos\u00ec, a cura della Impresa di Stato per le Ferrovie (\"Ferrocarriles del Estado\"), una rete alternativa detta \u201cdi sviluppo\u201d (\"Ferrocarriles de fomento\"), che diverr\u00e0 poi, sotto il nome di Ferrocarril General Belgrano, la parte pi\u00f9 estesa e capillare della rete nazionale.\nOrigine ed estensione della rete.\nL'origine della futura rete ferroviaria argentina ebbe inizio nel 1855, con la firma di sei differenti contratti tra imprese inglesi e lo stato argentino per la costruzione di ferrovie in territorio argentino.\nNel 1857 fu inaugurata la prima linea, che all'inizio apparteneva ad un gruppo definito delle Ferrovie dell'Ovest (\"Sociedad Camino de Hierro del Ferrocarril Oeste\"), basata sul finanziamento della provincia di Buenos Aires, che allora costituiva uno stato indipendente della Federazione argentina.\nIl tratto originario misurava solo 9,8\u00a0km ed univa la stazione del Parque, situata dove ora \u00e8 il Teatro Col\u00f3n, al centro di Buenos Aires, con la stazione di Floresta. Questa linea costitu\u00ec quello che poi fu definito il Ferrocarril Oeste de Buenos Aires, antenato della ferrovia Domingo Faustino Sarmiento.\nPochi anni dopo, nel 1862, una legge della provincia di Buenos Aires autorizz\u00f2 il governatore a dare la concessione per la costruzione di una linea ferroviaria dall'interno del mercato di Constituci\u00f3n fino a Chascom\u00fas, con l'obbligo di estensione fino a Dolores. Il governo provinciale, che aveva condizionato la fissazione delle tariffe, si riserv\u00f2 comunque il diritto di esproprio.\nNello stesso anno iniziarono i lavori e si raggiunse Chascom\u00fas, nel 1872 si raggiunse Dolores e si iniziarono le diramazioni per Las Flores, Tandil e Azul.\nNel 1863 il governo della provincia di Buenos Aires prese in carico la costituzione del citato \"Ferrocarril Oeste\" e prosegu\u00ec l'ampliamento della linea, che raggiunse Luj\u00e1n nel 1864 e Chivilcoy nel 1866. \nDurante questo periodo si tent\u00f2 di privatizzare la linea, senza successo.\nCome risultato della estensione furono fortemente incrementati i trasporti di bestiame ovino (pecore) diretti verso il porto di Buenos Aires.\nIntanto nel 1863 si inizi\u00f2 la costruzione della Ferrovia Centrale Argentina (\"Ferrocaril Central Argentino\"), antenata del Mitre, tra Rosario e C\u00f3rdoba; la linea fu completata nel 1870.\nNel 1870 erano gi\u00e0 stati costruiti 722\u00a0km di linee. \nIn questa fase inizi\u00f2 lo sviluppo della rete dell'Ovest, della rete del Sud, della Centrale Argentina e delle Ande, antenata del San Martin.\nAlla fine del 1880 si erano costruiti 2516 chilometri di ferrovie, di cui 1227 appartenenti allo Stato, 2516 al \"Ferrocarril Andino\", 427 alla provincia di Buenos Aires ed il resto a varie imprese private.\nNel 1884 si ebbe il collegamento a Jun\u00edn della linea che da Buenos Aires raggiunger\u00e0 il Pacifico attraverso le Ande ed il territorio cileno, (anche nota come BAP), nel 1886 si installarono i \"Talleres Ferroviarios\" (cantieri ferroviari), che daranno lavoro a pi\u00f9 di 4000 persone.\nAll'inizio degli anni ottanta (1880) si erano costruite linee per 9.397\u00a0km.\nIniziarono i collegamenti tra le capitali provinciali colleganti C\u00f3rdoba a Tucum\u00e1n, Salta e Jujuy; inoltre Villa Mar\u00eda con Villa Mercedes, San Luis, Mendoza, San Juan, Santiago del Estero e Catamarca, e cos\u00ec via.\nIn origine il regime tariffario fu completamente libero. A partire dal 1889 si cominci\u00f2 ad applicare un regime tariffario detto \u201cregressivo\u201d, che cio\u00e8 rendeva maggiormente convenienti, in proporzione, i viaggi su lunghe distanze, e si fecero forti pressioni perch\u00e9 le linee fossero interconnesse.\nNel 1891 fu istituita la \"Ferrocarriles Nacionales\", che aveva supervisione sul servizio ferroviario, sovrintendenza sulle tariffe e sulle relazioni delle ferrovie regionali e quelle statali centrali.\nLa rete ferroviaria era allora di 16.500 chilometri.\nIn questa epoca inizi\u00f2 ad essere chiara la differenza tra la rete delle pampas e quella del resto del paese; le ferrovie delle pampas continuavano ad essere delle macchine producenti enormi utili, con grandi flussi di denaro ed affari, mentre le altre ferrovie erano solo ferrovie con ritorno a lunga scadenza, valide per lo sviluppo del paese.\nLa esplosiva crescita delle ferrovia fu parallela alla crescita economica del paese in quel periodo, che vedeva una congiuntura eccezionalmente positiva nella economia di esportazione diretta dei beni agro-pastorali in epoca precedente la seconda guerra mondiale e durante la stessa.\nCon la fine della seconda guerra mondiale la crisi delle esportazioni si riflesse direttamente sui trasporti e sulla economia, segnando quindi la crisi del paese e delle ferrovie.\nNazionalizzazione.\nDal 1946 al 1948 tutte le linee ferroviarie argentine furono nazionalizzate sotto il controllo della \"Empresa de Ferrocarriles del Estado Argentino\" (EFEA, con nome Ferrocarriles Argentinos).\nA partire del 1976 inizio una serie di interventi ormai non pi\u00f9 dilazionabili tesi a ridurre ed eliminare i rami poco produttivi.\nIn contemporanea continu\u00f2 la forte contrazione dei trasporti e degli introiti, che port\u00f2 ad un grave deterioramento delle infrastrutture.\nPrivatizzazione.\nNel 1991 \"Ferrocarriles Argentinos\" fu smembrata per la completa cessione della rete in concessione a societ\u00e0 private entro il 1992.\nI servizi urbani furono raggruppati in una impresa pubblica, la FEMESA, per essere passati a consorzi privati.\nImprese pubbliche analoghe sono costituite nelle varie province.\nSi sta tentando con le privatizzazioni ed alcuni mirati investimenti il miglioramento delle reti, soprattutto destinate al trasporto passeggeri, e alla decisione (2008) di procedere alla costruzione di reti ad alta velocit\u00e0, che in alcuni casi ha trovato favore nel pubblico ed in altri contestazioni e polemiche.\nComponenti della rete.\nIn seguito alla nazionalizzazione della prima presidenza Juan Domingo Per\u00f3n la rete argentina si poteva considerare suddivisa in sei parti:\nNell'area metropolitana l'impresa Metrov\u00edas gestisce la tratta Federico Lacroze - General Lemos, totalmente elettrificata. \nLa impresa TEA, (Trenes Especiales Argentinos) gestisce un servizio dal 2004 su lunga distanza tra Federico Lacroze e Posadas, capitale della provincia di Misiones. \nNella provincia di Entre R\u00edos esiste un servizio gestito da \"Am\u00e9rica Latina Log\u00edstica\".\nAltre:\nVi sono anche: \n\u00c8 in costruzione una linea ad alta velocit\u00e0 che dovrebbe coprire il percorso tra Buenos Aires, Rosario e C\u00f3rdoba.\nReti minori:"}
{"id": "2537449", "revid": "767487", "url": "https://it.wikipedia.org/wiki?curid=2537449", "title": "Lacrime napulitane", "text": "Lacrime napulitane \u00e8 un film del 1981 diretto da Ciro Ippolito; il titolo \u00e8 ispirato alla canzone napoletana \"Lacreme napulitane\" (questo \u00e8 il titolo depositato alla SIAE), scritta da Libero Bovio per il testo e da Francesco Buongiovanni per la musica, cantata nel film da Mario Merola.\nIn alcune versioni su DVD il film \u00e8 stato pubblicato con il titolo in lingua italiana, \"Lacrime napoletane\".\nIl film si apre con una dedica del regista: \nTrama.\nSalvatore, commerciante fra Milano e Napoli, crede che la moglie Angela, ex cantante, abbia una relazione con un camorrista; a causa di uno scherzo organizzato dal malvivente, Salvatore si convince dell'adulterio e, dopo aver cacciato di casa la moglie, affida la figlioletta all'anziana madre e parte per un po' di tempo per New York. A causa di un incidente occorso alla bambina, Salvatore ritorner\u00e0 a Napoli e la famiglia, dopo altre vicende, si ricomporr\u00e0."}
{"id": "2537450", "revid": "1873017", "url": "https://it.wikipedia.org/wiki?curid=2537450", "title": "Yoseikan Ryu", "text": "Yoseikan Karate (\u990a\u6b63\u9928\u7a7a\u624b) o Yoseikan Ryu Karate (\u990a\u6b63\u9928\u6d41\u7a7a\u624b) \u00e8 la variante di Karate Shotokan insegnata nel dojo Yoseikan a Shizuoka, Giappone, sotto la direzione di Minoru Mochizuki (\u671b\u6708 \u7a14 \"M\u014dchizuki Minoru\", 1907\u20132003).\nMinoru Mochizuki si allen\u00f2 direttamente con Gichin Funakoshi, l'uomo che formalmente port\u00f2 il Karate nel Giappone continentale nel 1921. Negli anni 1970, Minoru Mochizuki organizz\u00f2 formalmente le sue arti in Yoseikan Budo,includendo: Karate, aikid\u014d, judo, Tenshin Sh\u014dden Katori Shint\u014d-ry\u016b, jujutsu, kobudo, iaid\u014d, kend\u014d, jojutsu, and kempo. Nel Mondo esistono ancora un certo numero di piccole scuole che si concentrano sull'aspetto tradizionale del karete di Yoseikan, riferendosi ad esso come Yoseikan Karate, o Yoseikan Ryu Karate.\nYoseikan Ryu Karate in Australia.\nLe origini dello Yoseikan Karate in Australia iniziarono nel 1968 nell'aikido. Nel 1968 Phillipe Boiron inizi\u00f2 ad insegnare lo Yoseikan Aikido per Jan de Jong a Perth, Australia Occidentale. Questo port\u00f2 Jan de Jong ad andare in Giappone nel 1969 per allenarsi direttamente con Minoru Mochizuki. Nel 1974, su richiesta ufficiale di Jan de Jong, Minoru Mochizuki, invi\u00f2, Yoshiaki Unno a Perth per insegnare lo Yoseikan Aikido. Lui insegn\u00f2 anche: Iaid\u014d, Kobudo e Karate. Uno dei primi studenti di Yoshiaki Unno fu Branco Bratich. Branco (un 8\u00ba Dan), oggi sotto la Teruo Sano's Yoseikan Ryu Karate International, fu il responsabile per la diffusione dello Yoseikan Karate attraverso l'Australia, iniziando con il suo primo club nel 1978."}
{"id": "2537451", "revid": "1214201", "url": "https://it.wikipedia.org/wiki?curid=2537451", "title": "Roland Nilsson", "text": "Carriera.\nGiocatore.\nClub.\nAll'et\u00e0 di 17 anni ha debuttato in prima squadra nell'Helsingborg, il principale club della sua citt\u00e0 natale, affermandosi come uno dei giovani pi\u00f9 promettenti del panorama svedese.\nDopo due stagioni in cui si \u00e8 messo in luce all'Helsingborg, nel 1983 \u00e8 stato acquistato dai campioni di Svezia in carica dell'IFK G\u00f6teborg. In biancoblu ha trascorso perlopi\u00f9 in panchina le prime due stagioni (concluse con la vittoria del titolo nazionale in entrambi i casi), ma a partire dal campionato 1985 si \u00e8 ritagliato il proprio spazio da titolare. Il 16 aprile 1986, nella semifinale di ritorno della Coppa dei Campioni 1985-1986 al Camp Nou contro il Barcellona, Nilsson si \u00e8 fatto parare il rigore che avrebbe fatto avanzare gli svedesi in finale. L'anno seguente, tuttavia, ha contribuito alla conquista della Coppa UEFA 1986-1987. Nel 1987 la squadra \u00e8 tornata a vincere anche il campionato svedese. In totale la sua permanenza all'IFK G\u00f6teborg da giocatore \u00e8 durata sette stagioni, durante le quali ha messo complessivamente a referto in partite ufficiali 272 presenze e 17 reti.\nNel dicembre del 1989, Nilsson \u00e8 stato ceduto dall'IFK G\u00f6teborg agli inglesi dello Sheffield Wednesday per una cifra di 375.000 sterline dell'epoca. La squadra militava in First Division, che all'epoca era la denominazione del massimo campionato nazionale. Nonostante la sua prima met\u00e0 stagione a Sheffield si sia conclusa con una retrocessione, Nilsson \u00e8 rimasto in rosa e ha aiutato la sua formazione a raggiungere un immediato ritorno nella massima serie. Ha partecipato alla conquista della Coppa di Lega 1990-1991. Nel 1992, tra l'ultima partita stagionale disputata con il club inglese (2 maggio) e l'inizio degli Europei di quell'anno (10 giugno), Nilsson ha chiesto e ottenuto di poter giocare per un brevissimo periodo con l'Helsingborg al fine di perfezionare la propria condizione fisica in vista della manifestazione continentale. Rientrato in Inghilterra, nel 1992-1993 insieme alla squadra ha raggiunto la finale sia della Coppa di Lega che della FA Cup. Nel gennaio del 1994, Nilsson ha espresso nostalgia di casa e ha chiesto di essere ceduto a un club svedese, ma l'allenatore Trevor Francis lo ha convinto a rimanere fino a fine stagione. Nei quattro anni e mezzo allo Sheffield Wednesday \u00e8 stato apprezzato dal pubblico al punto che, nel 2007, un sondaggio del sito \"Vital Football\" lo ha eletto miglior terzino destro della storia del club.\nDurante l'estate del 1994 \u00e8 cos\u00ec tornato all'Helsingborg, con cui ha trascorso le tre annate successive. Durante questo periodo, la squadra ha chiuso al 2\u00ba posto nell'Allsvenskan 1995, ma a livello personale Nilsson ha vinto il Guldbollen del 1996 ovvero il premio di miglior giocatore svedese dell'anno.\nNell'estate del 1997, l'Helsingborg ha accettato l'offerta di 200.000 sterline da parte del Coventry City, formazione inglese che aveva all'interno della dirigenza lo stesso Ron Atkinson che era stato suo tecnico ai tempi dello Sheffield Wednesday. Con la maglia degli \"Sky Blues\" ha disputato due Premier League.\nLa sua ultima parentesi da calciatore era stata inizialmente quella del nuovo ritorno all'Helsingborg avvenuto nel 1999. Al termine di quel campionato, il club \u00e8 tornato a vincere un titolo nazionale che mancava da 58 anni. Nilsson si \u00e8 poi ritirato dal calcio giocato nell'autunno del 2000, dopo aver disputato la fase a gironi della UEFA Champions League 2000-2001 a cui gli svedesi hanno partecipato grazie alla qualificazione ai danni dell'Inter nei turni preliminari.\nMentre allenava il Coventry City, tuttavia, nel corso della First Division 2001-2002 ha giocato 9 partite da allenatore-giocatore.\nAnche qualche anno dopo, tra il 2004 e il 2006, in situazioni di emergenza \u00e8 occasionalmente sceso in campo con il GAIS, altra formazione da lui stesso allenata in quel periodo.\nNazionale.\nTra il 1986 ed il 2000 \u00e8 stato nel giro della Nazionale svedese, della quale \u00e8 il secondo giocatore pi\u00f9 presente di sempre con le sue 113 presenze (davanti a lui solo il portiere Thomas Ravelli con 143 gare).\nHa fatto parte della spedizione svedese a Euro 1992, alle Olimpiadi di Barcellona '92, a USA '94 (dove gli scandinavi raggiunsero il 3\u00ba posto) ed infine ad Euro 2000.\nAllenatore.\nLa sua carriera da tecnico \u00e8 iniziata nel settembre del 2001, quando \u00e8 stato chiamato alla guida della sua ex squadra del Coventry City per sostituire il dimissionario Gordon Strachan, gi\u00e0 suo ex allenatore, il quale aveva vinto solo una delle prime cinque partite di campionato. Inizialmente Nilsson era solo un traghettatore, ma il ruolino di cinque vittorie, due pareggi e una sconfitta ha indotto la societ\u00e0 a mantenerlo a titolo definitivo. Nell'aprile del 2002 \u00e8 stato per\u00f2 esonerato con la squadra piazzata all'11\u00ba posto in classifica.\nDopo un periodo in cui \u00e8 stato insegnante di lingua inglese e di educazione fisica presso una scuola di Helsingborg, il 27 ottobre 2003 \u00e8 stato nominato per le successive tre stagioni nuovo capo allenatore del GAIS, una delle squadre della citt\u00e0 di G\u00f6teborg. Al termine del campionato 2005, la sua squadra ha conquistato la promozione nella massima serie battendo il Landskrona BoIS in un doppio spareggio. Nel 2006 e nel 2007 ha condotto i neroverdi alla salvezza, poi l'11 ottobre 2007 \u00e8 stato annunciato che dalla stagione successiva Nilsson avrebbe allenato il Malm\u00f6 FF, squadra che lo ha di fatto acquistato visto che il tecnico aveva ancora un anno di contratto con il GAIS.\nNei suoi primi due campionati da allenatore del Malm\u00f6, gli azzurri hanno chiuso rispettivamente al 6\u00ba e al 7\u00ba posto, ma nel 2010 \u00e8 arrivato il titolo nazionale.\nIl 1\u00ba aprile 2011, il club danese del Copenaghen ha annunciato che Nilsson avrebbe assunto la carica di capo allenatore con un contratto triennale. Anche in questo caso egli aveva un contratto in essere con la squadra che stava allenando, il Malm\u00f6, quindi il Copenaghen ha dovuto corrispondere un buyout. Tuttavia, il successivo 9 gennaio 2012 \u00e8 stato ufficialmente esonerato a causa di alcuni disaccordi con la dirigenza, nonostante la squadra fosse in cima alla classifica del campionato danese.\nNell'estate del 2012 \u00e8 entrato nello staff tecnico del GAIS, tornando dopo la precedente esperienza da capo allenatore.\nIl 27 gennaio 2014 \u00e8 stato nominato nuovo CT della Nazionale svedese Under-16/17. L'11 aprile 2017 \u00e8 stato invece reso noto che Nilsson avrebbe sarebbe stato il successore di H\u00e5kan Ericson alla guida della Nazionale Under-21 una volta terminati gli Europei 2017 di categoria.\nNilsson ha mantenuto l'incarico di allenatore dell'Under-21 fino al settembre del 2020, quando \u00e8 stato chiamato dalla dirigenza dell'IFK G\u00f6teborg con il ruolo di capo allenatore al posto dell'esonerato Poya Asbaghi, nel tentativo di risollevare una situazione di classifica deficitaria che vedeva i biancoblu quartultimi dopo 19 giornate, a soli due punti dalla zona retrocessione diretta. Sul finire della stagione, la squadra ha ottenuto la salvezza con una giornata d'anticipo. Nilsson \u00e8 stato per\u00f2 esonerato durante la pausa estiva dell'Allsvenskan 2021, quando la squadra stazionava al decimo posto dopo aver ottenuto una vittoria, sei pareggi e una sconfitta nelle prime otto giornate."}
{"id": "2537455", "revid": "302406", "url": "https://it.wikipedia.org/wiki?curid=2537455", "title": "Fat Boy Slim", "text": ""}
{"id": "2537457", "revid": "599013", "url": "https://it.wikipedia.org/wiki?curid=2537457", "title": "Tetra", "text": "Tetra sta nella lingua greca per il numero quattro. Vedi anche:"}
{"id": "2537458", "revid": "111231701", "url": "https://it.wikipedia.org/wiki?curid=2537458", "title": "Helena Sukov\u00e1", "text": "Carriera.\nIn carriera ha conquistato 14 titoli del Grande Slam, nove nel doppio femminile e cinque nel doppio misto. Ha comunque ottenuto buoni risultati anche come singolarista raggiungendo la finale in quattro occasioni, risultando per\u00f2 sempre sconfitta.\nHa conquistato due medaglie d'argento olimpiche nel doppio femminile, nel 1988 e nel 1996, entrambe le volte in coppia con Jana Novotn\u00e1.\nComplessivamente in carriera ha vinto 79 tornei, 10 come singolarista e 69 in doppio."}
{"id": "2537459", "revid": "287204", "url": "https://it.wikipedia.org/wiki?curid=2537459", "title": "Helena Sukova", "text": ""}
{"id": "2537469", "revid": "3831", "url": "https://it.wikipedia.org/wiki?curid=2537469", "title": "Galeas per Montes", "text": ""}
{"id": "2537473", "revid": "123308139", "url": "https://it.wikipedia.org/wiki?curid=2537473", "title": "Torre Pontina", "text": "La Torre Pontina \u00e8 un grattacielo di Latina, inserito all'interno del Centro Direzionale della citt\u00e0 pontina. Nelle classifiche \u00e8 considerato il settimo o l'undicesimo grattacielo pi\u00f9 alto d'Italia: settimo se si considera l'antenna di 23 metri, undicesimo per la sola struttura.\nStruttura.\nLa struttura a Latina \u00e8 unica nel suo genere. All'interno della citt\u00e0, infatti, non vi sono grattacieli o edifici alti quanto La Torre Pontina. Vicino al centro Direzionale della citt\u00e0, zona in cui sorge la Torre, si sta sviluppando, gi\u00e0 dagli anni '90, un'area densa di strutture moderne.\nLa torre prevede dal piano strada al piano 2 locali commerciali, direzionali, tecnici e di servizio; dal piano 3 fino al piano 37 si compone di 348 unit\u00e0 immobiliari, 108 delle quali sono residenziali (per met\u00e0 torre e fino al piano 20) mentre i restanti 240 sono ad uso uffici (108 fino al piano 20 mentre 132 occupano interamente i piani superiori). La dimensione delle unit\u00e0 pu\u00f2 variare da 50 a 80 m\u00b2.\nLa torre poggia su 2 piani interrati adibiti a garage, \u00e8 servita da 6 ascensori e tutti i locali usufruiscono delle .\nDi notte si accendono decine di luci blu disposte in file verticali che salgono dalla base sino alla punta dell'antenna che creano un effetto ottico e permettono di scorgere il profilo della struttura anche a grandi distanze.\nStoria.\nI lavori di costruzione sono partiti nel 2007 quando sono stati effettuati i primi 2 scavi: quello dell'intera area del cantiere e lo scavo pi\u00f9 piccolo che comprende l'area della torre. Le fondamenta sono formate da 136 pali di ferro conficcati per 40 metri nel terreno. Su di essi poggia la platea di 40\u00d740 metri.\nPiano dopo piano si completa la struttura portante della torre, dopo di che si procede alla posa delle coperture in vetro, all'antenna e agli ultimi dettagli, quali il completamento della zona alla base della torre, dei garage sotterranei del parcheggio e delle strade che corrono accanto alla struttura.\nNel 2021, l'utilizzo delle autorimesse sotterranee \u00e8 stato sospeso dai Vigili del Fuoco, che hanno riscontrato \"la carenza dei requisiti e dei presupposti per l\u2019esercizio dell\u2019attivit\u00e0, previsti dalla normativa di Prevenzione Incendi\".\nCaratteristiche.\nRaggiunge l'altezza di 128 metri (151 se si considera anche l'antenna di 23 metri sulla cima). Realizzato con capitale completamente privato, s'innalza per 37 piani e poggia su due piani interrati. \nIl progetto architettonico della Torre \u00e8 dell'architetto Lodovico Risoli, mentre il progetto delle strutture in elevazione \u00e8 stato redatto dagli ingegneri Massimo Guerrini e Luciano Gioacchini della SBG &amp; Partners di Roma."}
{"id": "2537474", "revid": "26181243", "url": "https://it.wikipedia.org/wiki?curid=2537474", "title": "Gian Domenico Baldisserri", "text": ""}
{"id": "2537476", "revid": "247222", "url": "https://it.wikipedia.org/wiki?curid=2537476", "title": "Ferdinando Sforzini", "text": "Durante la sua permanenza a Grosseto gli sono stati affibbiati i soprannomi \"Nandogoal\" e \"Tagliagole\", soprannome ricorrente alla sua esultanza a seguito di un gol, ispirata alla celebre \"Signature Taunt\" del wrestler canadese Chris Benoit.\nCaratteristiche tecniche.\nPunta di peso, forte fisicamente, abile nel gioco aereo e nel colpo di testa. In grado di reggere da solo il peso dell'attacco, predilige difendere palla con il fisico per favorire gli inserimenti dei compagni.\nCarriera.\nInizia la sua carriera nei dilettanti del Tor di Quinto, prima di approdare al Napoli, che lo inserisce nel proprio settore giovanile. In seguito passa nelle giovanili della Lazio, che lo cede al Sassuolo, in Serie C2. Il 9 gennaio 2005 mette a segno una tripletta contro il Portogruaro (4-0 il finale). A fine stagione viene acquistato dall'Udinese, che il 25 agosto lo cede in prestito al Verona.\nEsordisce in Serie B il 28 agosto in Verona- (0-0), valida per la prima giornata di campionato, giocando titolare. Il 4 settembre, nella trasferta persa 3-2 contro l'Atalanta, segna la sua prima rete con gli \"scaligeri\". Chiude la stagione con 35 presenze e 5 reti.\nIl 7 agosto 2009 viene ingaggiato, in prestito oneroso con diritto di riscatto per la compropriet\u00e0, dal . Esordisce in Serie A il 23 agosto in Inter-Bari (1-1). Viene sostituito al 60' da Emanuel Rivas. Dopo aver trascorso una stagione ai margini della rosa allenata da Gian Piero Ventura, il 25 agosto 2010 - voluto dal tecnico Andrea Mandorlini - passa in prestito al CFR Cluj, in Romania. Il 15 settembre esordisce in Champions League contro il , incontro valido per la prima giornata della fase a gironi, subentrando al 34' della ripresa al posto di Lacina Traor\u00e9.\nIl 7 gennaio 2011 torna in Italia trasferendosi in prestito con diritto di riscatto al . Il 10 maggio viene squalificato per due giornate dal giudice sportivo, per essersi rivolto verso la curva del compiendo il gesto del \"tagliagole\" durante l'esultanza della propria rete. Le due giornate di squalifica verranno poi annullate in seguito al ricorso. A fine stagione viene riscattato dai toscani.\nIl 3 dicembre 2011 mette a segno con un sinistro al volo, a pochi minuti dal termine, la rete che permette ai toscani di imporsi in trasferta sul Pescara (1-2 il finale). Termina la stagione con 38 presenze e 20 reti risultando terzo capocannoniere del campionato, alla pari con Gianluca Sansone, e alle spalle dei soli Immobile e Sau.\nIl 15 settembre 2012 raggiunge al decimo posto Renato Fioravanti, Guido Querci e Alfonso Sicurani nella classifica dei migliori marcatori di sempre della societ\u00e0 toscana. Durante la permanenza di Mario Somma sulla panchina del Grosseto \u00e8 stato capitano della squadra. Conclude l'anno solare con 19 reti, risultando il miglior marcatore della cadetteria, a pari reti con Marco Sansovini.\nIl 31 gennaio 2013 passa a titolo definitivo al Pescara, con cui firma un contratto di due anni e mezzo, valido fino al 30 giugno 2015. Alla societ\u00e0 toscana, oltre ad un conguaglio economico di 1.5 milioni di euro, sono stati ceduti in prestito i cartellini di Danilo Soddimo e Gast\u00f3n Brugman. Complici diversi infortuni, in Abruzzo non riesce ad incidere.\nIl 1\u00ba settembre 2014 firma un biennale con il . Esordisce con la nuova maglia cinque giorni dopo segnando una rete al Crotone. I pontini vinceranno l'incontro 1-0. Accantonato da Roberto Breda, il 2 febbraio 2015 passa a titolo definitivo alla Virtus Entella, nello scambio che porta Gianluca Litteri a compiere il percorso inverso. Una sua doppietta all'esordio con l'Entella decide il derby con lo Spezia. Il 14 marzo mette a segno una tripletta - la prima in Serie B - contro il Frosinone.\nFuori dai progetti tecnici della societ\u00e0, il 22 gennaio 2016 si lega fino al 2018 al , in Lega Pro.\nIl 18 agosto - svincolatosi dai lombardi, in seguito al fallimento della societ\u00e0 - si lega per una stagione alla Viterbese. All'esordio con i laziali segna una delle tre reti che consentono ai padroni di casa di battere il 3-1 e di accedere ai sedicesimi di Coppa Italia Lega Pro. Il 16 si infortuna gravemente alla tibia sinistra, riportandone una frattura composta e subendo uno stop forzato di almeno 3 mesi. Il 24 gennaio 2018 la Viterbese ottiene - appellandosi al Collegio Arbitrale, in quanto sosteneva che il calciatore, decorsi oltre sette mesi dall\u2019infortunio, non fosse ancora abile all\u2019attivit\u00e0 sportiva - la risoluzione del contratto. \nL'11 settembre 2018 torna all', in Serie D. Mette a segno 11 reti, contribuendo al ritorno in terza serie degli \"irpini\". Il 18 settembre 2019 si accorda con il , militante nel girone I della Serie D. Mette a segno 5 reti - di cui tre decisive, tra cui la doppietta nel derby vinto 2-0 contro il - in 14 presenze, contribuendo alla vittoria del campionato dei rosanero. Il 9 settembre 2020 viene tesserato dal .\nStatistiche.\nPresenze e reti nei club.\n\"Statistiche aggiornate al 23 gennaio 2021.\""}
{"id": "2537484", "revid": "336152", "url": "https://it.wikipedia.org/wiki?curid=2537484", "title": "Don Pino", "text": " #REDIRECT Leonardo Bettisi"}
{"id": "2537488", "revid": "1310927", "url": "https://it.wikipedia.org/wiki?curid=2537488", "title": "Gregorio Blasco", "text": "Carriera.\nClub.\nCresciuto nelle giovanili dell'Arenas Club de Getxo, debutt\u00f2 in prima squadra con l'Acero de Olabeaga, societ\u00e0 militante nel campionato regionale di Biscaglia.\nDurante un'amichevole prima del campionato 1927-1928, la sua squadra incontr\u00f2 i plurititolati dell'Athletic Bilbao. La prestazione di Blasco convinse i \"rojiblancos\" ad acquistarlo.\nInizi\u00f2 la stagione 1928-1929 come riserva, ma ben presto si conquist\u00f2 il posto da titolare. Il suo esordio nella Primera Divisi\u00f3n risale al 10 febbraio 1929 nel derby pareggiato per 1-1 contro la Real Sociedad.\nGli ottimi risultati lo portarono a vincere il Trofeo Zamora per ben tre volte (stagioni 1929-1930, 1933-1934 e 1935-1936). Con l'Athletic vinse quattro campionati e quattro Coppe del Re, giocando un totale di 113 partite in Primera Divisi\u00f3n, e 203 tra campionato e coppe.\nAllo scoppio della Guerra civile spagnola, nel 1936, i campionati vennero sospesi e lui gioc\u00f2 con la nazionale dei paesi baschi in un tour europeo volto a raccogliere fondi per i rifugiati baschi, nonch\u00e9 svolgere propaganda a favore del governo basco e della Repubblica. \nQuando la citt\u00e0 di Bilbao cadde nelle mani di Franco, la selezione basca continu\u00f2 il tour in America.\nIn Messico disput\u00f2 la Major League 1938-1939, con il nome di Club Deportivo Euzkadi. Al termine della stagione la selezione basca venne sciolta, ma Blasco decise di rimanere in Messico, anche a causa dell'avversione al neonato regime che ne impossibilitava il rientro in patria. Gioc\u00f2 con il Real Club Espana nella stagione 1939-1940 con cui vinse il torneo del Distretto Federale.\nNel 1940 si trasfer\u00ec in Argentina firmando per il River Plate. Non ebbe fortuna ed in breve ritorn\u00f2 in Messico, sempre al Real Club Espana, con cui rimase fino al 1946 vincendo numerosi trofei.\nNel 1946 si trasfer\u00ec al CF Atlante: durante la sua prima stagione si ruppe un dito, episodio che lo costrinse il ritiro dal calcio a 38 anni.\nIn seguito fu allenatore dell'Atlante Soccer Club, con cui vinse un campionato messicano nel 1952.\nBlasco si radic\u00f2 in Messico, dove visse fino alla sua morte nel 1983.\nNazionale.\nBlasco \u00e8 uno dei tanti giocatori che hanno costituito il primo nucleo della nazionale basca, creata dal governo basco durante la guerra civile spagnola.\nHa inoltre vestito la maglia della nazionale spagnola per cinque volte. Il suo debutto internazionale \u00e8 stato il 30 novembre 1930 nella partita Portogallo-Spagna (0-1). La sua ultima partita tra le \"furie rosse\" risale invece al 1936. Lo scarso numero di partite in nazionale \u00e8 dovuto sia alla sua contemporaneit\u00e0 con Ricardo Zamora (ritenuto il miglior portiere spagnolo di tutti i tempi) che al suo successivo esilio dalla Spagna."}
{"id": "2537493", "revid": "773636", "url": "https://it.wikipedia.org/wiki?curid=2537493", "title": "Tambovskij rajon", "text": ""}
{"id": "2537497", "revid": "116913503", "url": "https://it.wikipedia.org/wiki?curid=2537497", "title": "Rubi Dalma", "text": "Biografia.\nProveniente da una famiglia aristocratica cagliaritana, viene scoperta a Milano da Camillo Mastrocinque che la fa debuttare nella pellicola \"Regina della Scala\", dove praticamente interpreta se stessa.\nIl successivo film, \"Il signor Max\", la fa conoscere al grande pubblico, con il nome d'arte di Rubi Dalma, nella parte della gran dama inutilmente corteggiata da Vittorio De Sica.\nIn vari film o in spettacoli teatrali viene diretta da registi come Righelli, Camerini, Guazzoni, Zampa e Antonioni.\nLavorer\u00e0 davanti alla cinepresa sino all'inizio degli anni cinquanta quando decider\u00e0 di abbandonare la carriera di attrice.\nMuore nel 1994 a Castel Gandolfo nei pressi di Roma."}
{"id": "2537498", "revid": "110157", "url": "https://it.wikipedia.org/wiki?curid=2537498", "title": "(I Never Promised You A) Rose Garden", "text": "(I Never Promised You A) Rose Garden \u00e8 una canzone della cantante country Lynn Anderson contenuta nell'album \"Rose Garden del 1971\". Della canzone, che ha avuto molto successo negli Stati Uniti, sono state incise alcune cover da cantanti come Sandie Shaw e Martina McBride."}
{"id": "2537501", "revid": "1573940", "url": "https://it.wikipedia.org/wiki?curid=2537501", "title": "Cattedrale di San Francesco d'Assisi (Civitavecchia)", "text": "La cattedrale di San Francesco d'Assisi \u00e8 la principale chiesa di Civitavecchia, nel centro storico della citt\u00e0. Si affaccia sulla \"Piazza Vittorio Emanuele II\" ed \u00e8 la sede della cattedra episcopale della diocesi di Civitavecchia-Tarquinia.\nStoria.\nLa chiesa venne costruita sui resti di una piccola chiesa francescana edificata sotto il pontificato di Paolo V, nel 1610. \nFu in seguito ricostruita per volere di Papa Clemente XIV, che ne affid\u00f2 i lavori all'architetto Francesco Navone, e terminata sotto il pontificato di Papa Pio VI nel 1782.\nDivenne Cattedrale nel 1805.\nSeriamente danneggiata dai bombardamenti del 1943, venne completamente restaurata nel 1950 su progetto dell'architetto Plinio Marconi.\nStruttura.\nLa chiesa consta di una sola navata. Si presenta con un'alta facciata barocca a doppio ordine ionico, un'unica porta centrale inserita in essa e un'ampia scalinata. \u00c8 priva di transetto ed \u00e8 completamente disadorna nella parte posteriore.\nIn una cappella laterale, sul lato destro, vi si trova una \"Nativit\u00e0\" attribuita alla scuola del Domenichino.\nSopra il timpano sono poggiate due grandi figure scultoree, rappresentanti la \"Fede\" e la \"Giustiza\", opera di Pietro De Laurentiis, sotto di esso si pu\u00f2 notare un affresco di Antonio Nessi rappresentante \"San Francesco che riceve le Stimmate\".\nAll'interno \u00e8 presente un organo a canne della Fabbrica Artigiana Organi Pinchi di Foligno. Lo strumento \u00e8 stato restaurato ed ampliato dalla stessa casa costruttrice nell'autunno 2019."}
{"id": "2537503", "revid": "80598", "url": "https://it.wikipedia.org/wiki?curid=2537503", "title": "Edizioni musicali La Canzonetta", "text": ""}
{"id": "2537504", "revid": "80598", "url": "https://it.wikipedia.org/wiki?curid=2537504", "title": "Edizioni musicali Bideri", "text": ""}
{"id": "2537506", "revid": "1873017", "url": "https://it.wikipedia.org/wiki?curid=2537506", "title": "T\u014don-ry\u016b", "text": " \u00e8 uno stile di karate okinawense fondato da Juhatsu Kyoda.\nLa storia.\n entr\u00f2 nel dojo di Higaonna Kanry\u014d nel 1902 e continu\u00f2 a studiare con lui sino alla morte di Kanry\u014d avvenuta nel 1915.\nUn mese dopo che Kyoda inizi\u00f2, Ch\u014djun Miyagi (cofondatore del G\u014dj\u016b-ry\u016b) entr\u00f2 nel dojo. Nel 1908, Kenwa Mabuni (fondatore dello Shit\u014d-ry\u016b) si associ\u00f2 al dojo di Higaonna Kanry\u014d.\nNel 1934 Kyoda ricevette la licenza di Kyoshi dalla Dai Nippon Butoku Kai."}
{"id": "2537512", "revid": "80598", "url": "https://it.wikipedia.org/wiki?curid=2537512", "title": "Lacrime napoletane", "text": ""}
{"id": "2537513", "revid": "226458", "url": "https://it.wikipedia.org/wiki?curid=2537513", "title": "Ghigo", "text": "Origine e diffusione.\nDal nome medievale \"Ghigo\", che, per tramite del francese \"Guigue\", rappresenta un'italianizzazione del nome germanico \"Wigo\", dal significato di \"lotta, battaglia\" (la radice \u00e8 l'antico alto tedesco \"wig\", riscontrabile anche nei nomi Ludovico e Luigi).\nAi giorni nostri, tuttavia, il nome Ghigo svolge pi\u00f9 spesso la funzione di ipocoristico di vari nomi di persona, soprattutto nel caso di quei nomi che terminano per \"-ico\" o \"-igo\" (ad es. Arrigo, Enrico, Federico, Rodrigo, etc): l'onomastica germanica, in particolar modo, \u00e8 ricca di nomi terminanti in \"-ico\" o \"-igo\", trattandosi di due suffissi pressoch\u00e9 interscambiabili l'uno con l'altro (si pensi ai casi di \"Federico\" e \"Rodrigo\", anche noti come \"Federigo\" e \"Roderico\").\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico si pu\u00f2 dunque festeggiare il 1\u00ba novembre."}
{"id": "2537516", "revid": "372624", "url": "https://it.wikipedia.org/wiki?curid=2537516", "title": "Gravina di Matera", "text": ""}
{"id": "2537522", "revid": "1873017", "url": "https://it.wikipedia.org/wiki?curid=2537522", "title": "Uechi-ry\u016b", "text": "Il Karate (\"\"stile di Uechi\") \u00e8 uno stile tradizionale di karate okinawense di matrice prettamente cinese. Fu per la prima volta introdotto ad Okinawa da Kanbun Uechi, il quale vi fece ritorno dopo un soggiorno in Cina durato pi\u00f9 di dieci anni. Kanbun aveva lasciato Okinawa nel 1897, recandosi a Fuzhou nella provincia del Fujian (regione nota per gli stili di lotta della Gru Bianca, in cui si form\u00f2 anche Kanryo Higaonna) per sottrarsi alla circoscrizione militare obbligatoria che all'epoca imponeva ai giovani di prestare servizio nell'esercito giapponese. In Cina, Kanbun ebbe modo di studiare la boxe cinese sotto la guida di Shu Shi Wa, esperto conoscitore di una disciplina nota col nome di Pangai-noon (traducibile come \"duro/morbido\"). \nI Kata praticati nello Uechi-ry\u016b sono otto. Tre sono quelli originariamente appresi da Kanbun durante il suo soggiorno presso Shu Shi Wa: Sanchin, Seisan e Sanseiryu; i cinque restanti invece, furono elaborati da suo figlio Kanei Uechi e dai suoi studenti dopo la seconda guerra mondiale. Kata principale, considerato la chiave di volta dell'intero stile \u00e8 il Sanchin (traducibile come \"tre conflitti\"\"). Attraverso la pratica di questo esercizio isometrico che pu\u00f2 a tutti gli effetti dirsi propedeutico alla pratica del Karate Uechi-ry\u016b, si apprende la respirazione basilare dello stile e con la dovuta durezza/morbidezza il corpo del praticante si plasma, i muscoli si tonificano e la struttura ossea si consolida.\nArmi.\nSebbene il Karate Uechi-ry\u016b non preveda l'uso di armi, molti maestri di Okinawa affiancano alla pratica del Karate quella del Kobudo, disciplina che prevede, contrariamente alla prima, l'impiego di un vasto arsenale di armi tradizionali, tra le quali figurano ad esempio: B\u014d, Nunchaku, Sai, Kama e Tonfa.\nKata.\nI Kata dello stile Uechi Ryu sono:"}
{"id": "2537524", "revid": "438678", "url": "https://it.wikipedia.org/wiki?curid=2537524", "title": "Big Mountain (gruppo musicale)", "text": "I Big Mountain sono un gruppo musicale reggae statunitense, divenuto famoso negli anni novanta per la cover della canzone di Peter Frampton \"Baby, I Love Your Way\"."}
{"id": "2537528", "revid": "647919", "url": "https://it.wikipedia.org/wiki?curid=2537528", "title": "Today's Highlight Island", "text": ""}
{"id": "2537530", "revid": "767487", "url": "https://it.wikipedia.org/wiki?curid=2537530", "title": "Jerryssimo!", "text": "Jerryssimo! \"(Hook, Line &amp; Sinker)\", indicato alle volte anche come Jerrysssimo! con tre \"s\", \u00e8 un film del 1969 con protagonista Jerry Lewis. Venne girato tra l'aprile e il giugno del 1968 e distribuito nelle sale il 6 giugno 1969 dalla Columbia Pictures. In Italia fu distribuito dalla CEIAD nel giugno 1973.\nTrama.\nPeter Ingersoll, un tranquillo impiegato appassionato di pesca, sta per subire un delicato intervento chirurgico in un ospedale in Cile. Prima dell'inizio dell'operazione, i medici insistono per fargli raccontare la propria storia per conoscere le circostanze che hanno condotto Peter a trovarsi in questa inusuale situazione.\nPeter racconta la sua vita trascorsa in California, dove faceva l'assicuratore. Il suo miglior amico, il Dott. Scott Carter, gli d\u00e0 la ferale notizia che gli rimane solo poco tempo da vivere. Sua moglie, sebbene sconvolta, prega Peter di partire per il tour mondiale di pesca che ha sempre sognato di fare. Convintosi, Peter parte ed inizia ad usare disinvoltamente la propria carta di credito, arrivando ben presto ad accumulare spese per 100.000 dollari.\nMentre \u00e8 in viaggio in Portogallo, Peter viene contattato da Scott che gli dice di essersi sbagliato e che non sta per morire. Scott convince Peter, oppresso dai debiti, a inscenare la propria morte per evitare di pagare i conti e per permettere a sua moglie di intascare il premio dell'assicurazione sulla vita di 150.000 dollari. Inoltre, gli dice che dopo sette anni, allo scadere dei termini di legge, potr\u00e0 infine riapparire senza perdere i soldi della polizza incassati.\nPeter scopre per\u00f2 che l'intera faccenda \u00e8 un piano architettato da sua moglie e dal Dott. Scott, che hanno una relazione. Decide quindi di mandare all'aria i loro piani, continuando a vivere. Poi un giorno, mentre sta pescando, un pescespada gli perfora il torace e il film termina con Peter sul tavolo operatorio in Cile, da dove era iniziato. Non ci viene rivelato l'esito dell'operazione.\nProduzione.\n\"Jerryssimo!\" (titolo originale \"Hook, Line &amp; Sinker\") venne girato sotto il titolo provvisorio di \"Kook's Tour\".."}
{"id": "2537534", "revid": "339392", "url": "https://it.wikipedia.org/wiki?curid=2537534", "title": "Riforma protestante in Italia", "text": ""}
{"id": "2537540", "revid": "125724175", "url": "https://it.wikipedia.org/wiki?curid=2537540", "title": "Filmografia sui rom", "text": "Elenco della produzione cinematografica internazionale sulla cultura, la storia e la musica dei Rom, dei Sinti, dei gitanos e delle popolazioni nomadi che si riconoscono nella diaspora dei Rom."}
{"id": "2537544", "revid": "287451", "url": "https://it.wikipedia.org/wiki?curid=2537544", "title": "Gravine di Matera", "text": "Le Gravine di Matera sono incisioni erosive simili a canyon che si trovano in provincia di Matera.\nLe gravine sono tipiche morfologie carsiche della Murgia, quelle di Matera sono alcune delle gravine della Basilicata e della Puglia. La sua profondit\u00e0 massima \u00e8 di 150 metri.\nIl sito di interesse comunitario.\nNel 2005 le Gravine di Matera sono state inserite nella lista del Ministero dei siti di interesse comunitario. Si trovano all'interno del territorio del Parco della Murgia Materana, e quindi sono ricomprese all'interno dell'area definita patrimonio dell'umanit\u00e0.\nTerritorio.\nNel territorio di Matera vi sono due torrenti che scorrono sul fondo di gravine, entrambi affluenti di sinistra del fiume Bradano."}
{"id": "2537545", "revid": "729019", "url": "https://it.wikipedia.org/wiki?curid=2537545", "title": "Shenyang J-8", "text": "Lo Shenyang J-8 noto anche come Jian-8 (\u6b7c-8; nome in codice NATO Finback, poi Finback-A), era un caccia intercettore/multiruolo bimotore a getto ad ala a delta prodotto dall'azienda cinese Shenyang Aircraft Corporation (SAC) negli anni sessanta.\nStoria del progetto.\nFino agli anni sessanta l'aeronautica militare cinese poteva contare sulla collaborazione dell'Unione Sovietica che forniva direttamente sia velivoli di propria produzione, sia i progetti per poterli realizzare su licenza. A seguito delle tensioni nel frattempo sorte tra i due paesi nel maggio 1964 la 6\u00aa accademia di ricerca del Ministero della difesa cinese inizi\u00f2 la valutazione di un programma per la realizzazione di una nuova generazione di caccia di progettazione completamente autarchica. Tra le caratteristiche della specifica emessa si richiedeva la possibilit\u00e0 di raggiungere la velocit\u00e0 di 2,2 Mach, una velocit\u00e0 ascensionale di 200 m/s ed un'autonomia di 1\u00a0500 chilometri con serbatoio di combustibile interno, in modo da poter contrastare gli eventuali attacchi portati dai potenziali nemici, all'epoca rappresentati prevalentemente dal bombardiere Convair B-58 Hustler e dal cacciabombardiere Republic F-105 Thunderchief.\nAlla conferenza organizzata per valutare lo sviluppo del velivolo rispondente ai requisiti previsti, l'istituto di progettazione aeronautica Shenyang present\u00f2 il progetto di un bi-turbogetto che presentava analogie esteriori con il sovietico MiG-21 (ed il suo omologo cinese, il Chengdu J-7), ma presentava dimensioni maggiori, in analogia con il prototipo Ye-152; in concorrenza, l'istituto di progettazione aeronautica Chengdu propose un monomotore turboventola dotato di configurazione alare a delta e alette canard, il Chengdu J-9.\nAd una valutazione comparativa, il progetto dello Shenyang venne valutato meno rischioso e potenzialmente pi\u00f9 facile da portare a compimento, considerando che poteva avvalersi dell'esperienza gi\u00e0 maturata con i precedenti modelli di derivazione sovietica; venne cos\u00ec preferito a quello del J-9 e guadagn\u00f2 rilevanza tra le gerarchie sia militari che politiche: nel maggio del 1965 i vertici del PLA diedero il proprio benestare relativamente ai requisiti minimi dando il via alla stesura definitiva del progetto, che era affidata alla supervisione di Huang Zhiqian; la morte di questi, avvenuta in un incidente aereo in quegli stessi giorni, ne comport\u00f2 la successione alla guida del progetto da parte di Wang Nanshou e di Ye Zhenda che provvidero ad ultimare il lavoro per il mese di settembre di quello stesso anno.\nLa realizzazione di un mockup rappresent\u00f2 il passo successivo del processo progettuale, completato prima della fine di dicembre, seguito dalla disposizione delle autorit\u00e0 all'istituto di Shenyang di completare il proprio lavoro prima della fine dell'anno successivo. Il progetto sub\u00ec tuttavia, in modo inevitabile, l'impatto della Rivoluzione culturale di quello stesso 1966, che port\u00f2 all'avvicendamento di diversi responsabili alla guida dell'istituto e del progetto; altrettanto inevitabilmente iniziarono i ritardi sulla tabella di marcia e soltanto nel giugno del 1968, ed in modo pressoch\u00e9 clandestino, venne completato il prototipo cui fu assegnata la numerazione \"001 (Rosso)\".\nIl prototipo venne portato in volo per la prima volta il 5 luglio del 1969 ma ben presto il gruppo di lavoro che si occupava dei test e lo stesso Comando delle prove di volo furono completamente azzerati, vittime (ancora una volta) della rivoluzione culturale. Nei dieci anni successivi i due prototipi realizzati, si era nel frattempo giunti al completamento dell'esemplare \"002 (Rosso)\", completarono solamente 663 ore di volo.\nPer quanto ridotti, i voli di prova consentirono di riscontrare, e progressivamente ridurre, alcuni difetti di fondo dell'aereo, sia strutturali che aerodinamici; anche i motori si dimostrarono inizialmente poco affidabili ma prove statiche furono in grado di stabilire che la causa principale dei problemi risiedeva nella struttura dell'aereo.\nFinalmente, ma era ormai giunto il mese di settembre del 1978, l'Istituto di Shenyang ebbe nuovamente un responsabile del progetto J-8: la figura prescelta fu quella di Gu Songfen, in precedenza gi\u00e0 parte del gruppo di lavoro. Per la fine del 1979 il J-8 aveva assunto una fisionomia definitiva e il 2 marzo del 1980 ebbe luogo la formale accettazione in servizio del caccia.\nIl lungo periodo di tempo intercorso tra la nascita del progetto ed il suo definitivo completamento, faceva del J-8 una macchina obsoleta: gli equipaggiamenti, in particolare l'avionica, di cui era dotato non erano pi\u00f9 adeguati alle necessit\u00e0 ed erano superati rispetto a quanto disponibile sul mercato. Nella seconda met\u00e0 degli anni settanta, non \u00e8 chiaro se nel 1976 o se nel 1978, venne messa in lavorazione la progettazione di una versione migliorata del caccia, designata J-8I (o J-8A), destinata a superare le carenze evidenziate dalla versione precedente. Il J-8I, pur mantenendo le linee esterne del predecessore, adottava aggiornamenti nel sistema radar, nell'armamento e nel sistema di eiezione d'emergenza per il pilota. Il primo prototipo della nuova variante fu completato nel maggio del 1980, ma and\u00f2 completamente distrutto a causa di un incendio al motore avvenuto in occasione del primo tentativo di portare in volo l'aereo, il 25 giugno seguente.\nDopo quasi un anno, il 24 aprile del 1981, il secondo prototipo riusc\u00ec a spiccare il volo senza problemi, seguito da altre due macchine; i tre esemplari completarono il programma di prove nel novembre del 1984 ed alla fine del mese di luglio del 1985 il J-8I ottenne tutte le autorizzazioni necessarie per l'avvio della produzione in serie.\nPer quanto modificato e rivisto in epoca recente, il J-8I si dimostr\u00f2 comunque lontano dagli standard degli aerei da caccia contemporanei e la sua produzione si concluse nel giro di due anni, dopo il completamento di circa cento esemplari; nel frattempo per\u00f2 le risorse dell'Istituto di Shenyang erano state in prevalenza dirottate verso la seconda variante del velivolo, denominata Shenyang J-8II (o J-8B), che si differenziava considerevolmente dal progetto originale.\nCon la comparsa sulla scena del J-8II, alcuni dei velivoli della variante J8-I subirono un profondo aggiornamento \"di met\u00e0 vita\", alle componenti avioniche: vennero equipaggiati con il radar JL-7, gi\u00e0 presente sul caccia J-7C, con il puntatore ottico SM-8 e con gli strumenti ECM recentemente installati proprio sul J-8II. Questa variante aggiornata viene comunemente individuata con la denominazione J8-IE o J-8E.\nI rimanenti velivoli della serie J-8I furono trasformati in ricognitori ad alta quota: identificati come JZ-8 furono equipaggiati con componenti ottiche installate in un pod disposto nella parte ventrale della fusoliera e dotati della possibilit\u00e0 di utilizzare serbatoi esterni di carburante sganciabili, al fine di incrementarne l'autonomia operativa. Un numero non particolarmente consistente di aerei venne sottoposto a queste modifiche e venne introdotto nei reparti della PLAAF in sostituzione degli ormai obsoleti JZ-6.\nTecnica.\nCellula.\nLo Shenyang J-8 era un monoplano caratterizzato dalla configurazione alare a delta che richiamava chiaramente il disegno \"a balalaica\" degli aerei recentemente sviluppati dall'OKB sovietico Mikoyan-Gurevich.\nLa fusoliera aveva la presa d'aria in posizione frontale, all'interno della quale faceva bella vista di s\u00e9 un cono mobile; nella sezione anteriore della carlinga era disposto l'abitacolo monoposto, riparato da una cappottatura interamente vetrata, imperniata nella zona anteriore e completamente apribile. La sezione della fusoliera era di forma ovale, caratterizzata dalla presenza affiancata dei due turboreattori.\nL'ala (disposta in posizione medio-bassa rispetto alla sezione della fusoliera) aveva angolo di freccia di 60 \u00b0, angolo mantenuto anche dai piani orizzontali costituiti da un singolo \"stabilatore\" per ogni lato. Anche la deriva ed il timone erano particolarmente inclinati e le loro funzioni erano integrate, nella zona ventrale della fusoliera, da due pinne di allungamento poco pronunciato. Nell'intradosso alare erano presenti quattro piloni destinati a trasportare armamento oppure serbatoi supplementari di carburante; un quinto pilone esterno era utilizzabile nella parte centrale del ventre della fusoliera, generalmente destinato al trasporto di armamenti.\nIl carrello d'atterraggio era di tipo triciclo anteriore; tutti gli elementi erano dotati di singola ruota, quello anteriore si ritraeva in avanti ed i due posteriori, incernierati al centro dell'ala, si richiudevano verso l'interno ed alloggiavano le ruote nella parte esterna della fusoliera.\nMotore.\nLo Shenyang J-8 era equipaggiato, anche nella variante J-8I, con due turbogetto Liyang (LMC) Wopen-7A, versione cinese del Tumanskij R-11F-300, dotati di postbruciatore; ognuno dei due motori era in grado di sviluppare la spinta di 43,15\u00a0kN a secco e di 59,82\u00a0kN con il postbruciatore in funzione.\nArmamento.\nLa dotazione iniziale del J-8 prevedeva l'impiego di un radar di ricerca e congegno di mira ottico \"SM-8\" mentre la dotazione offensiva era costituita da due cannoni Nudelman-Rikhter NR-30 e due missili aria-aria PL-2; le diverse fonti disponibili forniscono dati non concordi su ulteriori dotazioni di armi non guidate.\nLa versione J-8I venne dotata di un sistema di tiro a controllo radar \"SR-4\" (il primo radar di questo tipo realizzato in modo autonomo dall'industria cinese); l'armamento venne aggiornato rimpiazzando i cannoni con il pi\u00f9 recente \"Tipo 23-III\" (copia del sovietico Gryazev-Shipunov GSh-23L), cos\u00ec come venne previsto l'utilizzo dei nuovi missili aria-aria a guida radar semiattiva PL-4. All'atto pratico quando il J-8I entr\u00f2 in servizio il progetto del PL-4 era stato cancellato e quindi rimpiazzato da missili PL-2B o PL-5. Sui piloni subalari e su quello ventrale potevano inoltre essere installati pod contenenti razzi non guidati del tipo \"Folding-Fin Aerial Rocket\" o bombe per 500\u00a0kg complessivi che fornivano al velivolo capacit\u00e0 secondarie per l'impiego come cacciabombardiere.\nImpiego operativo.\nSecondo le fonti reperite furono complessivamente circa 150 gli esemplari di J-8 e J-8I entrati in servizio nelle forze armate cinesi. Le notizie relative al loro impiego operativo non risultano particolarmente dettagliate e generalmente non si trovano riferimenti circa la data della loro sostituzione nei reparti con i J-8II.\nLa stampa specializzata nelle pi\u00f9 recenti pubblicazioni indica la presenza di esemplari di \"J-8\" (senza ulteriore specifica) sia nelle file della PLAAF che della PLANAF.\nVersioni.\n\"I dati sulle versioni sono tratti da\" \"Chinese Aircraft - China's aviation industry since 1951\"\", se non diversamente indicato\"."}
{"id": "2537551", "revid": "767487", "url": "https://it.wikipedia.org/wiki?curid=2537551", "title": "Fran\u00e7ois de La Mothe Le Vayer", "text": "Divenuto celebre come cortigiano erudito e tutore del re di Francia Luigi XIV, La Mothe Le Vayer \u00e8 stato uno dei maggiori esponenti dello scetticismo moderno e del pensiero libertino francese."}
{"id": "2537556", "revid": "17151", "url": "https://it.wikipedia.org/wiki?curid=2537556", "title": "La Mothe Le Vayer", "text": ""}
{"id": "2537566", "revid": "125732978", "url": "https://it.wikipedia.org/wiki?curid=2537566", "title": "Cristianesimo in Italia", "text": "La religione pi\u00f9 diffusa in Italia \u00e8 il cristianesimo, presente fin dai tempi apostolici. La confessione maggioritaria \u00e8 il cattolicesimo.\nIl panorama religioso del cattolicesimo in Italia.\nIl 97,67% degli italiani \u00e8 battezzato secondo il rito della Chiesa cattolica.\nSecondo un'indagine Eurispes del 2006, l'87,8% della popolazione si dichiara cattolico e il 36,8% praticante. Secondo la stessa ricerca si recherebbe a messa tutte le domeniche il 30,8% degli intervistati tra i 18 e i 24 anni, a fronte del 22,4% e del 28,5% dei soggetti intervistati appartenenti rispettivamente alle fascia d'et\u00e0 25-34 e 35-44 anni. La discrepanza tra chi si dichiara cattolico e chi \u00e8 di stretta osservanza, anche se minore rispetto agli altri paesi dell'Europa occidentale, \u00e8 sensibile, come testimoniato anche dalle opinioni relative ad aborto, fecondazione assistita e unioni civili. Secondo un'altra ricerca, effettuata da Eurobarometro nel 2005, il 74% dei cittadini italiani crede che ci sia un Dio, il 16% crede che ci sia qualche tipo di spirito o forza vitale e il 6% non crede che ci sia alcun tipo di spirito, Dio o forza vitale.\nI cattolici (da non confondere con i cristiani), in Italia rappresentano la religione di maggioranza. Come in molti paesi occidentali, il processo di secolarizzazione \u00e8 crescente, soprattutto tra i giovani, anche se non manca la presenza di movimenti cattolici (alcuni con caratteri pi\u00f9 laici) come Azione Cattolica, la Giovent\u00f9 Francescana, l'AGESCI, Comunione e Liberazione e il Cammino Neocatecumenale.\nFra le altre confessioni cristiane, in ambito protestante, c'\u00e8 da segnalare il valdismo, sviluppatosi in Italia stessa. Nato in Francia come movimento ereticale medievale, dopo la riforma protestante ha assorbito la teologia calvinista ed \u00e8 di fatto diventata l'espressione italiana delle Chiese riformate. Le comunit\u00e0 protestanti storiche (valdese, metodista, luterana e battista) sono riunite nella Federazione delle Chiese evangeliche in Italia, assieme ad altre denominazioni pentecostali minori.\nLa componente pi\u00f9 numerosa all'interno del protestantesimo italiano \u00e8 per\u00f2 rappresentato dall'evangelicalismo che raggruppa tra il 70 e l'80% dei protestanti italiani. Questa corrente protestante, conservatrice dal punto di vista teologico si riconosce dottrinalmente nei punti di fede dell'Alleanza evangelica italiana (AEI). La maggior parte delle chiese evangeliche non riconosciute, (senza intese) ha costituito l'Alleanza di Chiese cristiane evangeliche in Italia (ACCEI). \nIl protestantesimo conta in Italia almeno 700.000 fedeli che sono suddivisi in molte confessioni. I pentecostali sono i pi\u00f9 numerosi con 250.000 fedeli (dati aggiornati Cesnur 2020) fra cui le Assemblee di Dio in Italia, che costituiscono la pi\u00f9 grande organizzazione evangelica pentecostale (le Assemblee di Dio in Italia provengono dal \"risveglio pentecostale\" statunitense del 1906, e non dal protestantesimo.), ed altri fedeli suddivisi in altre correnti pentecostali minori fra le quali la Federazione delle chiese pentecostali con 50.000 fedeli, la Chiesa apostolica italiana e le Congregazioni cristiane pentecostali.\nLe altre confessioni Protestanti sono: quella valdese con 47.500 fedeli (30.000 membri pi\u00f9 17.500 simpatizzanti), metodista 15.000, avventista del settimo giorno 25.000, battista 20.000, luterana 8.000, brethren o assemblee dei fratelli 20.000, anglicana 15.000, altre 30.000 (discepoli di Cristo, riformati, Chiesa di Scozia in Italia, Esercito della salvezza, Associazione comunit\u00e0 cristiane, etc.).\nLa Chiesa ortodossa conta in Italia circa 1.200.000 fedeli di cui oltre 700.000 sono della Chiesa ortodossa romena, 150.000 della Chiesa ortodossa ucraina, 90.000 della Chiesa ortodossa moldava e 250.000 di altre Chiese ortodosse (russa, greca, bulgara, etc.).\nTra i nuovi movimenti religiosi che si dicono cristiani, ma che non sono riconosciuti come tali da buona parte delle confessioni pseudo-cristiane pi\u00f9 antiche, si possono trovare i mormoni con 25.000 fedeli, giunti in Italia nel 1850, e i testimoni di Geova con 300.000 fedeli, che iniziarono a stampare la \"Torre di Guardia\" nelle valli Valdesi gi\u00e0 dal 1903. Tali due gruppi religiosi rifiutano alcuni punti della dottrina pseudo-cristiana, per esempio si oppongono alla Trinit\u00e0 e alla verginit\u00e0 di Maria (che sono concetti cattolici)."}
{"id": "2537568", "revid": "110157", "url": "https://it.wikipedia.org/wiki?curid=2537568", "title": "Sitagroi", "text": "Sitagroi () \u00e8 un ex comune della Grecia nella periferia della Macedonia orientale e Tracia di 5.266 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Prosotsani.\nSitagroi \u00e8 anche una localit\u00e0 di un importante sito archeologico del tardo neolitico e antica et\u00e0 del bronzo."}
{"id": "2537572", "revid": "809148", "url": "https://it.wikipedia.org/wiki?curid=2537572", "title": "Ebraismo in Italia", "text": "L'ebraismo in Italia \u00e8 la religione monoteista pi\u00f9 antica ad essere praticata. A Roma \u00e8 documentata una presenza ininterrotta dell'ebraismo fin dai tempi precedenti la comparsa del cristianesimo.\nL'espressione \"ebrei italiani\" (\u05d9\u05d4\u05d5\u05d3\u05d9\u05dd \u05d0\u05d9\u05d8\u05dc\u05e7\u05d9\u05dd) pu\u00f2 indicare, in senso lato, tutti quegli ebrei che vivono in Italia o che hanno ascendenze italiane o, in un senso pi\u00f9 ristretto, le comunit\u00e0 in cui \u00e8 in uso il \"rito italiano\", diversamente dalle comunit\u00e0 in cui sono in uso il rito sefardita o aschenazita.\nLa comunit\u00e0 ebraica italiana trae le sue origini nel II secolo a.C., quando i primi ebrei arrivarono a Roma grazie agli intensi scambi commerciali nel bacino del Mediterraneo. Gi\u00e0 nel I secolo d.C. la comunit\u00e0 ebraica romana era fiorente e stabile tant'\u00e8 che pot\u00e9 riscattare gli ebrei fatti schiavi durante l'assedio di Gerusalemme del 70. La maggioranza degli ebrei italiani di conseguenza non appartiene a nessuno dei due gruppi rituali maggiori presenti in seno all'ebraismo (quello sefardita-spagnolo e quello askenazita-tedesco), ma sono di rito italiano (\"Italkim o bene romi\") che \u00e8, insieme al rito temani (yemenita) uno dei riti ebraici pi\u00f9 antichi; gi\u00e0 nel Talmud si trovano accenni ad usi tipici dei \"bene romi\" (figli di Roma). Il rito italiano attuale pu\u00f2 essere suddiviso inoltre in due sottocategorie: il rito italiano degli ebrei del centro e nord Italia, pi\u00f9 vicino al rito romano originario e simile nella maggior parte dei suoi aspetti al rito askenazita-tedesco ed il rito romano degli attuali ebrei romani, pi\u00f9 simile al rito sefardita a causa delle influenze conseguenti all'immigrazione a Roma degli ebrei sefarditi dopo la cacciata dalla Spagna.\nStoria.\nGli ebrei italiani hanno una storia molto antica, che risale fino al II secolo a.C.: reperti archeologici di lapidi tombarie e iscrizioni dedicatorie vanno indietro fino ad allora. A quel tempo la maggioranza viveva nell'estremo sud dell'Italia, con una ramificazione comunitaria a Roma, e generalmente parlavano il greco. Si pensa che alcune famiglie (per esempio gli \"Adolescenti\") siano i discendenti degli ebrei deportati dalla Giudea dall'imperatore Tito nel 70 d.C. Nel primo medioevo esistevano principali comunit\u00e0 nel meridione italiano, come per esempio Bari e Otranto. Gli ebrei medievali italiani produssero inoltre importanti opere halakhiche come \"Shibbole ha-Leket\".Verso la fine del XV secolo, gli Ebrei in Italia erano complessivamente 70.000 su una popolazione totale di circa 8-10 milioni di persone, quindi appena lo 0,7% - 0,9% degli abitanti (in Spagna, su una popolazione globale eguale all'Italia, vi erano allora ben 200.000 ebrei), distribuiti in 52 comunit\u00e0. Di questi, circa 25.000 abitavano in Sicilia dove si stima che nel 1492 gli ebrei componessero tra il 3 e il 5% della popolazione.Dopo l'espulsione degli ebrei dal Regno di Napoli nel 1533, il centro di gravit\u00e0 si spost\u00f2 a Roma e al nord.\nUno degli ebrei italiani pi\u00f9 famosi fu Rabbi Moshe Chaim Luzzatto (1707\u20131746) le cui opere religiose ed etiche sono studiate ancora nel ventunesimo secolo. La comunit\u00e0 ebraica nel suo complesso raggiungeva circa 50.000 persone nel momento in cui fu emancipata nel 1870. Un momento importante nella storia dell'Ebraismo italiano \u00e8 il Congresso ebraico di Forl\u00ec del 1418, in cui vengono avanzate richieste al nuovo papa, Martino V, e vengono assunte decisioni relative alla vita interna delle comunit\u00e0 ebraiche.\nNel 1516 la Repubblica Serenissima istitu\u00ec il Ghetto di Venezia, il primo ghetto della Storia e che prende il nome dall'isola in cui fu confinata la Comunit\u00e0 ebraica di Venezia, a quel tempo accresciuta di numero da un'immigrazione aschenazita, e che aveva l'obbligo di rientrare la sera e le cui porte venivano chiuse la notte. Con l'espulsione degli ebrei dalla Spagna nel 1492 con il Decreto di Alhambra a Venezia si rifugiarono via via anche molti ebrei sefarditi. Traccia di queste progressive stratificazioni si ritrovano ancora nelle varie Sinagoghe di Venezia (dette anche Scuole) nel Ghetto: italiana, tedesca, spagnola, levantina. Venezia ha un ruolo importante per l'ebraismo mondiale anche per la diffusione della stampa di libri in ebraico, a cominciare dalla Bibbia di Bomberg del 1517.\nNel '500 a Venezia si stamparono la maggior parte di tutti i testi in ebraico d'Europa, tra cui il Talmud completo (Bomberg 1520) ancora utilizzato in tutto il mondo come base talmudica. Nel 1553 questa fioritura ebraica si interruppe traumaticamente a causa della disputa tra due case editrici veneziane, la Bragadin e la Giustiniani, sui diritti di stampa della Mishneh Torah di Maimonide curata dal Rabbino di Padova Katzenellenbogen. La disputa fu portata davanti ai tribunali dell'Inquisizione di Papa Giulio II che giudicarono eretici i testi e ne decretarono il Rogo, avvenuto prima a Campo dei Fiori a Roma, quindi in Piazza San Marco a Venezia.\nNel 1637 il Rabbino di Venezia Leone da Modena vede pubblicata a Parigi la \"Historia de riti Hebraici\", la prima opera intesa a spiegare l'ebraismo ai non ebrei ed a combattere i pregiudizi antisemiti del tempo. Destinata ad un pubblico protestante anglosassone, l'opera precorre il dibattito sulla riammissione degli ebrei in Inghilterra al tempo di Cromwell (essendone stati espulsi nel 1290).\nNel 1638 un altro Rabbino di Venezia, Simeone Luzzatto, pubblica il \"Discorso circa lo stato de gl'Hebrei\", sulla tolleranza religiosa ed i vantaggi reciproci dell'integrazione degli ebrei a Venezia.\nLe porte del Ghetto furono abbattute nel 1797 con la conquista di Venezia da parte di Napoleone che impose l'emancipazione. Durante la Seconda Aliyah (emigrazione, tra il 1904 e il 1914) molti ebrei italiani si trasferirono in Israele, e a Gerusalemme esistono una sinagoga ed un centro culturale italiani.\nNel 1938 Mussolini eman\u00f2 le Leggi razziali fasciste e, dopo l'8 settembre 1943, anche l'Italia collabor\u00f2 coi nazisti, inviando circa 7.000 italiani ai campi di sterminio durante l'Olocausto. Nel ventunesimo secolo gli ebrei italiani sono circa 35.000 - 38.000 (secondo alcuni 45.000) su una popolazione di 60 milioni di abitanti; la met\u00e0 circa vive a Roma con un numero che va dai 13.500 ai 14.000, circa 7.000 risiedono a Milano, mentre gli altri sono sparsi in Comunit\u00e0 medie o piccole in tutta la penisola.\nUna delle sinagoghe pi\u00f9 grandi d'Italia si trova a Trieste. La Comunit\u00e0 ebraica di Casale Monferrato ospita la sua sinagoga di rito tedesco edificata nel 1595, ricca di arredi ed iscrizioni, che \u00e8 un esempio di barocco piemontese ed \u00e8 considerata una delle pi\u00f9 belle d'Italia.. Anche Merano e Trani ospitano una Sinagoga ebraica, come diverse ne ospita Venezia, situate nei caratteristici ghetti ebraici; in particolare la Sinagoga di Venezia \u00e8 riconosciuta come una delle pi\u00f9 belle d'Europa. Di particolare pregio le \"Tavole della Legge\" in legno dorato risalenti al secolo XVIII secolo, numerosi Rimonim (terminali per rotoli della Legge) e Atarot (corone per i rotoli della Legge) sbalzati, cesellati o in filigrana d'argento.\nAssociazionismo.\nL'unica organizzazione ebraica italiana che rappresenti l'ebraismo italiano di fronte allo Stato secondo la legge \u00e8 l'Unione delle comunit\u00e0 ebraiche italiane (UCEI), come previsto dall'intesa con lo Stato italiano stipulata il 27 febbraio 1987, approvata con la legge 101/1989, revisione conclusa il 6 novembre 1996 e approvata con la legge 638/1996. L'UCEI partecipa alla ripartizione della quota dell'otto per mille del gettito IRPEF.\nPoich\u00e9 l'unica organizzazione che rappresenti giuridicamente gli interessi dell'ebraismo in Italia \u00e8 l'UCEI, l'unica definizione di \"ebreo\" rilevante per lo Stato italiano \u00e8 quella data dall'Assemblea Rabbinica Italiana. Gli unici enti che possono rilasciare una certificazione di ebraicit\u00e0 in Italia (al fine, ad esempio, di poter richiedere di sostenere un esame universitario in giorno diverso dal sabato, o al fine di richiedere il riposo settimanale durante il sabato, con obbligo per il datore di lavoro di concederlo) sono le Comunit\u00e0 Ebraiche locali membri dell'UCEI che rilasciano tali certificati soltanto in base alle regole dell'ortodossia ebraica. L'iscrizione alle Comunit\u00e0 locali \u00e8 infatti consentita soltanto previo nulla osta dell'Autorit\u00e0 Rabbinica locale ed al cui diniego si pu\u00f2 ricorrere unicamente presso l'Assemblea Rabbinica Italiana (Statuto UCEI).\nLe comunit\u00e0.\nStoricamente gli ebrei italiani si suddividono in quattro categorie:\nStoricamente queste comunit\u00e0 rimasero separate: in una data citt\u00e0 vi era spesso una \"sinagoga italiana\" e una \"sinagoga spagnola\" e di tanto in tanto anche una \"sinagoga tedesca\". In molti casi, queste si sono amalgamate, ma una data sinagoga pu\u00f2 celebrare servizi liturgici di pi\u00f9 riti.\nEsistono anche altre categorie:\nRito italiano.\nGli ebrei italiani, distinti dai sefarditi e dagli aschenaziti, sono a volte indicati nella letteratura scientifica come \"Italkim\" (ebraico di \"italiani\", plur. di \"italki\", ebraico antico derivante dall'aggettivo latino \"italicu(m)\", che significa \"italico\", \"latino\", \"romano\"; \"italkit\" (o \"italqit\") viene usato anche in ebraico moderno per indicare la lingua italiana). Gli ebrei di rito italiano di solito parlavano tradizionalmente una variet\u00e0 di lingue giudeo-italiane come il bagitto a Livorno; solo a Roma si continua a parlare il giudaico romanesco.\nLe usanze ed i riti religiosi degli ebrei di rito italiano possono essere visti come un ponte tra le tradizioni aschenazite e quelle sefardite, mostrando somiglianze con entrambe; e sono ancora pi\u00f9 vicini alle tradizioni dei romanioti (ebrei greci in Italia). Si riconosce inoltre una suddivisione tra il \"minhag Ben\u00e8 Rom\u00ec\", praticato a Roma, e il \"minhag Italiani\", praticato in citt\u00e0 del nord come Torino, anche se i due riti sono generalmente affini, nonch\u00e9 alcune differenze tra il \"minhag\" di Firenze (prettamente sefardita) e quello di Livorno.\nIn materia di diritto religioso, la maggior parte degli ebrei di rito italiano in generale seguono le stesse regole degli askenaziti codificate da Moshe Isserles (detto il \"Ramo\") con l'eccezione della proibizione askenazita di mangiare legumi a Pesach, mentre a Roma e Firenze seguono generalmente le stesse regole dei sefarditi, secondo lo \"Shulchan Aruch\" senza le glosse di Moshe Isserles (su un totale di circa 35.000 ebrei presenti in Italia solo 12.000 risiedono a Roma). Tuttavia la loro liturgia \u00e8 diversa da quella di entrambi questi gruppi. Una ragione di ci\u00f2 potrebbe essere che l'Italia era il centro principale della prima stampa ebraica, consentendo agli ebrei italiani di conservare le proprie tradizioni, quando la maggior parte delle altre comunit\u00e0 dovevano optare per un libro di preghiere di standard \"sefardita\" o \"askenazita\".\nSi \u00e8 spesso sostenuto che il libro di preghiere (\"siddur\") italiano contenga gli ultimi resti della tradizione ebraica giudeo/galilea, mentre sia quello sefardita sia, in misura minore, quello aschenazita riflettano la tradizione babilonese. Questa affermazione \u00e8 molto probabilmente storicamente accurata, anche se \u00e8 difficile verificare testualmente quanto materiale liturgico dalla Terra d'Israele sopravviva. Inoltre, alcune tradizioni italiane riflettono il rito babilonese in una forma pi\u00f9 arcaica, pi\u00f9 o meno allo stesso modo del libro di preghiere degli ebrei yemeniti. Esempi di antiche tradizioni babilonesi conservate dagli italiani ma da nessun altro gruppo (compresi gli yemeniti), sono l'uso di \"keter yitenu lach\" nella \"kedushah\" di tutti i servizi e di \"na\u1e25amenu\" in Birkat Hamazon (ringraziamento dopo i pasti) nello Shabbat, entrambi i quali si trovano nel siddur di Amram Gaon.\nLa comunit\u00e0 di rito italiano tradizionalmente utilizza l'ebraico italiano, un sistema di pronuncia simile a quella degli ebrei spagnoli e portoghesi. Tale pronuncia \u00e8 stata in molti casi adottata anche dalle comunit\u00e0 sefardite, aschenazite e \"appam\" d'Italia.\nAschenaziti.\nCi sono ebrei aschenaziti che vivono nel Nord Italia fin dal tardo medioevo. A Venezia, erano la pi\u00f9 antica comunit\u00e0 ebraica della citt\u00e0, anteriore sia a quella sefardita che ai gruppi italiani. Dopo l'invenzione della stampa, l'Italia divenne un importante centro editoriale per libri ebraici e yiddish utilizzati dagli ebrei tedeschi ed altri ebrei nordeuropei. Una figura rimarchevole era Elia Levita, esperto grammatico e masoreta, anche autore del poema epico-romantico yiddish \"Bovo-Bukh\".\nAltre comunit\u00e0 rinomate sono state quelle di Asti, Fossano e Moncalvo, che discendevano da ebrei espulsi dalla Francia nel 1394: la comunit\u00e0 astigiana comprende la nota famiglia Lattes. Solo la sinagoga di Asti \u00e8 ancora in uso nel ventunesimo secolo. Il loro rito, conosciuto come \"appam\" (dalle iniziali ebraiche delle suddette tre citt\u00e0), \u00e8 simile a quello aschenazita, ma ha alcune peculiarit\u00e0 tratte dal vecchio rito francese, in particolare al riguardo delle festivit\u00e0 ebraiche. Queste variazioni si trovano su fogli mobili che la comunit\u00e0 utilizza in combinazione con il normale libro di preghiere aschenazita e vengono stampati anche da Goldschmidt. Questo rito \u00e8 l'unico discendente superstite del rito originale francese, usato da Rashi e in tutto il mondo: gli aschenaziti francesi dal 1394 utilizzano il rito tedesco-aschenazita.\nNella tradizione musicale e nella pronuncia, gli aschenaziti italiani differiscono notevolmente dagli aschkenaziti di altri paesi e mostrano una certa assimilazione con le altre due comunit\u00e0. Fanno eccezione le comunit\u00e0 nordorientali, come quella di Gorizia che data dai tempi austro-ungheresi, e sono molto pi\u00f9 vicine alla tradizione tedesca e austriaca.\nSefarditi.\nDal 1442, quando il Regno di Napoli cadde sotto il dominio spagnolo, un considerevole numero di ebrei sefarditi vennero a vivere nell'Italia meridionale. A seguito dell'espulsione degli ebrei dalla Spagna nel 1492 cos\u00ec come dalla Sicilia e dalla Sardegna nello stesso anno, dal Portogallo nel 1495 e dal Regno di Napoli nel 1533, molti si spostarono nell'Italia centrale e settentrionale. Un rinomato profugo fu Don Isaac Abrabanel.\nNel corso dei secoli successivi furono raggiunti da un flusso costante di \"conversos\" che abbandonavano la Spagna e il Portogallo. In Italia, correvano il rischio di incriminazione per \"giudaizzazione\", dato che per legge erano battezzati cristiani; per questo motivo in genere evitarono gli stati pontifici. I papi permisero qualche insediamento spagnolo-ebraico ad Ancona, poich\u00e9 questo era il porto principale per il commercio con la Turchia, dove i loro legami con i sefarditi ottomani erano utili. Altri stati ritennero vantaggioso consentire ai \"conversos\" di stabilirsi e mescolarsi con le comunit\u00e0 ebraiche gi\u00e0 esistenti e chiudere un occhio sul loro Stato religioso. Nella successiva generazione, comunque i figli dei \"conversos\" avrebbero potuto rientrare nell'Ebraismo senza problemi legali, poich\u00e9 non erano mai stati battezzati.\nI principali luoghi di insediamento furono i seguenti:\nNel complesso gli ebrei spagnoli e portoghesi rimasero separati dagli ebrei italiani autoctoni, anche se c'era una notevole influenza religiosa e intellettuale reciproca tra i gruppi.\nLa \"Scola Spagnola\" (sinagoga spagnola) di Venezia fu originariamente considerata come la \"sinagoga madre\" dalle comunit\u00e0 spagnole e portoghesi di tutto il mondo, poich\u00e9 fu tra le prime ad essere fondate e il primo libro di preghiere fu pubblicato l\u00ec: le comunit\u00e0 posteriori, come Amsterdam, seguirono la sua guida in merito a questioni rituali. Col declino dell'importanza di Venezia a partire dal XVIII secolo, il ruolo di primo piano pass\u00f2 alla comunit\u00e0 ebraica di Livorno (per l'Italia ed il Mediterraneo) e ad Amsterdam (per i paesi occidentali). La sinagoga di Livorno fu distrutta durante la seconda guerra mondiale: un moderno edificio fu eretto nel 1958-1962.\nOltre agli ebrei spagnoli e portoghesi strettamente detti, l'Italia ha ospitato molti ebrei sefarditi dal Mediterraneo orientale. La Dalmazia e molte delle isole greche, dove c'erano grandi comunit\u00e0 ebraiche, sono state per molti secoli parte della Repubblica di Venezia, e vi fu una comunit\u00e0 \"levantina\" a Venezia. Questa rimase separata dalla comunit\u00e0 \"ponentina\" (cio\u00e8 la spagnola e portoghese) e legata alle proprie radici orientali, come dimostra il loro uso nei primi anni del XVIII secolo di un libro di inni classificato come \"maqam\" alla maniera ottomana. (Entrambe le sinagoghe sono ancora in uso, ma le comunit\u00e0 si sono amalgamate). In seguito la comunit\u00e0 di Livorno ag\u00ec come collegamento tra gli spagnoli e i portoghesi e gli ebrei sefarditi orientali e punto di riscontro tra le altre tradizioni e gruppi musicali. Molti ebrei italiani hanno radici \"levantine\", per esempio da Corf\u00f9, e prima della seconda guerra mondiale l'Italia considerava l'esistenza delle comunit\u00e0 sefardite orientali come possibilit\u00e0 di espandere l'influenza italiana nel Mediterraneo.\nNel XVIII e XIX secolo, molti ebrei italiani (per lo pi\u00f9, ma non esclusivamente, dal gruppo spagnolo e portoghese) mantennero una presenza commerciale e residenziale sia in Italia che nei paesi dell'Impero Ottomano: anche coloro che si stabilirono definitivamente nell'Impero Ottomano, mantennero la loro nazionalit\u00e0 toscana o altra italiana, in modo da avere il beneficio delle \"Capitolazioni dell'Impero ottomano\". Cos\u00ec in Tunisia vi era una comunit\u00e0 di \"Juifs Portugais\", o di \"L'Grana\" (livornesi), quest'ultima comunit\u00e0 che si manteneva separata dagli ebrei nativi tunisini (\"Tuansa\") considerandosi superiore. Comunit\u00e0 pi\u00f9 piccole dello stesso tipo esistevano anche in altri paesi, come la Siria, dove erano conosciuti come \"Se\u00f1ores Francos\", sebbene in genere non fossero abbastanza numerosi per stabilire le proprie sinagoghe; per pregare si incontravano invece nelle reciproche dimore. Diversi paesi europei spesso nominavano ebrei di queste comunit\u00e0 come loro rappresentanti consolari nelle citt\u00e0 ottomane.\nTra le due guerre mondiali, la Libia fu una colonia italiana e, come in altri paesi del Nordafrica, il potere coloniale trov\u00f2 utili gli ebrei locali, essendo una \u00e9lite istruita e ben introdotta. Dopo l'indipendenza libica e soprattutto dopo la Guerra dei sei giorni nel 1967, molti ebrei libici si trasferirono sia in Israele che in Italia, e la maggior parte delle sinagoghe \"sefardite\" a Roma sono in realt\u00e0 libiche. (Il Tempio Spagnolo, senza dubbio di origine spagnola e portoghese come implica il nome, ora si considera \"italiano\", in contrasto con queste comunit\u00e0 pi\u00f9 recenti).\nChabad (Chassidismo).\nNell'ambito dell'Ebraismo ortodosso, \"Chabad-Lubavitch\" \u00e8 uno dei pi\u00f9 grandi movimenti religiosi del Chassidismo. Il movimento ha il suo centro principale nel quartiere di Crown Heights a Brooklyn, ma ha basi in tutto il mondo e si \u00e8 ben sviluppato anche in Italia, con centri nelle principali citt\u00e0.\nChabad (\u05d7\u05d1\"\u05d3) \u00e8 un acronimo ebraico di \"Chochmah\", \"Binah\", \"Da'at\" () che significano Saggezza, Comprensione e Conoscenza. Lubavitch \u00e8 l'unica branca esistente di una famiglia di sette chassidiche conosciute un tempo collettivamente come \"Movimento Chabad\": i nomi vengono ora usati in maniera intercambiabile. Un membro dello Chabad pu\u00f2 venir chiamato sia \"Chabadnik\" () o anche \"Lubavitcher\" (in yiddish \u05dc\u05d9\u05d5\u05d1\u05d0\u05d5\u05d5\u05d9\u05d8\u05e9\u05e2\u05e8).\nIl Chabad di Venezia \u00e8 una Casa Chabad con una sua yeshivah nella piazza principale dell'antico Ghetto di Venezia, una pasticceria e un ristorante dal nome \"Gam Gam\" all'entrata del ghetto stesso. I pasti dello Shabbat vengono serviti ai tavoli esterni del ristorante, lungo il Canale di Cannaregio con vista del Ponte delle Guglie vicino al Canal Grande. Nel romanzo \"Much Ado About Jessie Kaplan (Molto rumore per Jessie Kaplan)\", il ristorante \u00e8 centro di un mistero storico con richiami shakespeariani. Ogni anno, per il festival di Sukkot, una sukkah viene eretta su una barca del canale che fa il giro della citt\u00e0, e una grande Menorah viene portata lungo le calli durante Hanukkah."}
{"id": "2537573", "revid": "466539", "url": "https://it.wikipedia.org/wiki?curid=2537573", "title": "Battaglione Volontari &quot;Francesco Rismondo&quot;", "text": "Il Battaglione Volontari \"Francesco Rismondo\" \u00e8 stata un'Unit\u00e0 delle Forze Armate Fiumane e una unit\u00e0 (dal 1938-1945) delle \"Guardie alla Frontiera\" delle \"Truppe di Zara\". ; \nA Fiume ed era cos\u00ec costituito:"}
{"id": "2537577", "revid": "336009", "url": "https://it.wikipedia.org/wiki?curid=2537577", "title": "Ibrida", "text": ""}
{"id": "2537578", "revid": "22229", "url": "https://it.wikipedia.org/wiki?curid=2537578", "title": "Cattolicesimo in Italia", "text": ""}
{"id": "2537579", "revid": "110157", "url": "https://it.wikipedia.org/wiki?curid=2537579", "title": "Imperial Wax Solvent", "text": "Imperial Wax Solvent \u00e8 il ventisettesimo album di inediti della band inglese The Fall, pubblicato il 28 aprile 2008."}
{"id": "2537581", "revid": "2373", "url": "https://it.wikipedia.org/wiki?curid=2537581", "title": "Regione floristica", "text": ""}
{"id": "2537585", "revid": "20768", "url": "https://it.wikipedia.org/wiki?curid=2537585", "title": "Induismo in Italia", "text": "L'induismo in Italia \u00e8 presente a partire dal XX secolo a seguito soprattutto di immigrazione dal subcontinente indiano.\nGli induisti in Italia sono circa (0,3% della popolazione residente), di cui 30.392 sono cittadini italiani (0,1% della popolazione italiana) e 146.800 stranieri residenti (2,9% della popolazione straniera residente), e sono riuniti nell'Unione induista italiana, riconosciuta dall'Italia come confessione religiosa.\nAltres\u00ec presente in Italia \u00e8 il movimento Hare Krishna.\nRiconoscimento in Italia.\nL'Unione induita italiana ha firmato un'intesa con il governo italiano il 4 aprile 2007 e l'11 dicembre 2012, insieme al buddismo, \u00e8 stato riconosciuta ufficialmente dal Parlamento italiano.\nIn base alla legge 246/2012 sono riconoscoiute le nomine dei ministri di culto induista vedico, puranico e agamico, l'esercizio del culto, l'organizzazione della confessione e gli atti in materia spirituale e disciplinare. \u00c8 altres\u00ec riconosciuta la festivit\u00e0 ind\u00f9 \"Dipavali\" (festa delle luci) che rappresenta, tra le feste dedicate alle diverse divinit\u00e0 e seguite dalle relative tradizioni, la vittoria della luce sull'oscurit\u00e0 e che viene celebrata il giorno di luna nuova (\"Amavasja\") tra la seconda met\u00e0 del mese di ottobre e la prima met\u00e0 del mese di novembre.\nEdifici di culto in Italia.\nIn Italia \u00e8 presente : il monastero Matha Gitananda Ashram si trova in localit\u00e0 Pellegrino nel comune di Altare, in provincia di Savona.\nMandir (templi) ed ashram del movimento Hare Krishna sono presenti a San Casciano in Val di Pesa, Chignolo d'Isola e nel comune di Albettone. Altri centri di culto sono presenti a Milano, Roma, Bologna, Terni, Genova, Torino"}
{"id": "2537591", "revid": "123587556", "url": "https://it.wikipedia.org/wiki?curid=2537591", "title": "Sikhismo in Italia", "text": "Il Sikhismo in Italia \u00e8 praticato da un numero di fedeli valutato in circa 40.000 persone, indiani immigrati dal subcontinente indiano. La stima delle presenze della comunit\u00e0 Sikh risulta comunque dibattuta; secondo un'inchiesta condotta dal \"Corriere della Sera\", la cifra totale dei Sikh in Italia sarebbe di 150.000 persone, mentre alcuni studiosi tendono a ridimensionarla, fino a un dimezzamento; la fondazione ISMU, su dati ISTAT e ORIM (Osservatorio regionale per l'integrazione e la multietnicit\u00e0), fornisce un dato di molto inferiore, di circa 17.000 presenze nel 2016 (numero riferito a soggetti che non hanno acquisito la cittadinanza italiana). Al novero dei fedeli va aggiunta una quota molto ridotta di italiani convertitisi al Sikhismo. L'Italia ospita la seconda comunit\u00e0 Sikh pi\u00f9 grande d'Europa, dopo il Regno Unito.\nStoria.\nLa presenza dei Sikh in Italia si registra a partire dalla seconda guerra mondiale: arruolati nell'Esercito Anglo-Indiano del Raj britannico, gli indiani Sikh, insieme ai loro connazionali induisti e musulmani, costituivano l'Ottava Armata Britannica, e hanno combattuto al fianco degli Alleati durante la campagna d'Italia (1943-1945). \nLe forze anglo-indiane in territorio italiano furono schierate nella battaglia del Sangro e nella battaglia di Cassino, nella liberazione di Roma e Firenze, e nello sfondamento della Linea Gotica. I Reggimenti Sikh e la Brigata Gurkha hanno combattuto insieme contro l'Esercito tedesco e le formazioni italiane della Repubblica sociale a cominciare dal primo assalto alla Linea Gotica (agosto 1944) fino alla battaglia del Senio (aprile 1945).\nQuasi 50.000 soldati anglo-indiani, la maggior parte tra i 18 e i 22 anni (alcuni anche di 16), hanno combattuto per liberare l'Italia. Il 50% ha riportato ferite, mentre 5.782 sono caduti in guerra; di questi, un soldato Sikh rientra tra le vittime della strage di Marzabotto. A Forl\u00ec si trova il cimitero di guerra indiano, eretto in memoria dei soldati Sikh caduti per la liberazione della citt\u00e0; nei pressi si trova un monumento a loro dedicato, di fronte al cimitero comunale.\nA partire soprattutto dagli anni novanta-duemila si sono insediate in Italia diverse comunit\u00e0 di immigrati Sikh, in particolare nell'Agro Pontino, nella pianura padana e, in generale, nelle regioni del Nord. Mentre i primi Sikh in Italia hanno trovato lavoro in ambito circense, una quota significativa della comunit\u00e0 immigrata \u00e8 impiegata nei settori dell'agricoltura e dell'allevamento per l'industria lattiero-casearia; il 37% dei Sikh d\u2019Italia lavora nell\u2019industria, il 33% nell\u2019agricoltura. Le zone con il maggior numero di abitanti Sikh sono le province di Brescia, Reggio Emilia, Parma, Mantova, Verona, Cremona e Vicenza.\nI Sikh in Italia non hanno un'organizzazione unitaria, ma si dividono in comunit\u00e0 o associazioni indipendenti, e non sono riconosciuti dallo Stato italiano attraverso nessuna intesa.\nAvtar Singh Rana \u00e8 stato il primo Sikh ad essere eletto vice-sindaco nell'amministrazione in un comune italiano: \u00e8 avvenuto a Orbassano, in provincia di Torino, a seguito delle elezioni comunali del 2008.\nNel 2021 \u00e8 stata costituita l'Unione Sikh Italia, organismo federativo che raccoglie la maggioranza dei centri Sikh in Italia (53 su tutto il territorio nazionale), con l\u2019obiettivo di dare una rappresentanza formale e giuridica alla comunit\u00e0 Sikh e di promuovere il rapporto con le istituzioni nazionali, le amministrazioni locali, le associazioni culturali e le altre comunit\u00e0 religiose.\nEdifici di culto.\nIn Italia (secondo dati pubblicati nel 2011) sono presenti circa 40 edifici \"Gurdwara\" (edifici di culto del sikhismo). I pi\u00f9 importanti si trovano a Novellara, Castelgomberto, Maccarese, Cortenuova, Bolzano e Flero. Il pi\u00f9 antico \"Gurdwara\" \u00e8 quello di Novellara (Reggio Emilia).\nNell'estate del 2011 \u00e8 stato inaugurato il pi\u00f9 grande tempio Sikh italiano, e uno dei pi\u00f9 grandi d'Europa, a Pessina Cremonese."}
{"id": "2537593", "revid": "767487", "url": "https://it.wikipedia.org/wiki?curid=2537593", "title": "Grant Showbiz", "text": "\u00c8 conosciuto principalmente per il suo lavoro con Billy Bragg, ma ha prodotto album anche per The Fall, The Smiths e Alternative TV."}
{"id": "2537596", "revid": "969332", "url": "https://it.wikipedia.org/wiki?curid=2537596", "title": "Neopaganesimo in Italia", "text": "Il neopaganesimo in Italia resta un fenomeno relativamente nell'ombra e poco noto, sebbene nel 1999 il CESNUR abbia stimato in 3.000 il numero di praticanti, che appartengono a questo gruppo di religioni in Italia (agli inizi del 2015, secondo alcune stime e statistiche, sarebbero circa 230.000, confermando la crescita media annua del 143/100). \nIl neopaganesimo \u00e8 presente in particolare con le seguenti religioni: Kemetismo, Etenismo, Ellenismo, Via romana agli dei, Odinismo, Druidismo, Wicca, e Paganesimo Naturale. Influente gruppo italiano che segue la \"Via romana agli dei\" \u00e8 il Movimento Tradizionale Romano; tra i gruppi odinisti il pi\u00f9 importante \u00e8 invece la Comunit\u00e0 Odinista; recente \u00e8 invece lo sviluppo del Tempio del Lupo: branca etenista italiana."}
{"id": "2537598", "revid": "372624", "url": "https://it.wikipedia.org/wiki?curid=2537598", "title": "Valli glaciali di Orto di Donna e Solco d'Equi", "text": ""}
{"id": "2537600", "revid": "767487", "url": "https://it.wikipedia.org/wiki?curid=2537600", "title": "Alternative TV", "text": "Gli Alternative TV sono un gruppo punk inglese formatosi a Londra nel 1977, di notevole influenza per parecchi artisti musicali. Sono generalmente considerati uno dei primi gruppi ad aver arricchito il punk con tendenze sperimentali, anche grazie all'utilizzo di tastiere.\nStoria.\nGli inizi.\nMark Perry, futuro frontman del gruppo, fu il fondatore di \"Sniffin' Glue\", la prima fanzine punk inglese. La rivista fu fondata da Perry, al tempo impiegato di banca, nel luglio 1976, dopo aver assistito ad un concerto dei Ramones. \"Sniffin' Glue\" divenne rapidamente la fanzine pi\u00f9 importante dell'intero movimento punk inglese, e Perry lasci\u00f2 il suo lavoro per dedicarvisi a tempo pieno; cos\u00ec facendo, divenne una delle figure fondamentali del punk di Londra, e fu spesso intervistato da TV e giornali.\nCome disse al tempo il \"New Musical Express\":\nAgli inizi del 1977 Perry, assieme a Miles Copeland, fond\u00f2 l'etichetta discografica Step Forward Records, che pubblic\u00f2 molti album di gruppi importanti nell'ambiente punk come The Fall, Sham 69, Chelsea e The Cortinas. Nello stesso periodo Perry collabor\u00f2 anche con altre etichette di Copeland, come Deptford Fun City Records e Illegal Records.\nNel marzo 1977 Perry incontr\u00f2 il futuro chitarrista degli ATV, Alex Fergusson, secondo Fergusson al noto Roxy Club di Londra, secondo Perry al negozio Rough Trade. Poco dopo, Perry form\u00f2 gli Alternative TV insieme a Fergusson, al batterista John Towe, ex Generation X, e al bassista Mickey Smith. I quattro, iniziarono a provare allo studio di registrazione dei Throbbing Gristle a Hackney, in cui scrissero le tracce \"Love Lies Limp\", \"Alternatives to Nato\", \"Street Fighter\", \"Still Life\", \"Never Saw The Blitzkrieg\" e \"Life\". Il quartetto fece il suo debutto \"live\" il 6 maggio al Nottingham Punk Festival, insieme a Generation X, Chelsea e The Models. Presto Miles Copeland, con cui Perry aveva collaborato, divenne il manager del gruppo e inizi\u00f2 a lavorare per un contratto con la EMI. Perry, che aveva fortemente criticato i Clash al momento della loro firma con la \"major\" CBS Records, dichiar\u00f2 in seguito:\nIl gruppo registr\u00f2 dunque \"How Much Longer\", \"Life\", \"Love Lies Limp\" e \"You Bastard\" in uno studio offerto dalla EMI, ma l'accordo non si concretizz\u00f2 in quanto l'etichetta rifiut\u00f2 i demo.\nDopo brevissimo tempo questa prima formazione si divise, e Smith usc\u00ec dalla band, facendo pochi giorni dopo da \"warm up\" per Wayne County &amp; the Electric Chairs e venendo sostituito dall'ex-New Beatles Tyrone Thomas. In quella stessa estate, precisamente in agosto, la band fece il suo debutto discografico con il singolo \"Love Lies Limp\", pubblicato in allegato all'ultimo numero di \"Sniffin' Glue\", il dodicesimo, che vendette pi\u00f9 di 10.000 copie. Da questo momento Perry si dedicher\u00e0 unicamente alla musica, che era sempre stata la sua vera aspirazione. Sempre \"NME\" afferm\u00f2 a questo proposito:\nI primi due album e lo scioglimento.\nImmediatamente dopo la pubblicazione anche il batterista Towe abbandon\u00f2 il gruppo.\nIn sostituzione di Towe si aggiunse agli ATV Chris Bennett, e il quartetto riprese a suonare \"live\", facendo anche un'apparizione nel documentario sul punk \"The Punk Rock Movie\" di Don Letts. In quel periodo Fergusson si occupava della scrittura della parte strumentale, mentre Perry si dedicava ai testi. Il quartetto rimase stabile per breve tempo, provando in un ufficio di Miles Copeland vicino allo storico 100 Club di Londra. In quel periodo iniziarono le prime divergenze, principalmente perch\u00e9 Mark Perry si rifiutava di continuare a suonare live. Lo stesso Perry spieg\u00f2 le sue ragioni alla fanzine \"Zigzag\" nel dicembre 1977, dicendo di non voler far parte del circuito dei locali punk di Londra costituito da Roxy, Vortex e Nashville, in quanto li riteneva banali e stereotipati. Nonostante la posizione di Perry, il gruppo fece un breve tour in Scozia con i Chelsea. Ma le frizioni all'interno del quartetto si fecero sempre pi\u00f9 forti, dal momento che Fergusson non condivideva l'idea di smettere di suonare live, dichiarando:\nLa situazione divenne ancora pi\u00f9 insostenibile quando i due iniziarono a divergere anche riguardo alle scelte musicali: Perry era sempre pi\u00f9 propenso a fare degli ATV un gruppo d'avanguardia musicale, mentre Fergusson desiderava comporre musica pi\u00f9 semplice. Per questi motivi Perry decise di sciogliere la band dopo un concerto all'Erics Club di Liverpool e di riformarla subito dopo senza Fergusson. Gli ATV suonarono meno di due settimane dopo al club Speakeasy con la nuova formazione, con Thomas che pass\u00f2 dal basso alla chitarra, Dennis Burns al basso e un secondo chitarrista, Kim Turner, in seguito manager dei The Police, che sarebbe rimasto in formazione fino al maggio 1978.\nFergusson invece costitu\u00ec i Cash Pussies e, qualche anno pi\u00f9 tardi, gli Psychic TV insieme a Genesis P. Orridge dei Throbbing Gristle.\nNel novembre 1977 gli ATV pubblicarono il secondo singolo \"How Much Longer/You Bastard\", una critica all'apatia della cultura giovanile, con la Depford Fun City Records di Miles Copeland. Segu\u00ec un ulteriore singolo, \"Life After Life\", evidentemente influenzato dal reggae. L'album di debutto, \"The Image Has Cracked\", segu\u00ec poco dopo, nel maggio 1978, in seguito a svariati cambi di formazione. Il disco, composto in parte da materiale registrato in studio e in parte da tracce \"live\", divise la critica, in quanto comprendeva alcuni pezzi scritti dall'ex Fergusson, pi\u00f9 orientati al punk tradizionale, assieme agli ultimi singoli della band, molto pi\u00f9 sperimentali. Gli ATV proseguirono nella nuova direzione musicale, imbarcandosi anche in un tour con il gruppo hippie Here &amp; Now, con cui pubblicarono un album live split registrato a Stonehenge. Con il singolo successivo, \"Life/Love Lies Limp\", registrato quando Towe era ancora in formazione, il gruppo inizi\u00f2 a muoversi in territori musicali pi\u00f9 sperimentali, influenzati dai Throbbing Gristle. Si susseguirono ancora molti cambi di formazione, tanto che, al tempo della pubblicazione del secondo album \"Vibing Up the Senile Man\", l'unico membro fondatore rimasto era Mark Perry. Tyrone Thomas fu estromesso dalla band probabilmente perch\u00e9 aveva l'abitudine di ubriacarsi spesso, mentre il batterista Chris Bennet lasci\u00f2 la band per divergenze artistiche, in particolare sull'utilizzo o meno di sintetizzatori. L'album fu un fiasco di critica, ottenendo addirittura uno zero nella recensione di \"Sounds\" e distanziandosi definitivamente dal punk degli esordi. Dal punto di vista musicale \"Vibing Up the Senile Man\" consacr\u00f2 la definitiva trasformazione degli ATV da gruppo punk a complesso sperimentale, con influenze di free jazz e elettronica.\nBen presto il gruppo si trov\u00f2 in difficolt\u00e0 a causa della nuova direzione musicale: la maggior parte dei fan che si recavano ai concerti della band preferiva la prima fase artistica degli ATV, pi\u00f9 punk e meno sperimentale. Ad un concerto in particolare, svoltosi al teatro di Greenwich, il pubblico tent\u00f2 di distruggere gli amplificatori del gruppo. Nonostante questo episodio il quartetto intraprese un tour, per il quale fu ingaggiato il chitarrista Dave George, e nell'aprile 1978 suon\u00f2 il proprio ultimo concerto a Chelmsford. Perry infatti, per non dover badare alle aspettative dei fan dei primi ATV, decise di cambiare il nome del complesso in The Good Missionaries. Con questo nome fu terminato il tour, poi il gruppo si sciolse. In quello stesso mese fu pubblicato un ultimo singolo, con Anno degli Here &amp; Now alla voce.\nSeguirono una serie di produzioni sotto il solo nome di Perry, tra cui l'album \"Door and the Window\".\nDa \"Snappy Turns\" ad oggi (1982 - 2010).\nL'anno successivo Perry intraprese una carriera solista con l'album \"Snappy Turns\", con la collaborazione di Fergusson, oltre a suonare come batterista in The Lemon Kittens e The Door &amp; the Window e come cantante nei Reflections. Nel 1981 Perry riform\u00f2 gli ATV, insieme ai componenti dei Cash Pussies unicamente per pubblicare l'album \"Strange Kicks\" per la I.R.S. Records. Dice Perry a proposito dell'album:\nTuttavia l'album non ebbe buone vendite e ci\u00f2 caus\u00f2 la rottura dei rapporti tra Copeland e Perry; quest'ultimo si trov\u00f2 addirittura obbligato a lavorare. Poi il gruppo si sciolse nuovamente, e il frontman lasci\u00f2 la musica dal 1982 al 1984, anno in cui gli ATV si riunirono un'altra volta. Dal 1984 alla met\u00e0 degli anni novanta la band continu\u00f2 ad essere attiva ad intermittenza, suonando vari concerti e registrando altri album con molte etichette diverse, tra cui \"Sol\" e \"Dragon Love\". Durante questa riunione, iniziata tra il 1986 e il 1987, il complesso abbandon\u00f2 totalmente il punk degli esordi e sub\u00ec l'influenza di Jesus and Mary Chain e Sonic Youth. Tuttavia nel 1995 l'ensemble torn\u00f2 a frequentare l'ambiente punk partecipando ad un festival punk a Bath e rispolverando molti pezzi degli esordi. Nel 1999 Perry festeggi\u00f2 il suo ventesimo album con la pubblicazione di \"Apollo\" e l'anno successivo fu impegnato nella stesura del testo del libro fotografico di Erica Echenberg \"And God Created Punk\", pubblicato dalla Virgin. Nel 2000 tutti i numeri di \"Sniffin' Glue\" furono pubblicati da Sanctuary Books con il titolo \"Sniffin' Glue: The Essential Punk Accessory\".\nNel dicembre dello stesso anno il gruppo registr\u00f2 due tracce, \"Communication Failure\" e \"Plastic People\", in una sessione alla Lewisham College Radio. Le due tracce, rispettivamente una nuova versione di una traccia gi\u00e0 presente in \"Apollo\" e una cover di Frank Zappa, vennero incluse nelle compilation \"Mad Pride\" e \"Punk Aid\".\nNel 2001 suonarono per la prima volta a New York alcuni concerti, tra questi anche uno all'anniversario del magazine \"Punk\" al CBGB il 10 gennaio, insieme a Dictators, Niagara e Thor. Seguirono, tra l'11 e il 16 dello stesso mese, altri cinque concerti a nella Grande Mela, con il supporto di complessi locali fra cui i Dementia Thirteen e i Last Burning Embers. Il 14 e il 15 febbraio Perry fu intervistato due volte, rispettivamente dal \"South East London Mercury\" e dal \"South London Press\", e due giorni pi\u00f9 tardi gli ATV suonarono all'Amersham Arms di Londra. Il 22 febbraio fu pubblicato \"Below Critical Radar\", un libro che esplorava la storia delle fanzine dal 1976 in poi, definendo \"Sniffin' Glue\" la pi\u00f9 importante in ambito punk. Il 28 febbraio fu pubblicata un'ulteriore intervista a Perry sulla fanzine statunitense \"Perfect Sound Forever\", registrata durante il minitour degli ATV a New York di gennaio. Il 21 marzo sul sito ufficiale di Mark Perry fu annunciata la cancellazione di due concerti al 100 Club e a Birmingham, che si sarebbero dovuti svolgere il 5 e il 6 aprile, dal momento che il complesso sarebbe stato impegnato in quei giorni a New York, invito del magazine \"Spin\", per festeggiare i venticinque anni del punk.\nIl 1\u00ba aprile, con il nuovo bassista Grahame Hullett, gli ATV si esibirono due volte nel corso del festival \"Alternative Music\", che comprendeva nomi come Menace, One Way Sistem, Steve Diggle Band e Glen Matlock. Il 6, il 19 e il 20 aprile il complesso fu impegnato in tre ulteriori concerti, rispettivamente all'anniversario del magazine \"The Big Takeover\" a New York, a Walthamstow e alla presentazione del cortometraggio \"Funeral\" a Londra. Dopo una pausa di un paio di mesi il quartetto si ritrov\u00f2 il 4 giugno in studio a Bermondsey per registrare \"Revolution\", e vi rimase fino all'8 giugno. Nell'agosto 2001 gli ATV furono impegnati prima nella pubblicazione del nuovo album \"Revolution\", poi in un tour in Regno Unito dal 1\u00ba al 26 agosto. \"Revolution\", contenente 11 nuove tracce, fu pubblicato il 27 agosto dello stesso anno da Public Domain Records. \nDopo un ulteriore concerto il 31 agosto al locale \"Amersham Arms\" di Londra, il complesso si prese una pausa di circa un mese dall'attivit\u00e0 live. Il gruppo torn\u00f2 sul palco il 20 settembre al 100 Club di Londra in occasione del venticinquesimo anniversario del locale, assieme ai Chelsea. Nei giorni successivi \"Revolution\" fu recensito dalla rivista \"The Wire\", e Perry fu intervistato dal DJ Matt Mason su Total Rock Radio, e gli ATV suonarono live in occasione del lancio del CD al negozio The Garage di Londra. La band non torn\u00f2 a suonare dal vivo prima del 19 dicembre, quando si esib\u00ec al 100 Club con UK Subs e Eric Blowtorch.\nIl 7 gennaio 2002 il complesso inizi\u00f2 la scrittura e la registrazione del nuovo album, intitolato \"Inside Project\", la cui pubblicazione era prevista prima del termine di quello stesso anno. Il 18 marzo Perry annunci\u00f2 il rilancio della sua etichetta Step Forward Records, assicurando che avrebbe fornito ulteriori dettagli in merito a eventuali ristampe di vecchi album degli ATV. Il 10 maggio il gruppo riprese ad esibirsi dal vivo, al Cartoon Club di Croydon, assieme ai Pork Dukes; fu l'ultimo concerto con la band del bassista Grahame Hullett, che fu sostituito da Steve Carter. Il 10 giugno la traccia \"Plastic People\", cover dei Mothers of Invention, fu pubblicata all'interno della compilation \"25 Years of Anarchy\", i cui proventi furono interamente devoluti in beneficenza. Il 26 giugno fu pubblicato un album live dall'etichetta Dressed to Kill Records, intitolato \"\", che conteneva una performance registrata nell'aprile del 2001 all'omonimo locale newyorkese.\nIl 29 giugno il gruppo suon\u00f2 live a Derby, il primo concerto con il nuovo bassista Steve Carter, prima di concentrarsi sulla scrittura dell'album \"Inside Project\". Tuttavia il 18 ottobre la pubblicazione dell'album, prevista prima di natale, fu cancellata e rimandata all'anno successivo. Il 19 ottobre, dopo tre mesi di assenza, gli ATV tornarono sul palco a Londra per festeggiare il quarantesimo compleanno del bassista Steve Carter al London Hilton Metropole Hotel. \nIl 10 dicembre fu annunciato sul sito ufficiale di Mark Perry che il gruppo avrebbe partecipato al MIDEM Festival di Cannes per tre giorni, e il 14 dicembre il complesso si esib\u00ec al Dublin Catstle di Londra, con la partecipazione di Glyn Collins, ex componente, al flauto. Tra il 20 e il 22 gennaio 2003 gli ATV furono occupati in tre serate al MIDEM Festival a Cannes; in realt\u00e0 la band suon\u00f2 solo due volte, dal momento che la terza esibizione fu annullata a causa di un problema di salute di Perry. Il 12 e il 18 aprile il gruppo tenne due ulteriori concerti, il primo in occasione del Punk Aid a Brixham, assieme a Damned, Chelsea e TV Smith, il secondo al Royal Festival Hall di Londra, di supporto a Stephen Malkmus.\nIl 26 maggio fu pubblicata una raccolta, composta da due CD e intitolata \"Action Time Vision - The ATV Anthology\". L'album, edito da Sanctuary Records, conteneva anche otto tracce inedite. Il 21 giugno gli ATV si esibirono al Mad Pride di Londra, assieme all'ex batterista Dave Morgan, che era uscito dalla band dodici anni prima.\nNel 2003 venne pubblicato il bootleg ufficiale \"Viva La Rock'n' Roll\", contenente concerti registrati in Regno Unito, Francia, Germania e Stati Uniti, mentre l'anno successivo Perry realizz\u00f2 una cover del classico dei Ramones \"Now I Wanna Sniff Some Glue\", pubblicato come singolo per la Lost Moment Records e in una compilation tributo ai Ramones. Nel 2006 la Cleopatra Records ha pubblicato una raccolta di tutto il materiale edito negli USA da Lost Moment, con il titolo \"In Control\".\nPerry nel dicembre 2006 ha creato la Sniffin' Glue Records che ebbe come sua prima pubblicazione il terzo album dei Long Decline."}
{"id": "2537601", "revid": "599013", "url": "https://it.wikipedia.org/wiki?curid=2537601", "title": "Benny Leonard", "text": "Nel 2002 la rivista Ring Magazine lo ha inserito all'8\u00ba posto nella propria classifica dei primi migliori 80 pugili degli ultimi 80 anni.\nLa International Boxing Hall of Fame lo ha ammesso fra i pi\u00f9 grandi pugili di ogni tempo.\nGli inizi.\nDi famiglia ebraica, Benjamin Leiner crebbe nel ghetto di New York, che si trovava ad est di Manhattan, imparando a battersi a pugni in strada.\nDedicatosi seriamente al pugilato, svilupp\u00f2 un'eccellente tecnica basata su spostamenti veloci sulle gambe, bench\u00e9 fosse anche un potente colpitore.\nPer la sua abilit\u00e0 e intelligenza pugilistica si merit\u00f2 il soprannome di \"Ghetto Wizard\", il mago del ghetto.\nDivenne professionista nel 1911, a soli 15 anni.\nLa carriera.\nFu campione del mondo dei pesi leggeri dal 1917 al 1923.\nIl 28 maggio 1917, a New York, Leonard e il campione in carica Freddie Welsh si batterono per il campionato mondiale dei pesi leggeri. Al 9\u00ba round Leonard atterr\u00f2 tre volte il pugile gallese, vincendo l'incontro per KOT e appropriandosi del titolo.\nDue mesi pi\u00f9 tardi Leonard mise KO al 3\u00ba round anche Johnny Kilbane e, nell'ottobre del 1917, dopo un intermezzo di altri sei incontri vittoriosi, batt\u00e9 anche Jack Britton ai punti.\nTra una miriade di match con pugili di minor valore, ne incontr\u00f2 molti invece di eccellenti. Nel 1918 pareggi\u00f2 un match di 8 riprese con Ted \"Kid\" Lewis.\nNel 1919 batt\u00e9 ai punti Johnny Dundee, che incontr\u00f2 nuovamente pochi mesi pi\u00f9 tardi, pareggiando, e un'altra volta ancora battendolo di nuovo ai punti. Lo incontr\u00f2 nuovamente nel 1920, battendolo di nuovo ai punti.\nSempre detenendo il titolo mondiale dei leggeri, incontr\u00f2 il 26 giugno 1922 Jack Britton, che aveva in precedenza gi\u00e0 battuto e che, nel frattempo, era diventato campione mondiale dei welter.\nFu uno dei campionati mondiali pi\u00f9 controversi della storia. In svantaggio ai punti, nel 12\u00ba e 13\u00ba round Leonard mise in seria difficolt\u00e0 Britton, facendolo barcollare e poi cadere sulle ginocchia, per atterrarlo subito dopo con un colpo che gli procur\u00f2 la squalifica al 13\u00ba round e diede la vittoria a Britton.\nIl ritiro e il rientro.\nNel 1924 Leonard, che deteneva ancora imbattuto il titolo mondiale dei leggeri, si ritir\u00f2. Lo fece, semplicemente, perch\u00e9 sua madre glielo aveva chiesto. Aveva 28 anni.\nPerse per\u00f2 una buona parte della considerevole fortuna che aveva accumulato con il pugilato nella crisi finanziaria del 1929, finch\u00e9, nel 1931, decise di riprendere l'attivit\u00e0.\nLontano dall'essere il pugile di una volta, pur vincendo quasi tutti gli incontri, Leonard si imbatt\u00e9 in ultimo nel futuro campione mondiale dei welter Jimmy McLarnin che, il 7 ottobre 1932, lo mise KO al 6\u00ba round mettendo cos\u00ec definitivamente fine alla sua carriera.\nCombattere con la testa.\nLeonard combatteva con la testa. Uno dei suoi pi\u00f9 famosi rivali, Lew Tendler, afferm\u00f2 che Leonard gli aveva fatto perdere un incontro valido per il titolo mondiale sussurrandogli parole sconcertanti tra i pugni.\nLa versione di Leondard fu: \"Mi colp\u00ec sopra all'occhio con un sinistro e io sentii le ginocchia che mi cedevano. 'Bel colpo, Lew', gli dissi in tono amichevole, e questo fece in modo che l'incontro si spostasse su tutto un altro piano. Lew ringhi\u00f2: 'Piantala. Alzati e combatti.' Ma io gli feci cenno con una mano di aspettare, e ribattei: 'No, Lew. \u00c8 stato proprio un bel colpo. Davvero.' Lew si ferm\u00f2 ancora un attimo, e nel frattempo io mi ero ripreso.\"\nPrima del combattimento con Richie Mitchell, l'arbitr\u00f2 spieg\u00f2 ai pugili la nuova regola che stabiliva che dopo aver inflitto un KD all'avversario, il pugile deve andare nell'angolo pi\u00f9 lontano.\nLeonard estern\u00f2 subito la propria perplessit\u00e0. \"Fammi capire bene, ogni volta che lo stendo, devo andare nell'angolo nell'angolo pi\u00f9 lontano?\"\nMitchell sembrava nervoso.\nLeonard lo mise KO al 6\u00ba round, dopo che Mitchell lo aveva steso nel 1\u00ba.\nAl cinema.\nLeonard frequent\u00f2 anche il cinema, girando come attore - dal 1920 al 1925 - un paio di lungometraggi e alcuni cortometraggi. Collabor\u00f2 anche alla sceneggiatura di un film e apparve, come personaggio sportivo, in alcuni documentari e film televisivi.\nVita dopo la boxe.\nLeonard segu\u00ec in seguito un'importante squadra statunitense di hockey sul ghiaccio.\nPi\u00f9 avanti con gli anni, divenne un popolare arbitro di pugilato. Dopo aver arbitrato i primi sei incontri di una riunione svoltasi il 18 aprile 1947 alla St. Nicholas Arena di New York, Leonard fu colpito da un attacco cardiaco, durante il 1\u00ba round del 7\u00ba incontro. Cadde al tappeto e mor\u00ec sul ring."}
{"id": "2537602", "revid": "438304", "url": "https://it.wikipedia.org/wiki?curid=2537602", "title": "Bahrein ai Giochi olimpici", "text": "Il Bahrein ha partecipato alle sue prime Olimpiadi estive nel 1984 a Los Angeles, Stati Uniti, ma non ha ancora partecipato a nessuna delle edizioni delle Olimpiadi invernali.\nLa prima medaglia ai Giochi per il Bahrein \u00e8 stata conquistata da Maryam Yusuf Jamal, oro nei 1500 metri piani; Rashid Ramzi, che aveva vinto l'oro nei 1500 m a Pechino 2008, \u00e8 stato in seguito squalificato per doping.\nIl Comitato Olimpico del Bahrein, creato nel 1978, venne riconosciuto dal CIO nel 1979.\nMedaglieri delle singole edizioni.\nMedaglie ai giochi estivi.\nDati aggiornati al 8 agosto 2021"}
{"id": "2537603", "revid": "22229", "url": "https://it.wikipedia.org/wiki?curid=2537603", "title": "Bahaismo in Italia", "text": ""}
{"id": "2537607", "revid": "73125", "url": "https://it.wikipedia.org/wiki?curid=2537607", "title": "Variabile beta Lyrae", "text": ""}
{"id": "2537611", "revid": "1543377", "url": "https://it.wikipedia.org/wiki?curid=2537611", "title": "Sam McVey", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nProfessionista dal 1902, combatt\u00e9 in incontri per neri negli Stati Uniti fino al 1907, quando si trasfer\u00ec prima in Inghilterra e poi in Francia e Belgio, dove rimase fino al 1911.\nLa carriera.\nGir\u00f2 il mondo combattendo in 10 Paesi diversi: dalla Francia pass\u00f2 di nuovo in Inghilterra, poi in Australia, torn\u00f2 negli Stati Uniti, e da l\u00ec scese in Argentina e in Cile, risalendo poi a Panama e di nuovo negli Stati Uniti.\nFu antagonista di Sam Langford (16 match registrati), Harry Wills (5 match), Joe Jeanette (5 match), altri pugili afroamericani che, essendo loro proibito combattere per il titolo dei pesi massimi con i bianchi, si contendevano il cosiddetto \"titolo dei pesi massimi neri\".\nIncontr\u00f2 3 volte anche Jack Johnson, perdendo 2 volte ai punti e una per KO.\nDurante l'inverno del 1921 si ammal\u00f2 di polmonite, a New York, dove mor\u00ec a soli 37 anni in povert\u00e0, ancora nel pieno dell'attivit\u00e0 pugilistica."}
{"id": "2537613", "revid": "416336", "url": "https://it.wikipedia.org/wiki?curid=2537613", "title": "Pugnali", "text": ""}
{"id": "2537615", "revid": "18379", "url": "https://it.wikipedia.org/wiki?curid=2537615", "title": "Religione slava", "text": ""}
{"id": "2537617", "revid": "216401", "url": "https://it.wikipedia.org/wiki?curid=2537617", "title": "Cronoscalata Miasino-Mottarone", "text": ""}
{"id": "2537619", "revid": "125889098", "url": "https://it.wikipedia.org/wiki?curid=2537619", "title": "Qatar ai Giochi olimpici", "text": "Il Qatar ha partecipato alle sue prime Olimpiadi estive nel 1984 a Los Angeles, Stati Uniti, ma non ha ancora partecipato a nessuna delle edizioni delle Olimpiadi invernali.\nLa prima medaglia vinta da un atleta dal Qatar, \u00e8 stata vinta a Barcellona 1992.\nNon selezion\u00f2 donne fino al 2012, dopo pressione del CIO.\nIl Comitato Olimpico del Qatar, creato nel 1979, venne riconosciuto dal CIO nel 1980."}
{"id": "2537620", "revid": "216401", "url": "https://it.wikipedia.org/wiki?curid=2537620", "title": "Cronoscalata Miasino-Mottarone 2002", "text": ""}
{"id": "2537623", "revid": "216401", "url": "https://it.wikipedia.org/wiki?curid=2537623", "title": "Cronoscalata Miasino-Mottarone 2003", "text": ""}
{"id": "2537626", "revid": "22229", "url": "https://it.wikipedia.org/wiki?curid=2537626", "title": "Italkim", "text": ""}
{"id": "2537628", "revid": "216401", "url": "https://it.wikipedia.org/wiki?curid=2537628", "title": "Cronoscalata Miasino-Mottarone 2004", "text": ""}
{"id": "2537630", "revid": "216401", "url": "https://it.wikipedia.org/wiki?curid=2537630", "title": "Cronoscalata Miasino-Mottarone 2006", "text": ""}
{"id": "2537634", "revid": "2373", "url": "https://it.wikipedia.org/wiki?curid=2537634", "title": "Regione zoogeografica", "text": ""}
{"id": "2537636", "revid": "287204", "url": "https://it.wikipedia.org/wiki?curid=2537636", "title": "Anita Todesco", "text": "Biografia.\nAllieva del Centro Sperimentale di Cinematografia di Roma, si diploma nel 1955. Negli anni '60 ha recitato come attrice in numerosi film in costume, commedie all'italiana, musicarelli (\"Il ladro di Bagdad\", \"Morgan il pirata\", \"Viaggio di nozze all'italiana\", \"Le magnifiche sette\", \"La donna degli altri \u00e8 sempre pi\u00f9 bella\", \"2 samurai per 100 geishe\", \"La sceriffa\", \"Siamo tutti pomicioni\"), ha preso parte in spettacoli teatrali con Macario, Sandra Mondaini, Arnoldo Fo\u00e0, ecc. \nLascia lo spettacolo alla fine degli anni '60 e per molti anni si dedica al lavoro con persone disabili. Si laurea in Pedagogia, supera l'esame di stato come Psicologa in et\u00e0 gi\u00e0 matura, e continua con passione a dedicarsi nel sociale attraverso progetti di recupero nelle carceri.\nHa due figli, Luca Ruggero Jacovella e Luce Jacovella."}
{"id": "2537637", "revid": "599013", "url": "https://it.wikipedia.org/wiki?curid=2537637", "title": "Joe Jeanette", "text": "\u00c8 considerato uno dei migliori pesi massimi afroamericani dell'inizio del XX secolo.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nProfessionista dal 1904.\nLa carriera.\nCelebri gli incontri con Jack Johnson, Sam McVey e Sam Langford."}
{"id": "2537640", "revid": "474175", "url": "https://it.wikipedia.org/wiki?curid=2537640", "title": "Promachonas", "text": "Promachonas () \u00e8 una ex comunit\u00e0 della Grecia nella periferia della Macedonia Centrale (unit\u00e0 periferica di Serres) con 252 abitanti secondo i dati del censimento 2001.\n\u00c8 stata soppressa a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compresa nel comune di Sintiki.\n\u00c8 un importante valico di frontiera, sia stradale che ferroviario, con la Bulgaria. Oltre il confine si estende il villaggio bulgaro di Kulata. Il nome in bulgaro e in slavo macedone della comunit\u00e0 \u00e8 \u0414\u0440\u0430\u0433\u043e\u0442\u0438\u043d, \"Dragotin\".\nPromachonas-Topolnica \u00e8 un importante insediamento del tardo neolitico e un sito di culto che sta a cavallo della frontiera greco-bulgara a pochi km dalla comunit\u00e0 di Promachonas."}
{"id": "2537641", "revid": "1354930", "url": "https://it.wikipedia.org/wiki?curid=2537641", "title": "Partecipanti al Tour de France 2007", "text": "Elenco dei partecipanti al Tour de France 2007.\nAlla competizione hanno preso parte 21 squadre, 19 delle venti iscritte all'UCI ProTour 2007 pi\u00f9 due invitate, la francese Agritubel e la britannica Barloworld; unica squadra del ProTour a non aver potuto partecipare \u00e8 stata la Unibet.com, a causa dello sponsor, un portale di scommesse online, tipologia di sponsor vietata dalle leggi francesi. Come di consueto ciascuna delle squadre era composta da nove corridori, per un totale di 189 ciclisti al via.\nI 189 partenti erano in rappresentanza di 26 paesi differenti. La nazionalit\u00e0 pi\u00f9 rappresentata \u00e8 stata quella spagnola, con 41 corridori al via, seguita da quella francese con 26. L'Euskaltel-Euskadi era composta interamente da ciclisti spagnoli.\nCiclisti per nazione.\nLe nazionalit\u00e0 rappresentate nella manifestazione sono 26; in tabella il numero dei ciclisti suddivisi per la propria nazione di appartenenza:"}
{"id": "2537644", "revid": "35813", "url": "https://it.wikipedia.org/wiki?curid=2537644", "title": "Deutsche Oper", "text": ""}
{"id": "2537648", "revid": "767487", "url": "https://it.wikipedia.org/wiki?curid=2537648", "title": "Valdir Bigode", "text": "Caratteristiche tecniche.\nGiocava come attaccante; si \u00e8 spesso messo in evidenza grazie al numero di gol segnati.\nCarriera.\nClub.\nCresciuto nelle giovanili del Vasco e promosso in prima squadra nel 1992, rendendosi quasi subito importante con i suoi gol nel tricampionato Carioca '92-93-94 conquistato dal Vasco, segnando diciannove reti nel 1993 laureandosi capocannoniere del torneo. Dopo aver giocato per S\u00e3o Paulo e Benfica, si trasfer\u00ec all'Atl\u00e9tico Mineiro. Con il \"Galo\", segn\u00f2 molte reti e con le sue sette marcature contribu\u00ec alla vittoria del club nella Copa CONMEBOL 1997.\nGioc\u00f2 inoltre per Botafogo nel 1999 e Santos nel 2000, prima di tornare all'Atl\u00e9tico nello stesso anno. Tornato al Vasco nel 2003, vinse il campionato statale e la classifica cannonieri, undici anni dopo la prima volta. Trasferitosi all'Al Nasr Sports Club negli Emirati Arabi Uniti nel settembre 2004, vi gioc\u00f2 fino al 2006, e si ritir\u00f2 con il Vasco l'anno successivo."}
{"id": "2537650", "revid": "372624", "url": "https://it.wikipedia.org/wiki?curid=2537650", "title": "Padule Orti - Bottagone", "text": ""}
{"id": "2537651", "revid": "2373", "url": "https://it.wikipedia.org/wiki?curid=2537651", "title": "Regione paleartica", "text": ""}
{"id": "2537653", "revid": "179980", "url": "https://it.wikipedia.org/wiki?curid=2537653", "title": "Valdir de Moraes Filho", "text": ""}
{"id": "2537660", "revid": "179980", "url": "https://it.wikipedia.org/wiki?curid=2537660", "title": "Valdir de Morais Filho", "text": ""}
{"id": "2537661", "revid": "74801", "url": "https://it.wikipedia.org/wiki?curid=2537661", "title": "Terry McGovern", "text": "La rivista \"Ring Magazine\" lo ha classificato tra i primi 100 migliori pugili di ogni tempo.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nCarriera.\nProfessionista dal 1897.\nCampione del mondo dei pesi gallo e dei pesi piuma.\nTrascorse l'ultima parte della propria vita in istituti per la cura delle malattie mentali, morendo di polmonite e insufficienza renale all'et\u00e0 di 37 anni.\nAl cinema.\nMc Govern nel 1916 appare come attore, nel ruolo di un arbitro di un incontro di pugilato, in \"L'eroico salvataggio del diretto di Atlantic\", un film muto diretto da John Emerson e interpretato da Douglas Fairbanks.\nNel 1901, era apparso nel documentario \"The Gans-McGovern Fight\" della Selig Polyscope Company su un incontro sportivo tra lui e Joe Gans e, nel 1910, in \"Actors' Fund Field Day\", un cortometraggio cui partecipano nomi famosi dello spettacolo e dello sport. Tra gli altri, anche James J. Corbett."}
{"id": "2537664", "revid": "287204", "url": "https://it.wikipedia.org/wiki?curid=2537664", "title": "Del principio federativo", "text": "Del principio federativo \u00e8 un libro di Pierre Joseph Proudhon edito da Paolo Bonacchi che tratta di una concezione del federalismo definita per la sua essenzialit\u00e0 \"federalismo integrale\".\nIl testo completo.\n\"Del principio federativo\" di Pierre-Joseph Proudhon (a cura di Paolo Bonacchi)"}
{"id": "2537666", "revid": "2373", "url": "https://it.wikipedia.org/wiki?curid=2537666", "title": "Regione neartica", "text": ""}
{"id": "2537667", "revid": "116980754", "url": "https://it.wikipedia.org/wiki?curid=2537667", "title": "Nilo Faldon", "text": "Figlio di un muratore e di una ostetrica, oltre ad esercitare il ministero sacerdotale (dal 1944 a Conegliano, dove ha anche insegnato religione nelle scuole statali), \u00e8 stato ricercatore, bibliofilo e paleografo. Come archivista ha avuto l'occasione di avere a portata di mano importanti documenti e di ricavarne dei libri, fra i quali spiccano per la loro importanza \"Gli Antichi Statuti e le Provvisioni Ducali della Magnifica Comunit\u00e0 di Conegliano\", gli uni del 1488 e le altre del 1610, che egli ha studiato, interpretato, tradotto dal latino in italiano, commentato e fatto ristampare in edizione anastatica. Inoltre si \u00e8 occupato delle opere del grammatico cinquecentesco Alessandro Citolini da lui ritrovate a Londra, della nascita della scuola elementare e del catastico.\nUn'altra sua passione \u00e8 stata la millenaria pieve longobarda di San Pietro di Feletto (TV) per i suoi affreschi, fra i quali all'esterno il \"Cristo della Domenica\" ferito dagli attrezzi e dalle occupazioni illecite del giorno di festa (uno dei pochi esemplari di questo soggetto in Italia) e all'interno gli articoli del \"Credo\". \nHa scritto anche un'opera autobiografica ed \u00e8 stato conferenziere. \nEra membro della fondazione \"Cima da Conegliano\", dell'Ateneo di Treviso e della Deputazione di Storia Patria per le Venezie.\nIn occasione del primo anniversario della morte \u00e8 stato solennemente commemorato a Conegliano dal vescovo diocesano e dalla studiosa Nadia Lucchetta."}
{"id": "2537668", "revid": "363629", "url": "https://it.wikipedia.org/wiki?curid=2537668", "title": "Obiettivi Canon EF 100-300mm", "text": "I Canon EF 100-300mm sono teleobiettivi zoom prodotti da Canon Inc. che condividono la stessa gamma di lunghezze focali. Queste lenti hanno un attacco EF e sono quindi compatibili con tutte le macchine fotografiche reflex della serie EOS.\nLe versioni esistenti sono:\nLe prime due sono pressoch\u00e9 identiche dal punto di vista meccanico e dimensionale. Adottano un meccanismo di azionamento dello zoom a push-pull. L'impossibilit\u00e0 di montare anelli di supporto per stativo, la presenza di un primitivo motore autofocus Arc Form Drive e l'elemento frontale rotante durante la messa a fuoco rendono questi obiettivi superati per quanto riguarda la comodit\u00e0 di utilizzo, soprattutto nella foto sportiva e nell'impiego di filtri. La terza versione si differenzia per l'utilizzo di un meccanismo di azionamento dello zoom ad anello, per il motore ultrasonico e l'elemento frontale che non ruota durante la messa a fuoco.\nOtticamente, tuttavia, le prime due versioni godono di buona reputazione , in particolare il serie L si distingue per l'eccellente qualit\u00e0 d'immagine anche a 300\u00a0mm . Al contrario la versione USM offre prestazioni ottiche in linea con la fascia economica cui appartiene ."}
{"id": "2537669", "revid": "339392", "url": "https://it.wikipedia.org/wiki?curid=2537669", "title": "Regione orientale", "text": ""}
{"id": "2537677", "revid": "2373", "url": "https://it.wikipedia.org/wiki?curid=2537677", "title": "Regione australasiana", "text": ""}
{"id": "2537678", "revid": "599013", "url": "https://it.wikipedia.org/wiki?curid=2537678", "title": "Boldizs\u00e1r Bodor", "text": ""}
{"id": "2537679", "revid": "173617", "url": "https://it.wikipedia.org/wiki?curid=2537679", "title": "Benny Bass", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nCarriera.\nProfessionista dal 1919, diviene campione del mondo dei pesi piuma. \u00c8 stato uno dei migliori pugili di religione ebraica di ogni tempo.\nAntagonista di Kid Chocolate, Tony Canzoneri e Frankie Genaro. Sub\u00ec l'unico vero KO al termine della carriera contro Henry Armstrong ai vertici della propria."}
{"id": "2537682", "revid": "2373", "url": "https://it.wikipedia.org/wiki?curid=2537682", "title": "Regione neotropicale", "text": ""}
{"id": "2537688", "revid": "173617", "url": "https://it.wikipedia.org/wiki?curid=2537688", "title": "Kid Chocolate", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nProfessionista dal 1927.\nLa carriera.\nCampione del mondo dei pesi superpiuma dal 1931 al 1933.\nAntagonista di Benny Bass, a cui tolse il titolo, di Tony Canzoneri, Battling Battalino e Fidel LaBarba."}
{"id": "2537690", "revid": "1008191", "url": "https://it.wikipedia.org/wiki?curid=2537690", "title": "Patayan", "text": "Patayan \u00e8 un termine usato dagli archeologi per riferirsi ad alcune culture native americane di epoca preistorica e storica che tra il 700 e il 1550 d.C. abitarono parti delle odierne Arizona, California e Bassa California, comprese le aree vicino alla Valle del fiume Colorado, gli altopiani limitrofi e a nord l'area intorno al Grand Canyon. La cultura Patayan \u00e8 conosciuta anche come la cultura Hakataya. I loro vicini pi\u00f9 prossimi dal punto di culturale furono gli Hohokam nell'Arizona centrale ed orientale. I popoli storici di lingua yuman in questa regione erano abili guerrieri ed attivi commercianti, che mantenevano reti di scambio con i Pima nell'Arizona meridionale e con la costa pacifica.\nIl nome \"patayan\" viene dalla lingua yuman e significa \"popolo antico\". Tuttavia, sono stati proposti termini alternativi per identificare questo gruppo culturale, in quanto la documentazione archeologica dei Patayan non \u00e8 ben compresa. L'archeologo Malcolm Rogers identific\u00f2 per primo i Patayan, pubblicando una definizione ed una cronologia del gruppo culturale nel 1945. Le documentazioni dei suoi rilievi identificarono centinaia di siti nel deserto. La durezza dell'ambiente limita per\u00f2 la quantit\u00e0 di lavoro archeologico sul campo in corso nell'area e non ci sono molti resti da trovare. Sembra che la maggior parte dei Patayan siano stati molto mobili e non abbiano costruito grandi strutture o accumulato numerose propriet\u00e0. Alcuni siti patayan, inoltre, potrebbero essere stati distrutti da inondazioni nelle valli fluviali dove alcuni di loro coltivavano prodotti agricoli.\nSignificativi resti archeologici delle culture patayan appaiono intorno all'875 d.C. e molte caratteristiche culturali continuarono nei tempi storici. La cultura patayan potrebbe essere originariamente emersa lungo il fiume Colorado, espandendosi dall'area intorno alla moderna Kingman a nordest del Grand Canyon. Sembra che questo popolo abbia praticato l'agricoltura nelle pianure inondabili, una conclusione basata sulla scoperta di \"manos\" e \"metates\" usati in queste zone per lavorare il granturco. Sono state rinvenute punte di pietra ed altri utensili per la caccia e la preparazione delle pelli, suggerendo un'economia basata sia sull'agricoltura che sulla caccia e la raccolta.\nI primi siti patayan contengono case a fossa poco profonde o \"case lunghe\" di superficie, consistenti in una serie di stanze disposte in foggia rettilinea. Queste case avevano una camera a fossa sul lato orientale, forse adibita a magazzino o ad attivit\u00e0 cerimoniali. I siti posteriori erano molto meno definiti e mostrano raggruppamenti sparsi di case di vari tipi.\nI Patayan fabbricavano sia canestri che terrecotte. Apparentemente le ceramiche non furono adottate fino al 700 d.C. La ceramica patayan \u00e8 costituita essenzialmente da oggetti semplici, che assomigliano visivamente agli \"Alma Plain\" dei Mogollon. Tuttavia, queste pentole erano fabbricate usando il metodo a percussore ed incudine (\"paddle and anvil\"), e le forme ricordavano di pi\u00f9 i pezzi hohokam. L'uso della costruzione a percussore ed incudine suggerisce quindi che in questo territorio si insediarono per primi popoli degli o influenzati dagli Hohokam. La ceramica patayan delle pianure \u00e8 fatta con raffinate argille fluviali di colore giallo-bruno, mentre la ceramica patayan delle montagne \u00e8 pi\u00f9 rozza e di un marrone pi\u00f9 cupo. I vasi dipinti, a volte usando ingobbi rossi, appaiono pesantemente influenzati dagli stili e dai motivi delle culture limitrofe."}
{"id": "2537698", "revid": "122871337", "url": "https://it.wikipedia.org/wiki?curid=2537698", "title": "Peter Jackson (pugile)", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nSebbene la sua famiglia fosse originaria della Giamaica, era nato nell\u2019isola caraibica di Christiansted, a quel tempo appartenente alla Danimarca, da un cambusiere di una grande propriet\u00e0, anch\u2019egli di nome Peter Jackson, a propria volta figlio di uno schiavo liberato.\nDopo una buona educazione scolastica basica, Peter divenne marinaio e nel 1880, a diciannove anni, approd\u00f2 in Australia, dove prese a lavorare in un hotel costiero.\nF\u00f9 nel 1882, a Brisbane, che Peter Jackson cominci\u00f2 a praticare il pugilato sotto le indicazioni di Larry Foley, vecchio campione di bare-knuckle.\nDopo un brillante avvio di carriera, il 25 settembre del 1886 affront\u00f2 Tom Lees, per il titolo australiano dei massimi, avendone ragione sulla distanza delle trenta riprese.\nIl 18 aprile del 1888 salp\u00f2 per gli Stati Uniti e per la Gran Bretagna.\nLa carriera.\nTra il 1888 ed il 1892 combatt\u00e9 con ventotto degli uomini pi\u00f9 forti del mondo anglosassone, non uscendone mai sconfitto.\nIl 21 maggio del 1891, a San Francisco, lui e James J. Corbett si affrontarono in un epico match sulle sessantuno riprese, terminato in un no-contest.\nDopo quell\u2019incontro, il campione John L. Sullivan rifiut\u00f2 di mettere in palio il proprio titolo mondiale contro un nero.\nPure Corbett, una volta divenuto padrone del mondiale, si guard\u00f2 bene dall'incontrare nuovamente il Principe Nero ma, da gentiluomo qual si dice egli fosse, ammise che Peter Jackson avrebbe battuto qualunque massimo in circolazione.\nNon trovando avversari, Jackson si imbarc\u00f2 per il Regno Unito, dove arriv\u00f2 a fregiarsi del Titolo dell'Impero Britannico, difendendo il quale si procur\u00f2 l'infortunio che gli accorci\u00f2 la vita.\nDurante il match con Frank Slevin, infatti, due costole gli bucarono un polmone.\nSi ritir\u00f2 dal pugilato, ma il richiamo del denaro lo fece tornare per affrontare il gigantesco Jim Jeffries.\nMalato e ben distante dal pugile che era stato, riusc\u00ec a tenere il ring per soli tre round.\nTornato in Australia, mor\u00ec nel 1901 a 40 anni, vittima di tubercolosi, malattia contratta anche in seguito all'infortunio di nove anni prima."}
{"id": "2537699", "revid": "599013", "url": "https://it.wikipedia.org/wiki?curid=2537699", "title": "Luca Marrone", "text": "Caratteristiche tecniche.\nCentrocampista centrale abile nel recuperare palloni e nel reimpostare l'azione, \u00e8 anche dotato di un buon tiro. Predilige il ruolo di regista basso davanti alla difesa, tuttavia pu\u00f2 essere utilizzato all'occorrenza con buoni risultati anche come difensore centrale.\nCarriera.\nClub.\nJuventus.\nInizia giocare a calcio dall'et\u00e0 di 5 anni nel Lascaris, per poi passare al settore giovanile della Juventus. Fa tutta la trafila nelle squadre giovanili, iniziando dai \"Pulcini\" fino alla \"Primavera\".\nNel febbraio 2009 vince, con la formazione Primavera, il Torneo di Viareggio, ripetendosi nell'annata successiva.\nNella stagione 2009-2010 viene aggregato alla prima squadra. Il 23 agosto 2009, a 19 anni, esordisce in Serie A allo Stadio Olimpico in Juventus- (1-0), dove rimedia anche il suo primo cartellino giallo dopo pochi secondi. La sua seconda presenza arriva il 19 settembre contro il Livorno (2-0).\nSiena.\nIl 1\u00ba luglio 2010 passa in prestito al , in Serie B, in uno scambio che porta in Toscana anche il compagno di squadra Ciro Immobile. Esordisce con la maglia senese il 18 settembre 2010 contro l', venendo sostituito al 76' minuto di gioco, partita vinta 1-0 con gol di Salvatore Mastronunzio. Una settimana dopo gioca tutti i novanta minuti contro il , sfida vinta 1-0. Segna il suo primo gol in Serie B l'8 dicembre 2010 nel recupero della 14\u00aa giornata contro il , gara terminata 2-2. Ottiene 18 presenze e contribuisce alla promozione del Siena in Serie A, grazie al secondo posto in campionato.\nRitorno alla Juventus.\nTerminato il prestito ritorna alla per la stagione 2011-2012, dove ritrova Conte come allenatore. Il 21 gennaio 2012, nella partita contro l', subentra a Simone Pepe nella ripresa e fornisce l'assist per il gol del 2-0 di Giaccherini, che d\u00e0 alla squadra bianconera il simbolico titolo di campione d'inverno.\nIl 6 maggio 2012 conquista lo scudetto con la maglia bianconera con una giornata d'anticipo, nella partita giocata sul campo neutro di Trieste contro il e vinta 2 a 0, in concomitanza con la vittoria dell' contro il per 4 a 2. Il 13 maggio, nell'ultima partita di campionato giocata in casa contro l'Atalanta, mette a segno il suo primo gol in Serie A, con un tiro potente scagliato all'incrocio dei pali, grazie a un assist di tacco da parte di Marco Borriello.\nLa stagione 2012-2013 inizia con la vittoria della Supercoppa italiana allo Stadio nazionale di Pechino, grazie al punteggio di 4-2 sul . Durante la preparazione estiva, il tecnico Antonio Conte lo prova spesso nel ruolo di vice-Bonucci come difensore centrale. In questo ruolo, data l'assenza di Chiellini per un infortunio avvenuto durante gli Europei, esordisce durante la prima giornata di campionato, contro il (vinta 2-0). Il 6 marzo 2013 colleziona la sua prima presenza in Champions League, giocando da titolare il ritorno degli ottavi di finale contro il Celtic allo Juventus Stadium (2-0). Il 5 maggio successivo, grazie al successo interno della Juventus sul per 1-0, vince \u2013 con tre giornate d'anticipo \u2013 il secondo scudetto consecutivo.\nSassuolo e secondo ritorno alla Juventus.\nIl 2 settembre 2013 la e il stipulano un accordo per il trasferimento del calciatore alla societ\u00e0 neroverde in compropriet\u00e0 (per la met\u00e0 del cartellino di Domenico Berardi). Il club emiliano acquisisce la met\u00e0 del cartellino del calciatore, valutato complessivamente 9 milioni di euro. Esordisce il 20 ottobre, nella partita casalinga contro il Bologna, dove i neroverdi raccolgono anche il loro primo successo assoluto in massima serie.\nIl 20 giugno 2014 Juventus e Sassuolo rinnovano la partecipazione del cartellino. Il 3 luglio seguente la Juventus comunica di aver riscattato l'intero cartellino per 5 milioni di euro, pagabili in tre anni. A causa di vari problemi fisici, Marrone \u00e8 tuttavia costretto a saltare praticamente tutta la stagione, nella quale non ottiene nessuna presenza in gare ufficiali.\nCarpi, Verona, Zulte Waregem e Bari.\nL'8 luglio 2015 passa in prestito fino a fine stagione al . Segna il suo primo gol con la sua nuova maglia il 28 ottobre 2015 nella sconfitta contro il Frosinone.\nDopo diversi problemi con i tecnici del Carpi, decide di cambiare e passa ancora in prestito fino a fine stagione al . Nella partita di campionato del 7 febbraio 2016 contro l'Inter, finita 3-3, Marrone \u00e8 l'unico giocatore negli ultimi 10 anni ad aver fornito tre assist da palla ferma (due corner e una punizione) in una singola partita.\nIl 30 agosto 2016 viene ufficializzato dalla Juventus il trasferimento in prestito annuale allo , squadra che milita nella massima serie belga. Il 18 marzo 2017 vince la Coppa del Belgio.\nIl 26 agosto 2017 il comunica il trasferimento in prestito del giocatore. Segna il suo primo gol con la maglia del Bari il 24 febbraio 2018 nella trasferta vittoriosa di Terni per 1-2.\nRitorno al Verona, Crotone e Monza.\nIl 4 agosto 2018 viene ufficializzato il suo trasferimento al , in prestito oneroso con obbligo di riscatto, facendo cos\u00ec ritorno dopo due anni nella societ\u00e0 scaligera.\nIl 29 agosto 2019 viene ceduto in prestito al . Il successivo 30 novembre segna il suo primo gol con i pitagorici, nella partita col Cittadella, finita 1-1. A fine anno, dopo avere conseguito la promozione in Serie A, viene riscattato dal club calabrese. Giocher\u00e0 poi 21 partite nel massimo campionato terminato con la retrocessione degli \"squali\".\nIl 31 agosto 2021, a 46 secondi dalla fine della sessione di calciomercato, viene acquistato dal Monza in Serie B.\nNazionale.\nTra le nazionali giovanili ha giocato con l'Under-17 e l'Under-19.\nIl 13 ottobre 2009 esordisce nella nazionale Under-21, con il tecnico Casiraghi, entrando nel secondo tempo della partita Italia- (1-1), valida per le qualificazioni all'Europeo 2011. Il 3 marzo 2010 segna il suo primo gol con l'Under-21 nella partita Italia- (2-0) disputata a Rieti.\nDopo la mancata qualificazione per l'Europeo 2011, causa l'eliminazione nel play-off contro la , Marrone diventa uno dei giocatori pi\u00f9 esperti del centrocampo nel nuovo ciclo guidato inizialmente da Ciro Ferrara e poi da Devis Mangia, tanto da indossare la fascia di capitano della Nazionale Under-21.\nIl 27 maggio 2013 viene incluso dal tecnico Devis Mangia tra i 23 convocati che prenderanno parte all'Europeo Under-21 in Israele. poi perso in finale contro la Spagna per 2-4.\nDal 10 al 12 marzo 2014 \u00e8 stato convocato dal CT della Nazionale maggiore Cesare Prandelli per uno stage organizzato allo scopo di visionare giovani giocatori in vista dei Mondiali 2014.\nVita privata.\nIl 10 giugno 2017 si sposa a Racconigi con Astrid Prete. La coppia ha due figli: Diletta, nata nel 2018 e Riccardo nato nel 2020.\nStatistiche.\nPresenze e reti nei club.\n\"Statistiche aggiornate al 1 dicembre 2021.\""}
{"id": "2537701", "revid": "599013", "url": "https://it.wikipedia.org/wiki?curid=2537701", "title": "Gergely Rudolf", "text": "Caratteristiche tecniche.\nAttaccante centrale adattabile anche al ruolo di esterno sinistro, dotato di buona tecnica e di un'ottima rapidit\u00e0, caratteristiche che lo rendono idolo in Ungheria nonch\u00e9 punto fermo della sua Nazionale.\nCarriera.\nClub.\nGli inizi e l'arrivo al Nancy.\nMuove i primi passi nel mondo del calcio nel club Ungherese del Ny\u00edregyh\u00e1za per poi trasferirsi in Francia nel Nancy, club nel quale \u00e8 cresciuto calcisticamente e dove si afferma nella formazione riserve segnando ben 26 reti in 82 partite, per poi passare per un breve periodo in prima squadra non trovando molto spazio.\nDebrecen.\nTornato in Patria con la maglia del Debrecen segna 25 goal in 52 partite, entrando a far parte del giro della nazionale. Nel 2009 vince il premio J\u00f3zsef Bozsik, assegnato al miglior giocatore Ungherese della stagione, stesso anno in cui il Debrecen si \u00e8 qualificato in Champions League raggiungendo il pi\u00f9 grande successo nella storia del club. Durante la competizione si \u00e8 messo in mostra segnando due bei gol alla , e un gol durante i preliminari ai Bulgari del Levski Sofia. Nella finestra di mercato di inizio 2010 viene acquistato a titolo definitivo dal , tuttavia l'attaccante Ungherese terminer\u00e0 la stagione con il Debrecen per poi trasferirsi in Italia nel luglio 2010 Lascia il Debrecen dopo aver vinto due campionati consecutivamente nel 2009 e nel 2010.\nGenoa.\nIl 1\u00ba luglio 2010 viene ufficializzato il suo trasferimento al .\nNelle prime dichiarazioni da giocatore rossoblu, dichiara ammirazione verso la tifoseria della squadra ligure.\nFa il suo esordio il 12 settembre 2010 nella gara casalinga persa 3 a 1 contro il Chievo subentrando al posto di Destro.\nIl 16 ottobre 2010 sigla la sua prima rete in Serie A contro la Roma, rete ininfluente ai fini del risultato finale.\nBari.\nIl 13 gennaio 2011 passa al con la formula del prestito secco, diventando l'undicesimo giocatore ungherese a vestire la maglia dei \"Galletti\".\nEsordisce con la squadra pugliese il 16 gennaio, indossando la maglia numero 71, nella partita Juventus 2-1 Bari, segnando al 12' del secondo tempo.\nSegna il secondo goal con il Bari il 13 marzo 2011 contro il Milan a San Siro.\nAl termine della stagione non riesce nell'intento di salvare il club pugliese dalla retrocessione in Serie B, e cos\u00ec dopo 13 presenze e 2 reti torna al Genoa.\nPanathinaikos.\nIl 31 agosto 2011 viene ceduto in prestito al Panathinaikos. Segna il suo primo e unico gol con i greci il 1\u00ba aprile 2012 nella sfida interna vinta 1-0 contro l'Aris Salonicco; a fine stagione dopo 8 partite non viene riscattato facendo cos\u00ec ritorno al Genoa.\nDi\u00f3sgy\u0151ri.\nIl 13 settembre 2012, non rientrando nei piani del , viene ceduto al Di\u00f3sgy\u0151ri firmando un contratto biennale; il 13 agosto 2013, a causa di varie incomprensioni con l'allenatore Tomislav \u0160ivic', una su tutte lo scarso impiego con conseguenza la perdita del posto in nazionale, annuncia dopo 18 presenze ed un gol la rescissione del contratto.\nGy\u0151ri ETO.\nIl 2 settembre 2013 dopo un periodo da svincolato ha firmato un contratto biennale per il club ungherese del Gy\u0151ri ETO, rilasciando alcune interviste in cui Rudolf stesso dichiarava la propria felicit\u00e0 per essere approdato nel miglior club d'Ungheria. ha segnato il suo primo gol il 15 settembre nella vittoria avvenuta per 2-1 contro l'MTK Budapest. Dopo due stagioni lascia il club bianco-verde con un bottino di 13 reti in 33 presenze.\nVideoton.\nDopo aver rescisso con un anno di anticipo il contratto che lo legava al Gy\u0151ri ETO, il 23 luglio 2015 si accasa con il Videoton campione d'Ungheria in carica. Fa il suo esordio il 27 agosto nel ritorno del prelimare perso 1-0 contro i polacchi del , mentre per l'esordio in campionato dovr\u00e0 aspettare l'ottava giornata quando verr\u00e0 impiegato per tutti i 90 minuti nella sfida esterna persa per 2-0 contro il Paks. Complice un avvio di stagione molto deludente con la sconfitta in Supercoppa d'Ungheria, il mister Ferenc Horv\u00e1th lo relega spesso tra panchina e tribuna e cos\u00ec dopo lo scarso utilizzo rescinde il proprio contratto il 29 marzo 2016.\nUltimi anni.\nPer la stagione 2016-17 si accorda con il Ny\u00edregyh\u00e1za, club della sua citt\u00e0 natale, con la quale fa ritorno dopo aver giocato nelle proprie giovanili, accettando di scendere nella seconda serie del calcio ungherese. Nella prima stagione si rivela un ottimo uomo squadra, guidando l'attacco con 9 reti in 28 presenze, terminando il campionato con la propria squadra a centro classifica. La stagione seguente la inizia sempre con il Ny\u00edregyh\u00e1za ma dopo 11 presenze ed una sola rete, il 7 febbraio 2018 torna nuovamente in massima serie firmando un contratto fino al termine della stagione con il Balmaz\u00fajv\u00e1ros. Esordisce in maglia arancio nero il 21 febbraio nell'andata degli ottavi di Coppa d'Ungheria contro il Gyori ETO vinta per 3-2, esordendo invece in campionato due giorni pi\u00f9 tardi nella trasferta contro il Debrecen, vinta 2-0. Segna i suoi primi gol, nella fattispecie una doppietta, nello scontro salvezza contro il Diosgyor, vinta grazie ai suoi gol il 14 aprile. Aiuta la squadra ad arrivare fino in semifinale della coppa nazionale, risultato mai raggiunto nell'intera storia del club; non riesce invece ad evitare la retrocessione al termine della stagione avvenuta all'ultima giornata solo per la minor differenza reti contro il Diosgyor. Pochi giorni dopo, all'et\u00e0 di 33 anni, con un totale di 342 presenze e 99 reti decide di ritirarsi dal calcio giocato.\nNazionale.\nGergely Rudolf ha debuttato nel 2008 contro il Montenegro. Nello stesso anno, ha segnato la sua prima rete contro la Svezia.\nDurante la gara valida per le qualificazioni ad Euro 2012 segna un gol nella gara vinta 2-1 contro la Moldavia. Sigla la sua prima doppietta con la Nazionale maggiore nella partita vinta per 8-0 contro San Marino. Successivamente segna un goal contro l'Olanda nell'Amsterdam Arena nei Qualificazioni al campionato europeo di calcio 2012.\nIl 7 settembre 2014 veste per l'ultima volta la casacca della Nazionale, senza aver mai preso parte alla fase finale di alcuna competizione.\nStatistiche.\nPresenze e reti nei club.\n\"Statistiche aggiornate al 29 maggio 2017.\""}
{"id": "2537713", "revid": "729019", "url": "https://it.wikipedia.org/wiki?curid=2537713", "title": "Adam Mayfair", "text": "Adam Mayfair \u00e8 un personaggio della serie televisiva \"Desperate Housewives\".\nIl personaggio.\nAdam \u00e8 il secondo marito di Katherine, e patrigno di Dylan, quest'ultima lo considera la sua unica figura paterna. Fa il ginecologo di professione, \u00e8 un uomo tranquillo che cerca sempre di non arrecare disturbo, questa parte del suo carattere spesso gli fa assumere il ruolo di voce della ragione per Katherine. Sa essere perspicace, non \u00e8 indifferente al fascino femminile, infatti non \u00e8 un uomo particolarmente fedele. Vuole bene a Katherine e Dylan, e farebbe qualunque cosa per proteggerle.Per tutta la quarta stagione della serie ha vissuto al N\u00b0 4356 di Wisteria Lane.\nAntefatti.\nEsercitava la professione di ginecologo a Chicago, dopo aver conosciuto Katherine, ed essersene innamorato, la sposa e si prende carico sia di lei che di Dylan, la figlia della donna avuta dal suo primo marito.Purtroppo una paziente di Adam, Sylvia, che lo accusa di averla sedotta e abbandonata, gli fa causa, Adam e Katherine perdono quasi tutti i loro soldi e l'uomo non riesce pi\u00f9 a trovare lavoro in citt\u00e0, motivo che spinge la famiglia a trasferirsi.\nQuarta stagione.\nAdam segue la famiglia nel trasloco da Chicago nel primo episodio della quarta stagione, attirando immediatamente la curiosit\u00e0 dei vicini, soprattutto di Susan, che conosceva Katherine prima che lasciasse Wisteria Lane. Sempre nel primo episodio, Adam visita Susan, annunciandole una gravidanza inaspettata.Contemporaneamente, Adam nutre dei forti sospetti sulla gravidanza simulata da Bree, e i suoi sospetti vengono confermati quando Bree chiede il suo aiuto per far partorire Danielle durante la notte di Halloween. Adam promette di mantenere il segreto, ma ne approfitta per ricattare Orson e ottenere degli antidolorifici per Mike, il quale lo aveva ricattato a sua volta dopo averlo visto parlare con Sylvia (che \u00e8 tornata da lui dicendo di amarlo ancora).\nDurante l'episodio \"Quando s'alza il vento\", parlando con Bree, Sylvia sostiene di aver avuto una relazione con Adam e di averlo denunciato per vendicarsi dopo essere stata lasciata. Quando il tornado colpisce Wisteria Lane, Katherine e Adam si trovano in casa di Bree e Orson, e i quattro si chiudono in una stanza, nella speranza che Sylvia se ne vada. Durante una discussione, Bree rivela che Sylvia aveva visto un tatuaggio sulla spalla di Adam, ma sostiene che non sia la verit\u00e0 in quanto aveva visto Adam in piscina e non aveva notato alcun tatuaggio. Ma Katherine spiega che il marito se l'era fatto a Chicago e in seguito aveva deciso di cancellarlo. Di conseguenza, ci\u00f2 che ha detto Sylvia \u00e8 la verit\u00e0.Al termine del tornado, Sylvia viene ritrovata morta, ma Katherine decide comunque di cacciare Adam di casa. Mentre sta per andarsene, tuttavia, l'uomo nota il biglietto lasciato cadere da Lillian Simms sotto il letto poco prima di morire, e apprende la verit\u00e0 sul passato di Dylan. Nonostante tutto, accetta di aiutare Katherine e, quando Dylan va a trovarlo nel motel nel quale alloggia, le nasconde la verit\u00e0.Adam non appare negli episodi successivi a \"Domenica\", ma ritorna nel penultimo episodio. Sembra disposto a riappacificarsi con Katherine e a lasciare Wisteria Lane assieme a lei e a Dylan, dato che Wayne Davis, l'ex marito di Katherine, \u00e8 tornato per minacciarla. I tre decidono di partire al termine del concerto di Dylan, ma quella sera Adam viene aggredito nel parcheggio da Wayne, che lo sequestra e lo picchia brutalmente per scoprire dove si \u00e8 nascosta Katherine. Adam si finge morto e, non appena Wayne se n'\u00e8 andato, riesce a raggiungere Wisteria Lane proprio mentre si sta svolgendo il matrimonio fra Bob e Lee.All'insaputa del vicinato, Wayne \u00e8 entrato in casa di Katherine e ha preso sia lei che Bree in ostaggio. Adam entra in casa e viene nuovamente aggredito da Wayne, che per\u00f2 stavolta ha la peggio. Nel corso della colluttazione, riesce a disarmare Wayne ma rimane ferito da un colpo di pistola allo stomaco. Bree lo porta in cucina a medicarsi e nel frattempo Katherine, in preda al panico, uccide Wayne sparandogli. Bree e Adam accettano di coprirla, facendo passare l'azione per un atto di legittima difesa.Nonostante ci\u00f2, Adam non compare nel finale ambientato cinque anni dopo, facendo presagire una definitiva rottura fra lui e Katherine, cosa che viene confermata dalla sua assenza nella quinta stagione.\nApparizioni successive.\nAdam ricomparir\u00e0 nel sedicesimo episodio dell'ottava stagione, in uno dei flashback apparsi prima della morte di Mike Delfino; il ricordo in questione \u00e8 il momento in cui Adam annunci\u00f2 a Susan della sua gravidanza."}
{"id": "2537714", "revid": "76963", "url": "https://it.wikipedia.org/wiki?curid=2537714", "title": "Tony Anholt", "text": "\u00c8 noto particolarmente per essere stato uno dei principali interpreti delle serie \"Spazio 1999\", (Tony Verdeschi) 2\u00aa stagione (1976) e \"Gli invincibili\" (Paul Buchet) (1972-73).\nIl figlio Christien \u00e8 noto per il ruolo di Nigel Bailey in \"Relic Hunter\".\nNell'episodio 1x19 di Relic Hunter, partecipa nella figura di avversario di Sidney Fox interpretata da \"Tia Carrere\", recitando insieme al figlio Christien."}
{"id": "2537715", "revid": "486946", "url": "https://it.wikipedia.org/wiki?curid=2537715", "title": "Canon EF 100-300mm", "text": ""}
{"id": "2537717", "revid": "599013", "url": "https://it.wikipedia.org/wiki?curid=2537717", "title": "Battling Nelson", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nLa sua famiglia si trasfer\u00ec dalla Danimarca nei dintorni di Chicago quando era bambino.\nProfessionista dal 1896.\nLa carriera.\nCampione del mondo dei pesi leggeri dal 1905 al 1906 e dal 1906 al 1910.\nAntagonista di Abe Attell, Terry McGovern e Joe Gans.\nMor\u00ec a 71 anni a causa di ferite alla testa ricevute durante un attacco criminale sub\u00ecto in una strada di Chicago."}
{"id": "2537721", "revid": "110157", "url": "https://it.wikipedia.org/wiki?curid=2537721", "title": "Winterwerb", "text": "Winterwerb \u00e8 un comune di 172 abitanti della Renania-Palatinato, in Germania.\nAppartiene al circondario (\"Landkreis\") del Rhein-Lahn-Kreis (targa EMS) ed \u00e8 parte della comunit\u00e0 amministrativa (\"Verbandsgemeinde\") di Nast\u00e4tten."}
{"id": "2537724", "revid": "599013", "url": "https://it.wikipedia.org/wiki?curid=2537724", "title": "Abe Attell", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nProfessionista dal 1900.\nLa carriera.\nCampione del mondo dei pesi piuma negli Anni '10.\nAntagonista di Battling Nelson e Johnny Kilbane.\nNoto anche per il suo coinvolgimento nello Scandalo dei Black Sox del 1919."}
{"id": "2537725", "revid": "46291", "url": "https://it.wikipedia.org/wiki?curid=2537725", "title": "Acorus calamus", "text": "Il calamo aromatico (Acorus calamus ), detto anche \"canna odorosa\", \u00e8 una pianta erbacea palustre e perenne della famiglia delle Acoraceae.\nDescrizione.\nPortamento.\nSi tratta di una specie idrofita radicante che pu\u00f2 raggiungere dimensioni comprese tra i 50 centimetri ed il metro di altezza. Gli scapi hanno una forma triangolare e dai quali di origina l'infiorescenza.\nFoglie.\nLe foglie sono lineari ed erette, di larghezza compresa tra i 10 ed 15 millimetri e di colore verde scuro.\nFiori.\nI fiori sono ermafroditi e raggruppati in un'inflorescenza a spadice conico, lungo tra i 4 e gli 8 centimetri e di colore giallo o verde chiaro. Possiedono un unico tepalo lungo al massimo 2,5 millimetri.\nI frutti sono delle bacche di colore rosso.\nRadici.\nLa radice \u00e8 costituita da un rizoma ramificato e aromatico.\nDistribuzione e habitat.\nLa pianta, originaria dell'Asia, si \u00e8 diffusa in Europa e nei paesi dal clima temperato, inclusa l'America settentrionale. Il suo habitat \u00e8 costituito dalle zone umide, gli stagni o le zone ripariali e non sopporta il sole forte del mese di agosto. Vegeta a quote comprese tra 0 e 300 metri.\nUsi.\nLe radici sono usate in erboristeria per preparare liquori, e sono apprezzate le sue propriet\u00e0 eupeptiche-digestive.\nIn ambito industriale ne \u00e8 usata l'essenza sia in profumeria che per dare un aroma di vermouth a bibite come il chinotto.\nNel Medioevo le foglie, che profumano di limone, venivano sparse sui pavimenti per profumare l'ambiente calpestandole.\nDa un punto di vista gastronomico, i germogli possono essere usati per insaporire le insalate, mentre la radice aromatizza i piatti di carne."}
{"id": "2537726", "revid": "131358", "url": "https://it.wikipedia.org/wiki?curid=2537726", "title": "Opinioni religiose sul suicidio", "text": ""}
{"id": "2537727", "revid": "33751", "url": "https://it.wikipedia.org/wiki?curid=2537727", "title": "Incontri ufficiali della nazionale di calcio della Francia dal 1904 al 1970", "text": "Questa \u00e8 la cronologia completa delle partite ufficiali della nazionale di calcio della Francia dal 1904 al 1970."}
{"id": "2537728", "revid": "599013", "url": "https://it.wikipedia.org/wiki?curid=2537728", "title": "Johnny Kilbane", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nProfessionista dal 1907.\nLa carriera.\nCampione del mondo dei pesi piuma dal 1912 al 1923, il pi\u00f9 lungo periodo di detenzione di un titolo mondiale nel pugilato dopo quello di Joe Louis."}
{"id": "2537736", "revid": "173617", "url": "https://it.wikipedia.org/wiki?curid=2537736", "title": "Jack McAuliffe", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nProfessionista dal 1884.\nLa carriera.\nTra i pi\u00f9 famosi pugili a pugni nudi della fine dell'800, imbattuto."}
{"id": "2537748", "revid": "117249753", "url": "https://it.wikipedia.org/wiki?curid=2537748", "title": "Franc Frac e Giancanino", "text": "Franc Frac e Giancanino (\"Tennessee Tuxedo and His Tales\") \u00e8 una serie animata statunitense andata originalmente in onda sul canale televisivo CBS dal 1963 al 1966. \u00c8 stata prodotta dalla Total Television, conosciuta per aver prodotto \"Le avventure di re Leonardo\" e \"Ughetto - Cane perfetto\".\nIn Italia \u00e8 stata trasmessa all'interno della serie \"Ughetto - Cane perfetto\"."}
{"id": "2537751", "revid": "1543377", "url": "https://it.wikipedia.org/wiki?curid=2537751", "title": "Tommy Gibbons", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nDi famiglia di origine irlandese, era fratello maggiore del grande peso medio Mike Gibbons.\nLa carriera.\nProfessionista dal 1911, rimase imbattuto fino al 1920, pur avendo incontrato campioni come Harry Greb, Billy Miske e Battling Levinsky, tutti sconfitti ai punti.\nSolo Harry Greb e Billy Miske riuscirono a prendersi una rivincita, sconfiggendo Gibbons a loro volta ai punti, rispettivamente nel 1920 e nel 1922.\nIl 7 luglio 1923 Gibbons sfid\u00f2 il campione mondiale dei pesi massimi Jack Dempsey, in un incontro valido per il titolo, che fu vinto ai punti da Dempsey.\nIl 31 maggio 1924, invece, Gibbons batt\u00e9 l'ex campione mondiale dei mediomassimi Georges Carpentier e, pochi mesi pi\u00f9 tardi, il peso massimo afroamericano Kid Norfolk, per KOT al 3\u00ba round.\nGibbons si ritir\u00f2 l'anno seguente dopo aver subito l'unica sconfitta per KO della sua carriera da parte di Gene Tunney, che poco pi\u00f9 di un anno pi\u00f9 tardi sarebbe diventato campione mondiale dei massimi."}
{"id": "2537755", "revid": "1873017", "url": "https://it.wikipedia.org/wiki?curid=2537755", "title": "Bud\u014dkan", "text": " \u00e8 uno stile di karate riconosciuto dalla World Union Karate Do Organization e dalla World Karate Federation. La Karate Budokan International fu fondata il 17 luglio 1966 da Chew Choo Soot a Petaling Jaya, (Malaysia), e successivamente si espanse in tutto il Mondo.\nIl fondatore.\nChew Choo Soot nacque a Alor Star, uno stato settentrionale della Penisola della Malesia, il 7 febbraio, 1922. Da bambino perse il padre e fu educato severamente dal nonno, un anziano studioso di Confucio, della vecchia suola cinese, che credeva nell'istruzione attraverso i libri e non nelle arti marziali.\nAll'et\u00e0 di 15 anni, Chew Choo Soot inizi\u00f2 ad interessarsi al sollevamento pesi e si iscrisse per allenarsi in una piccola palestra di culturismo a Epoh. A seguito della sua dedizione ed allenamento, divenne il campione Malese di sollevamento pesi nelle categorie di pesi medi e leggeri negli anni: 1939, 1941 e 1942. Durante quegli anni inizi\u00f2 a interessarsi alle arti marziali e intraprese la pratica di judo, jujitsu e wrestling.\nFu all'et\u00e0 di 20 anni che Chew fu introdotto al Karate-Do, durante l'occupazione giapponese della Malaysia. Successivamente fu contattato da un ufficiale militare giapponese, che dopo averlo visto in buona salute e forte divenne il suo personale allenatore di fitness e sollevamento pesi. Durante una delle sue visite programmate, il giovane Chew vide l'ufficiale mentre praticava dei movimenti, che oggi sono conosciuti come \"Kata\". Gli stili di karate praticati da quell'ufficiale erano il Keishinkan e lo Shotokan.\nEspansione mondiale.\nLa Karate Budokan International oggi \u00e8 un'associazione globale ramificata in tutto il mondo, inclusi: Australia, India, Germania, Malaysia, Pakistan, Norvegia, Sri Lanka, Emirati Arabi Uniti, Stati Uniti, Camerun, Galles ed Inghilterra. La sede mondiale della KBI \u00e8 situata a Noosa, nel Queensland, in Australia."}
{"id": "2537756", "revid": "599013", "url": "https://it.wikipedia.org/wiki?curid=2537756", "title": "Kimiko Date", "text": "Dal 2001 al 2016 si \u00e8 fatta anche chiamare Kimiko Date-Krumm, avendo sposato il pilota automobilistico tedesco Michael Krumm, con il quale ha vissuto a Tokyo. Nel gennaio 2017 la coppia ha annunciato la separazione.\nPer anni \u00e8 stata la tennista pi\u00f9 anziana del circuito. Ritiratasi nel 1996, \u00e8 tornata inaspettatamente all'agonismo dodici anni dopo, nel 2008. Con la vittoria nel torneo di Seul nel 2009 \u00e8 diventata la seconda tennista pi\u00f9 anziana dell'Era Open (preceduta solo da Billie Jean King) a essersi aggiudicata un titolo WTA, all'incredibile et\u00e0 di 39 anni. Nel 2017 ha dato l'addio al tennis.\nNella sua longeva carriera si \u00e8 aggiudicata in tutto otto tornei WTA in singolare e sei in doppio, spingendosi fino alla quarta posizione in classifica mondiale e raggiungendo la semifinale agli Australian Open nel 1994, al Roland Garros nel 1995 e a Wimbledon nel 1996.\nCarriera.\nPrimi anni.\nFa il suo esordio nel circuito professionistico nel marzo del 1989 e riesce ad accedere al Roland Garros come lucky loser. A Parigi vince il match d'esordio contro la statunitense Michelle Torres, ma si arrende al secondo turno davanti alla tedesca Martina Pawlik. In stagione riesce a partecipare anche al Torneo di Wimbledon e agli US Open, uscendone per\u00f2 sempre sconfitta al primo turno.\nAll'inizio del 1990 gioca l'unico Slam che le manca, ottenendo un quarto turno agli Australian Open dopo avere eliminato sulla sua strada anche Pam Shriver, testa di serie numero undici. Grazie al quarto turno raggiunto a Melbourne riesce a entrare per la prima volta nella top-100 mondiale.\nL'anno successivo arriva la prima finale nel circuito WTA: a Los Angeles supera le qualificazioni per il tabellone principale e successivamente elimina tre teste di serie prima di raggiungere la finale. Nel match decisivo viene tuttavia sconfitta da Monica Seles in due set. Grazie alla finale raggiunta ottiene un grande salto in classifica, entrando per la prima volta nella top-50.\nI passi avanti continuano e nel 1992 vince il suo primo titolo, a Tokyo, entrando cos\u00ec a fare parte delle prime venti tenniste al mondo.\n1993 - 1996: le vittorie e il primo ritiro.\nNel 1993 inizia a farsi notare maggiormente; vince di nuovo il torneo a Tokyo e gioca altre due finali in stagione (Osaka e Tokyo). Ottiene inoltre un'importante semifinale a Miami e i quarti di finale agli US Open.\nIl 1994 inizia nel migliore dei modi; vince infatti ai primi di gennaio il titolo a Sydney su Mary Joe Fern\u00e1ndez mentre agli Australian Open raggiunge le semifinali, dove deve per\u00f2 arrendersi a Steffi Graf. Durante l'anno riesce a vincere, per la terza volta, il titolo a Tokyo e a raggiungere i quarti di finale a Miami e agli US Open. Grazie all'ottima stagione partecipa al WTA Tour Championships, dove si ferma alle semifinali.\nNel 1995 gioca quattro finali, tra cui spicca la finale persa a Miami contro Steffi Graf. All'Open di Francia si avventura fino alle semifinali, sconfitta da Arantxa S\u00e1nchez Vicario. A Wimbledon dimostra di sapersi adattare anche al gioco sull'erba, raggiungendo per la prima volta in carriera i quarti di finale nello Slam londinese, venendo sconfitta da Jana Novotn\u00e1. Grazie all'ottima stagione raggiunge a novembre la quarta posizione in classifica mondiale, il suo miglior piazzamento in carriera.\nNel 1996 vince due titoli, a Tokyo e San Diego, e raggiunge quattro volte la semifinale, tra cui spicca quella a Wimbledon persa contro Steffi Graf. Partecipa alle sue seconde Olimpiadi, arrivando fino ai quarti ad Atlanta. Il 24 settembre annuncia il suo ritiro alla fine della stagione 1996; a fine anno lascia il tennis mentre si trova all'ottava posizione in classifica e dopo 149 settimane passate in top-10.\n2008: il ritorno.\n\u00c8 sorprendentemente rientrata nel circuito professionistico nell'aprile del 2008, ben dodici anni dopo, e nel giugno dello stesso anno ha vinto il primo torneo dopo il rientro, imponendosi nel Tokyo Ariake International Ladies Open. Sempre nel 2008 ha vinto i campionati nazionali giapponesi sia nel singolare che nel doppio. Nel settembre del 2009 ha vinto il torneo WTA di Seul, risultando la seconda giocatrice pi\u00f9 \"anziana\" a imporsi in una tappa del circuito dopo Billie Jean King.\nIl 27 settembre 2010 ha battuto Marija \u0160arapova al primo turno del Toray Pan Pacific Open per 7-5, 3-6, 6-3. Nel torneo di Wimbledon del 2011 lotta in maniera splendida contro la cinque volte campionessa Venus Williams, ma alla fine si arrende alla statunitense con il risultato finale di 6-7(6),6-3,8-6.\nIl 16 ottobre 2011 vince il titolo di doppio nel torneo Wta di Osaka in coppia con Shuai Zhang contro Vania King e Jaroslava \u0160vedova. Alla fine della stagione non riesce a confermare i risultati dell'anno precedente (finale ad Osaka, semifinale a Bali, quarti a Seul e ottavi a Tokyo) ed esce dalle prime cento giocatrici al mondo per la prima volta dal 2009. Il 30 ottobre 2011 vince il torneo da 100.000$ di Poitiers e ritorna cos\u00ec alla vittoria di un torneo nel circuito ITF dopo Toyota nel 2009. La settimana seguente raggiunge la finale nel 100.000$+H di Taipei, dove perde per\u00f2 con un duplice 6-2 per mano di Ayumi Morita.\nInoltre centra la finale nel 75.000$+H torneo di Toyota, dove si arrende alla tailandese Tanasugarn in due set, di conseguenza ritorna nelle top 100 e si piazza all'88\u00ba posto. All'inizio del 2012 vince il torneo da 50.000$ di Quanzhou, ma poi perde al primo turno degli Australian Open contro El\u00e9ni Daniil\u00eddou. Partecipa per la prima volta in carriera a un torneo di doppio misto insieme al connazionale Kei Nishikori, ma i due vengono eliminati agli ottavi di finale, mentre nel doppio femminile viene eliminata insieme alla cinese Zhang al primo turno.\nSi ripresenta alla finale di un torneo WTA all'HP Open 2012 in coppia con Heather Watson, di ventidue anni pi\u00f9 giovane, ma vengono sconfitte dal team statunitense Raquel Kops-Jones-Abigail Spears. All'inizio del 2013 prende parte all'Australian Open e vince il primo match nello Slam asiatico dal lontano 1996 superando la numero dodici del seeding Nadia Petrova. Con questo risultato ha stabilito il record di anzianit\u00e0 per la vincitrice di un match nel tabellone principale dello Slam australiano. Si avventura fino al terzo turno dove viene sconfitta dalla serba Jovanovski.\nNel mese di febbraio riesce a vincere il quarto titolo in doppio a Pattaya e nel mese di aprile vince il quinto a Monterrey insieme a T\u00edmea Babos. A Wimbledon 2013 raggiunge il terzo turno, diventando la giocatrice pi\u00f9 anziana a vincere due incontri in un torneo Slam, prima di arrendersi alla numero uno al mondo Serena Williams.\nIl definitivo ritiro.\nDopo essersi operata pi\u00f9 volte e avere invano tentato di ritornare tra le prime cento del mondo la Date ha annunciato il ritiro sul proprio blog il 28 agosto 2017, all'et\u00e0 di 47 anni, chiudendo cos\u00ec una carriera che sembrava eterna. Si \u00e8 comunque concessa ai suoi fan un'ultima volta al WTA di Tokyo, qualche settimana dopo, dove \u00e8 uscita per mano di Aleksandra Kruni\u0107."}
{"id": "2537760", "revid": "1543377", "url": "https://it.wikipedia.org/wiki?curid=2537760", "title": "Spline cubica di Hermite", "text": "In analisi numerica la spline cubica di Hermite (chiamata anche cspline), in onore del matematico Charles Hermite, \u00e8 una funzione spline di 3\u00ba grado dove ogni polinomio della spline \u00e8 nella forma di Hermite (da non confondere con i polinomi di Hermite).\nLa forma di Hermite consiste di due punti di controllo e di due tangenti di controllo per ogni polinomio.\nSu una griglia composta dai punti formula_1 per formula_2, l'interpolazione \u00e8 effettuata su ogni sottointervallo formula_3 alla volta (dato che i valori della tangente sono predeterminati). Il sottointervallo formula_3 \u00e8 normalizzato all'intervallo formula_5 tramite la funzione formula_6.\nInterpolazione di un singolo intervallo.\nInterpolazione sull'intervallo formula_5.\nCon l'intervallo formula_5, dato il punto iniziale p0 con formula_9 ed il punto finale p1 con formula_10 con la tangente iniziale m0 con formula_9 e tangente finale m1 con formula_10, il polinomio \u00e8 definito da \ndove \"t\" \u2208 [0, 1].\nLe 4 funzioni base di Hermite sono definite come:\nIl polinomio diventa:\nformula_18\nInterpolazione su formula_3.\nL'interpolazione di formula_20 nell'intervallo formula_3 viene ora effettuata con la formula\ncon formula_23 e formula_24. Si noti che i valori della tangente sono stati scalati di formula_25 in raffronto alla equazione presentata sull'intervallo unitario.\nLa formula garantisce un unico percorso tra i due punti iniziale e finale.\nInterpolazione di un set di dati.\nUn set di dati, formula_26 con formula_2, viene interpolato applicando la procedura sopra esposta su ogni sottointervallo, dove le tangenti sono scelte in modo opportuno. Le tangenti per gli intervalli che condividono gli stessi punti finali sono uguali.\nLa scelta delle tangente non \u00e8 univoca e ci sono diversi metodi che si possono applicare.\nDifferenze finite.\nLa scelta pi\u00f9 semplice \u00e8 data dalla differenza su 3 punti e non richiede una lunghezza di intervallo costante,\nper i punti interni formula_29.\nCardinal spline.\nUna cardinal spline si ottiene se \nusata per calcolare le tangenti. Il parametro formula_31 detto \"tensione\" \u00e8 nell'intervallo formula_5. Rappresenta la \"lunghezza\" della tangente. formula_33 comporta tangenti lunghe pari a zero, e formula_34 porta al caso delle spline di tipo \"Catmull-Rom\".\nSpline di Catmull\u2013Rom.\nPer le tangenti si applica \nUna Catmull\u2013Rom spline si ottiene come caso speciale delle \"cardinal spline\".\nLa curva prende il nome da Edwin Catmull e Raphael (Raphie) Rom. In grafica computerizzata, le Catmull\u2013Rom splines sono usate per ottenere un effetto \"morbido\" di interpolazione tra i \"keyframes\" di un video.\nSpline di Kochanek\u2013Bartels.\nUna spline di Kochanek-Bartels \u00e8 una generalizzazione su un modo di calcolare le tangenti partendo dai punti formula_36, formula_37 e formula_38, dove sono possibili 3 parametri detti \"tensione\", \"bias\" e \"continuit\u00e0\"."}
{"id": "2537761", "revid": "119061717", "url": "https://it.wikipedia.org/wiki?curid=2537761", "title": "Giacalone", "text": "Giacalone (da \"giacaluni\", \"sorta di ghiro\") \u00e8 una localit\u00e0 italiana frazione del comune di Monreale.\nGeografia.\nSi trova a 650 metri dal livello del mare, situata nell'entroterra tra Monreale e il comune di San Giuseppe Jato, vicino alla localit\u00e0 di Poggio San Francesco. Giacalone \u00e8 situato lungo il margine destro della valle del \"Sant'Elia.\" Giacalone \u00e8 circondato da rilievi calcarei uno di questi \u00e8 il \"Pizzo dell'Assolicchiata\" (alto 1039 m), il \"Pizzo della Nespola\" (alto 1086 m) \u00e8 situato in direzione pi\u00f9 interna ed infine il \"Monte Matassaro Renna\" (alto 1150 m) che chiude la visuale sino alla Pizzuta (1.333 m).\nGran parte della frazione si sviluppa lungo la strada provinciale 20 che collega la statale 186 Palermo-Partinico alla strada di scorrimento veloce Palermo-Sciacca e a San Giuseppe Jato. Originariamente era un feudo monrealese di propriet\u00e0 arcivescovile, insieme a Vallecorta, Renda, Barone, Fontana Fredda e Cannavera. Dal lato di Montelepre si trova il Castellaccio di Sagana, di importante valore archeologico."}
{"id": "2537764", "revid": "729019", "url": "https://it.wikipedia.org/wiki?curid=2537764", "title": "Siderexport", "text": "Siderexport S.p.A. era una azienda italiana che operava nel settore siderurgico, essendo incaricata della vendita all'estero dei prodotti usciti dagli stabilimenti delle aziende del gruppo Finsider, quali ad esempio Italsider, Dalmine, Acciaierie di Terni.\nStoria.\nNasce il 18 marzo 1936 fondata da Siderurgica Commerciale (Gruppo IRI-Finsider) come \"ColSid - Coloniale Siderurgica S.A.\" con sede a Tripoli. Nello stesso anno realizza 56.5 milioni di fatturato, di cui oltre il 60% nell'Africa Orientale Italiana. Nel 1954 si trasforma in \"IFO - Immobiliare Finanziaria Oltremare S.p.A.\" per diventare Siderexport nel 1958. Nel 1961 forma un consorzio insieme a Saipem, Snamprogetti, Nuovo Pignone, Fiat, Magneti Marelli per la costruzione in Argentina di un oleodotto lungo 1700 km tra Santa Cruz e la provincia di Buenos Aires. Nel 1990 \u00e8 parte di un consorzio che realizza un oleodotto in Iraq tra Bassora e Yanbu (Arabia Saudita). Il 9 marzo 1992 assume la denominazione di ILVA International S.p.A. che nel 1996 viene incorporata in ILVA Laminati Piani S.p.A.."}
{"id": "2537765", "revid": "767487", "url": "https://it.wikipedia.org/wiki?curid=2537765", "title": "Scusi, dov'\u00e8 il fronte?", "text": "Scusi, dov'\u00e8 il fronte? (\"Which Way to the Front?\") \u00e8 un film del 1970 diretto e interpretato da Jerry Lewis. Fu l'ultimo film di Lewis ad uscire prima di una pausa di dieci anni, terminata nel 1980 con l'uscita di \"Bentornato picchiatello\". L'inedito e controverso \"The Day the Clown Cried\" venne girato in questi anni di stop. \"Scusi, dov'\u00e8 il fronte?\" usc\u00ec nel luglio 1970 distribuito dalla Warner Bros.\nTrama.\nSeconda Guerra Mondiale - Brendan Byers III \u00e8 un ricco playboy americano riformato alla visita di leva. Desiderando fortemente di combattere a fianco delle truppe alleate, recluta altri riformati e crea a proprie spese il proprio esercito, facendosi carico dell'addestramento e del trasferimento in Europa. La loro missione \u00e8 raggiungere il bunker di Adolf Hitler, sotto le mentite spoglie del generale nazista Kesselring, avvalendosi della forte somiglianza.\nProduzione.\n\"Scusi, dov'\u00e8 il fronte?\" venne girato tra il novembre 1969 e il febbraio 1970."}
{"id": "2537770", "revid": "599013", "url": "https://it.wikipedia.org/wiki?curid=2537770", "title": "Eug\u00e8ne Criqui", "text": "Carriera.\nProfessionista dal 1910, la International Boxing Hall of Fame lo ha riconosciuto fra i pi\u00f9 grandi pugili di ogni tempo. Campione del mondo dei pesi piuma nel 1923, fu antagonista di Johnny Kilbane e Johnny Dundee, e mor\u00ec cieco in una casa di riposo."}
{"id": "2537785", "revid": "767487", "url": "https://it.wikipedia.org/wiki?curid=2537785", "title": "Laterite", "text": "Laterite (dal latino \"later\", mattone) \u00e8 una formazione di superficie presente in aree tropicali a clima caldo-umido, ricca di ferro e alluminio, che si sviluppa con la meteorizzazione intensa e di lunga durata della roccia madre sottostante.\nCaratteristiche.\nQuasi tutti i tipi di roccia possono essere profondamente decomposti se sottoposti a lungo a una combinazione di piogge intense e temperature relativamente elevate. L'acqua piovana infiltrandosi causa lo scioglimento dei minerali dello strato roccioso e diminuisce la percentuale di elementi maggiormente solubili, quali sodio, potassio, calcio, magnesio e silicio. In tal modo si innalzano le percentuali relative di elementi meno solubili, come ferro ed alluminio. Le lateriti sono composte principalmente di minerali quali caolinite, goethite, ematite e gibbsite che si formano con la meteorizzazione. Inoltre molte lateriti contengono quarzo quale residuo della roccia originaria, in quanto si tratta di un minerale relativamente stabile. La presenza della goethite e dell'ematite, che sono ossidi di ferro, \u00e8 all'origine del loro colore rosso-marrone.\nLo strato di laterite di solito ha uno spessore di pochi metri, ma in alcuni casi pu\u00f2 essere molto pi\u00f9 profondo. La sua formazione \u00e8 favorita da uno scarso dislivello del terreno, che limita l'erosione della superficie ad opera delle acque piovane. Le lateriti presenti in aree non-tropicali sono il prodotto di epoche geologiche precedenti. La parte superiore dello strato lateritico \u00e8 costituita dai suoli lateritici; nella scienza del suolo vengono loro attribuiti denominazioni specifiche: oxisol, latosol e suolo ferrallitico.\nNelle scienze della Terra vengono definiti lateriti solo i prodotti della meteorizzazione che dal punto di vista chimico e mineralogico sono pi\u00f9 fortemente alterati. Li si deve distinguere dalle saproliti, che presentano un grado di alterazione minore e sono anch'esse molto diffuse nelle aree tropicali. Entrambe le formazioni possono essere classificate come rocce residue.\nUsi.\nLe lateriti possono essere soffici e friabili o compatte e fisicamente resistenti. Le variet\u00e0 indurite vengono talvolta tagliate a blocchi e usate a guisa di mattoni nella costruzione di edifici. Il primo ad usare il termine \"laterite\" fu nel 1807 il medico inglese Francis Buchanan-Hamilton, che nel corso dei suoi viaggi di studio nel sud dell'India not\u00f2 l'uso nelle costruzioni di un materiale rossastro che veniva tagliato facilmente in blocchi dal terreno e si induriva rapidamente all'aria, dall'aspetto poroso ed evidentemente ricco di ferro.\nI templi Khmer nel Sud-est asiatico furono spesso costruiti in laterite, anche se verso il XII secolo gli architetti Khmer divennero abili e sicuri nell'uso dell'arenaria come principale materiale di costruzione. La maggioranza delle parti visibili di Angkor Wat sono costruite in blocchi di arenaria, mentre la laterite fu usata per i muri perimetrali e gli elementi interni di sostegno (dato l'aspetto spugnoso e la difficile lavorabilit\u00e0 una volta solidificata all'aria), che sono sopravvissuti per 1000 anni. Variet\u00e0 indurite di laterite furono usate anche nella costruzione di strade lastricate. Al giorno d'oggi la ghiaia grossa di laterite viene utilizzata negli acquari, dove favorisce la crescita di piante tropicali.\nImportanza nell'industria estrattiva.\nLa laterizzazione \u00e8 molto importante anche nella formazione di depositi di minerale grezzo. La bauxite, una variet\u00e0 di laterite ricca in alluminio, si pu\u00f2 formare da diversi tipi di roccia madre se la percolazione \u00e8 davvero elevata e causa un'alta estrazione della silice ed un equivalente arricchimento degli idrossidi di alluminio, soprattutto gibbsite.\nLa laterizzazione delle rocce magmatiche ultrafemiche (serpentinite, dunite o peridotite contenenti circa lo 0,2\u00a0\u2013 0,3% di nickel) spesso porta a un aumento considerevole della concentrazione di nickel. Devono essere distinti due tipi di minerale lateritico di nickel. Il primo \u00e8 la limonite nichelifera (minerale di ossido di nickel), molto ricca di ferro, presente negli strati pi\u00f9 superficiali, contiene legato alla goethite l'1-2% di nichel, la cui ricchezza dipende da un forte impoverimento in magnesio e silice. Al di sotto di questa zona, pu\u00f2 formarsi un minerale di silicato di nickel, spesso contenente pi\u00f9 del 2% di nickel incorporato in silicati, in primo luogo serpentino. In tasche e fessure della serpentinite pu\u00f2 essere presente in quantit\u00e0 minime la falcondoite, o garnierite, roccia verde con altissimo contenuto di nickel, dal 20 al 40%. Si trova legato in fillosilicati di recente formazione. Tutto il nickel nella zona dei silicati deriva dal percolamento dalla soprastante zona della goethite. L'assenza di tale zona \u00e8 dovuta all'erosione."}
{"id": "2537788", "revid": "1100311", "url": "https://it.wikipedia.org/wiki?curid=2537788", "title": "Shane Lowry", "text": "Carriera.\nClub.\nLowry ha iniziato la sua carriera calcistica in Australia, nelle giovanili del Joondalup. A febbraio 2005, ha firmato per l'Aston Villa assieme al compagno di squadra Chris Herd. L'anno successivo, ha collezionato nove presenze nel campionato dedicato alle squadre riserve, la maggior parte verso la fine della stagione. Ha fatto parte della squadra che ha vinto, a maggio 2007, gli HKFC Philips Lighting International Soccer Sevens. A giugno dello stesso anno, ha rinnovato il suo contratto per un ulteriore anno.\nNel mese di agosto, ha esordito nella prima squadra dei \"Villans\", sostituendo il connazionale Stephen O'Halloran nell'amichevole pre-stagione contro lo Stoke City. Lowry ha giocato diciassette minuti nella vittoria dell'Aston Villa per due a zero. Dopo essere stato impiegato nella Coppa della Pace 2009, vinta proprio dalla sua squadra, ha esordito ufficialmente durante l'Europa League 2009-2010, nell'incontro in trasferta contro il Rapid Vienna.\nIl 17 settembre 2009, Lowry ha firmato un contratto di prestito dalla durata trimestrale con il Plymouth Argyle. Ha disputato tredici incontri di campionato per il Plymouth durante questo periodo, dove ha impressionato molti addetti ai lavori ed \u00e8 stato richiamato all'Aston Villa, che ha richiesto i suoi servizi per via dei tanti infortuni che hanno colpito la rosa.\nIl 28 gennaio 2010, Lowry ha accettato un prestito al Leeds United, con scadenza fissata al 13 marzo. Ha cos\u00ec raggiunto al Leeds i connazionali Patrick Kisnorbo e Neil Kilkenny. L'annuncio del suo arrivo \u00e8 stato dato prima del calcio inizio della sfida di campionato contro il Colchester United. L'esordio \u00e8 arrivato nella partita stessa, venendo impiegato da terzino sinistro. Dopo un buon debutto, Lowry \u00e8 stato colpito da un leggero infortunio che ha costretto il suo allenatore a sostituirlo con Bradley Johnson dopo settanta minuti. Ha saltato il match di FA Cup contro il Tottenham Hotspur poich\u00e9 non eleggibile (era stato impiegato nella stessa competizione dall'Aston Villa), \u00e8 tornato in squadra contro l'Hartlepool United.\nIl 13 gennaio 2011 \u00e8 stata annunciata la sua cessione in prestito allo Sheffield United fino al termine della stagione. Il 27 gennaio 2012 viene ceduto a titolo definitivo al Millwall Football Club.\nNazionale.\nLowry ha giocato alcune partite per l'. Il giocatore, infatti, ha origini irlandesi e ha momentaneamente scelto di giocare per questo paese. \u00c8 stato convocato diverse volte nella selezione Under-21, giocando due incontri. L'11 settembre 2009, ha annunciato di aver scelto di giocare per l' nella sua carriera in Nazionale maggiore. Ha ricevuto la prima convocazione per il match amichevole contro i , pur non venendo schierato."}
{"id": "2537793", "revid": "599013", "url": "https://it.wikipedia.org/wiki?curid=2537793", "title": "Johnny Dundee", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nNato in Sicilia, a Sciacca, emigr\u00f2 nel 1898 negli Stati Uniti insieme con il padre, a New Orleans. Dopo che il padre si rispos\u00f2 con una donna americana, lasci\u00f2 la famiglia del padre e tent\u00f2 la fortuna a New York. \nProfessionista dal 1910.\nLa carriera.\nCampione del mondo dei pesi piuma dal 1922 al 1923.\nAntagonista di Benny Leonard, che incontr\u00f2 nove volte, di Lew Tendler, Johnny Kilbane, Eug\u00e8ne Criqui e di molti altri campioni dell'epoca."}
{"id": "2537795", "revid": "2134764", "url": "https://it.wikipedia.org/wiki?curid=2537795", "title": "Dragi\u0161a Drobnjak", "text": ""}
{"id": "2537796", "revid": "3535", "url": "https://it.wikipedia.org/wiki?curid=2537796", "title": "Olivo africano", "text": ""}
{"id": "2537808", "revid": "599013", "url": "https://it.wikipedia.org/wiki?curid=2537808", "title": "Frank Klaus", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nDi famiglia tedesca emigrata negli Stati Uniti, divenne professionista dal 1904.\nLa carriera.\nCampione del mondo dei pesi medi dal 1912 al 1913.\nAntagonista di Jack Dillon e Georges Carpentier, a cui tolse il titolo dei medi nel 1912, e di Billy Papke."}
{"id": "2537813", "revid": "599013", "url": "https://it.wikipedia.org/wiki?curid=2537813", "title": "Joe Gans", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nNat Fleischer, storico del pugilato e fondatore di Ring Magazine lo considerava il pi\u00f9 grande peso leggero della storia del pugilato.\nGans \u00e8 inoltre generalmente considerato uno dei migliori pugili Pound for Pound di ogni epoca.\nLa carriera.\nGans divenne professionista nel 1893 e regn\u00f2 come campione del mondo dei pesi leggeri dal 1902 al 1908.\nIn un'importante difesa del titolo, il 3 settembre 1906, sconfisse Battling Nelson in un incontro durato 42 round. Nelle due rivincite, combattute due anni pi\u00f9 tardi, al termine della carriera e probabilmente anche della salute, Gans perse per KO.\nSi batt\u00e9 anche con Barbados Joe Walcott, Young Griffo, Terry McGovern, e perfino con il massimo Sam Langford.\nMor\u00ec a 35 anni di tubercolosi e fu sepolto nel Mont Auburn Cemetery di Baltimora, dove la IBC (International Boxing Commission) si prende cura della manutenzione della sua tomba.\nAl cinema.\nL'incontro che ebbe con Terry McGovern nel 1901, \u00e8 stato documentato in \"The Gans-McGovern Fight\", un cortometraggio della Selig Polyscope Company. Risale al 1906 una news che riporta in \"The Joe Gans-Battling Nelson Fight\" un suo memorabile incontro durato 42 round con Battling Nelson. Ancora con Nelson, combatte in \"Gans-Nelson Fight\" del 1908."}
{"id": "2537816", "revid": "125109969", "url": "https://it.wikipedia.org/wiki?curid=2537816", "title": "Bologna Football Club 1909 2009-2010", "text": "Questa voce raccoglie le informazioni riguardanti il Bologna Football Club 1909 nelle competizioni ufficiali della stagione 2009-2010.\nStagione.\nIl 3 ottobre 2009 la societ\u00e0 \u2014 il cui organico aveva conosciuto in estate i rinforzi dell'estremo difensore Viviano e della punta Zalayeta \u2014 addivenne al traguardo centenario, coinciso tuttavia con una celebrazione agonisticamente infausta per la sconfitta maturata col Genoa all'indomani. Con Franco Colomba affidatario delle redini tecniche gi\u00e0 in autunno, i felsinei tentarono di sottrarsi ai bassifondi della classifica: il girone d'andata del campionato forn\u00ec tuttavia un responso allarmante, con appena 16 punti raccolti in 19 giornate e il quartultimo posto a fronte di un'esigua lunghezza sul Catania.\nInaugurata la tornata conclusiva col trionfo in quel di Firenze \u2014 primo successo esterno stagionale e contestuale prima soddisfazione colta nel capoluogo toscano a far data dal 30 dicembre 1990 \u2014 i petroniani conobbero un cammino maggiormente rassicurante tra gennaio e febbraio, segnalando tra l'altro la vittoria per 4-3 sul campo del \"Grifone\" con l'inedita tripletta in Serie A dell'ex Ada\u00edlton: dando seguito al suddetto risultato con l'affermazione interna a scapito del Napoli, il Bologna \u2014 issatosi fugacemente al tredicesimo posto dopo la gara coi partenopei \u2014 attravers\u00f2 un periodo opaco al soggiungere della primavera. \nIl filotto negativo, protrattrosi dalla 28\u00aa alla 34\u00aa giornata, risult\u00f2 infranto dal 2-1 nel derby emiliano contro il Parma: scongiurata aritmeticamente la retrocessione per effetto del pari con gli etnei, i rossoblu si posizionarono sull'ultimo gradino utile per la salvezza con 7 punti sulla condannata Atalanta.\nMaglie.\nLe maglie adottate per la stagione 2009-2010 sono 4. La prima divisa \u00e8 a strisce verticali rossobl\u00f9. La divisa da trasferta \u00e8 bianca con banda trasversale rossobl\u00f9, la terza divisa \u00e8 verde e i colori sociali sono presenti su polsini e colletto.\nDurante la gara casalinga contro il Genoa del 4 ottobre 2009, i felsinei scendono in campo con una maglia commemorativa del centenario (ricorso il giorno precedente): la divisa speciale consiste in una camicia a maniche lunghe con bottoni, taschino e colletto. Vengono invece confermati i calzoncini bianchi.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria\nRosa.\nRosa tratta dal sito ufficiale.\nStatistiche.\nStatistiche di squadra.\n\"Statistiche aggiornate al 16 maggio 2010\"."}
{"id": "2537817", "revid": "1305772", "url": "https://it.wikipedia.org/wiki?curid=2537817", "title": "Antonio Bizzozero", "text": "Biografia.\nNato a Sant'Artien, localit\u00e0 nei pressi di Treviso, si diplom\u00f2 alla Scuola Superiore di Agraria di Milano poi si dedic\u00f2 all'insegnamento e alla sperimentazione presso la Scuola Agraria di Lonigo.\nNel 1892 fu chiamato a dirigere l'allora cattedra ambulante di agricoltura di Parma, fondata in quell'anno dall'onorevole Cornelio Guerci, e la diresse per un trentennio. Insegn\u00f2 scienze naturali e agraria in varie scuole di Parma. Fu un propagandista delle idee di Stanislao Solari, promotore a Parma della riforma agraria.\nNel 1893 fond\u00f2 a Parma il Consorzio Agrario Cooperativo che oggi \u00e8 uno dei pi\u00f9 importanti d'Italia e tra le primissime aziende della provincia di Parma. Nello stesso anno istitu\u00ec il \"Bollettino della scuola ambulante e sperimentale d'Agricoltura delle casse rurali della Provincia di Parma\", divenuto in seguito \"Bollettino mensile della Cattedra ambulante pratica e sperimentale d'agricoltura di Parma\". \nVenne eletto cittadino onorario di Parma e nominato Cavaliere del Lavoro.\nNel 1967 venne fondata la Biblioteca Antonio Bizzozero presso l'Ispettorato dell'Agricoltura di Parma. Dal 1981 questa biblioteca \u00e8 gestita dal Comune di Parma che, nel 2013, ne ha acquisito la propriet\u00e0.\nA Parma gli \u00e8 intitolato il viale Antonio Bizzozero, proseguimento di viale Solferino fino a via Montebello."}
{"id": "2537820", "revid": "1543377", "url": "https://it.wikipedia.org/wiki?curid=2537820", "title": "Tom Sharkey", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nLa rivista Ring Magazine lo considera tra i 100 pi\u00f9 grandi pugili di ogni tempo.\nGli inizi.\nEbbe una vita avventurosa fin dagli inizi, scappando da casa dalla natia Irlanda per imbarcarsi. Divenne professionista nel 1893.\nLa carriera.\nFu uno dei pi\u00f9 grandi pesi massimi di fine \u2018800, antagonista di James J. Corbett e di Bob Fitzsimmons, si batt\u00e9 anche due volte con James J. Jeffries."}
{"id": "2537822", "revid": "834", "url": "https://it.wikipedia.org/wiki?curid=2537822", "title": "Martin\u00e8s de Pasqually", "text": "La vita e l'attivit\u00e0 iniziatica.\nMartines de Pasqually, al secolo Jacques de Livron de la Tour de la Case Martines de Pasqually, fu massone e studioso di teurgia teorica e pratica. In possesso di una patente massonica regolare riconosciuta dal Grande Oriente di Francia, nel 1760 Martinez incomincia ad iniziare i suoi primi allievi in una loggia, denominata \"Josu\u00e9\", fondando un Capitolo massonico operativo, denominato \"Tempio degli Eletti Cohen\". Fino al 1766 \u00e8 operativo in un'altra loggia, chiamata \"La Fran\u00e7aise\", dove d\u00e0 vita ad un altro Capitolo Cohen. Fra i suoi principali allievi di quegli anni vi sono Jean-Baptiste Willermoz e Louis Claude de Saint-Martin, i cui scritti, insieme all'opera dello stesso Martinez, hanno ispirato la nascita del cosiddetto Martinismo, nelle sue varie espressioni.\nNel 1767 riunisce i vari capitoli fondati in Francia nell'unico Sovrano Tribunale dell'Ordine dei Cavalieri Massoni Eletti Cohen dell'Universo. L'ordine lavora esteriormente nei primi tre gradi della Massoneria simbolica o azzurra (\"Apprendista, Compagno\" e \"Maestro\"), reclutando in queste schiere i propri adepti. Accanto ad un'attivit\u00e0 esteriore e pi\u00f9 visibile, tuttavia, gli Eletti Cohen si danno degli Statuti, un rituale e un sistema operativo di alti gradi distribuito in quattro classi iniziatiche. La prima \u00e8 costituita dai tre gradi azzurri della massoneria; la seconda (chiamata \"del Portico\") da altri quattro gradi; la terza classe (detta \"del Tempio\") composta da due alti gradi e l'ultima classe \u2013 segreta \u2013 con il titolo distintivo di \"Reau+Croix\". \nGrazie al sistema degli alti gradi, i Cohen, nei loro lavori magico-teurgici, provocano l'apparizione della cosiddetta \"Chose\", una manifestazione delle forze invisibili nel mondo manifesto del visibile. \nNel 1772, Martinez de Pasqually parte per Santo Domingo, dopo aver nominato proprio successore universale Ba\u00e7on de la Chevalerie. Muore nell'isola caraibica il 20 settembre del 1774."}
{"id": "2537830", "revid": "599013", "url": "https://it.wikipedia.org/wiki?curid=2537830", "title": "Andrea Raschi", "text": "Carriera.\nClub.\nRaschi ha iniziato la sua carriera con alcune stagioni all'attivo trascorse fra Serie A1 e Legadue, in entrambi i casi vestendo la canotta del Basket Rimini. Non ha potuto per\u00f2 essere schierato in Coppa Kora\u0107 poich\u00e9 considerato straniero a causa della cittadinanza sammarinese. Al termine della stagione 2000-2001 la rivista Superbasket gli assegna il premio Ancilotto, destinato al miglior giovane di A1.\nA parte un ritorno ai Crabs Rimini in Legadue nel 2007-2008, ha spesso giocato in campionati dilettantistici come quello di terza serie. Dopo le parentesi annuali a Treviglio, Perugia e Bisceglie, per tre stagioni ha vestito i colori della Pallacanestro Chieti in Divisione Nazionale A, quindi dal 2014 al 2018 ha militato nel Basket Ravenna Piero Manetti disputando quattro campionati di Serie A2, il secondo livello del campionato italiano.\nNazionale.\nCon la maglia della nazionale sammarinese ha vinto la medaglia d'oro al Campionato europeo FIBA dei piccoli stati del 2002, la medaglia d'argento nell'edizione del 2000 e la medaglia di bronzo in quella del 2016. Ai Giochi dei piccoli stati d'Europa invece ha conseguito due bronzi, nel 2001 e nel 2007."}
{"id": "2537831", "revid": "599013", "url": "https://it.wikipedia.org/wiki?curid=2537831", "title": "George Dixon (pugile)", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nNat Fleischer, storico della boxe e fondatore di Ring Magazine, lo considerava il pi\u00f9 grande peso piuma della storia del pugilato.\nGli inizi.\nPugile afroamericano, divenne professionista nel 1886.\nLa carriera.\nFu il primo pugile nero a conquistare un titolo di campione del mondo di pugilato, il 27 gennaio 1890.\nFu antagonista di Abe Attell e di Terry McGovern.\nMolto probabilmente combatt\u00e9 centinaia di incontri che non furono registrati.\nMor\u00ec a 37 anni senza un soldo, pochi anni dopo il ritiro."}
{"id": "2537845", "revid": "599013", "url": "https://it.wikipedia.org/wiki?curid=2537845", "title": "Jimmy Wilde", "text": "La carriera.\nFiglio di un minatore e da ragazzo minatore egli stesso, inizi\u00f2 ad esibirsi intorno al 1908, a 16 anni, in incontri che avevano per spettatori gli stessi minatori della localit\u00e0 gallese in cui era nato.\nIl suo primo incontro registrato risale al 26 dicembre del 1910, ma \u00e8 certo che in quasi tre anni di attivit\u00e0 avesse gi\u00e0 accumulato una discreta esperienza, grazie alla quale si sarebbe dimostrato, in breve, uno dei pi\u00f9 forti pugili ad essere mai saliti su di un ring.\nConsegu\u00ec una striscia iniziale di 104 combattimenti tutti vinti, con 10 pari, una delle serie pi\u00f9 lunghe della storia del pugilato. Il 16 novembre 1914, conquist\u00f2 il titolo europeo dei pesi mosca, battendo ai punti Joe Symonds, in quindici riprese. Perse il titolo nemmeno due mesi dopo per knock-out tecnico al 17\u00ba round da Tancy Lee.\nIl 24 aprile 1916, a Liverpool, conquist\u00f2 la cintura mondiale dei pesi mosca, battendo Johnny Rosner per KO all'11\u00ba round nel primo match ufficialmente valido per il titolo mondiale della categoria. Il 16 giugno dello stesso anno si riprese il titolo europeo sconfiggendo Tancy Lee per KO all'undicesima di venti riprese, in un match in cui aveva messo in palio anche la cintura mondiale.\nLa sua carriera fu sospesa dall'aprile 1917 a quello dell'anno seguente a causa dell'arruolamento nell'esercito britannico, impegnato nella I Guerra Mondiale.\nTra gli altri forti pesi mosca della propria epoca incontr\u00f2 anche lo statunitense Joe Lynch, nel 1918 e nel 1919, battendolo ai punti in entrambe le occasioni. Lynch sarebbe diventato campione mondiale dei pesi gallo di l\u00ec a breve, nel 1921.\nOrmai al vertice nel pugilato, dopo 5 anni di dominio incontrastato della propria categoria, il 24 maggio 1920, a Toronto, Wilde disput\u00f2 quello che potrebbe essere considerato l'ultimo incontro della sua vera carriera, battendo l'italo-americano Patsy Wallace. Al match era presente un nutrito pubblico, per un incontro di pugilato nel Canada di allora, di 11.000 spettatori.\nWilde rientr\u00f2 in due sole e malaugurate occasioni, nel 1921 e nel 1923, incontrando altri due tra i pi\u00f9 quotati pugili. Nella prima fu sconfitto a Londra, per KOT al 17\u00ba round, dall'italo-americano Pete Herman, campione del mondo dei pesi gallo, in un incontro non valido per il titolo. In condizioni lontane da quelle degli anni migliori, il 18 giugno 1923, al Polo Grounds di New York, Wilde fu invece sconfitto per KO al 7\u00ba round dal pugile filippino Pancho Villa, e interruppe definitivamente la propria carriera.\nLa International Boxing Hall of Fame lo ha ammesso fra i pi\u00f9 grandi pugili di ogni tempo. Nel 1975 e nel 1994 la rivista Ring Magazine lo ha considerato il miglior peso mosca della storia del pugilato.\nCaratteristiche tecniche.\nIl contrasto tra la piccola statura, l'apparenza fragile, il pallore cadaverico e la potenza dei pugni, accompagnata dall'energia della sua azione sul ring, ispirarono vari soprannomi con cui veniva comunemente indicato: \"The Mighty Atom\" (l'atomo potente), oppure \"The Ghost with a hammer in his hand\" (lo spettro col martello in mano), o ancora \"The Indian Famine\" (la fame indiana) e \"The Furious Freak\" (lo stravagante furibondo).\nVita dopo la boxe.\nWilde seppe risparmiare i guadagni accumulati durante la carriera pugilistica e visse senza problemi economici fino all'et\u00e0 di 76 anni."}
{"id": "2537848", "revid": "767487", "url": "https://it.wikipedia.org/wiki?curid=2537848", "title": "Not in the Face (Reale Dub Version)", "text": "Il disco.\nContiene una versione in chiave dub-dance di \"Reale\" realizzata da Howie B. Profondo, urbano, oscuro e sperimentale."}
{"id": "2537853", "revid": "3831", "url": "https://it.wikipedia.org/wiki?curid=2537853", "title": "Comizi Agrari", "text": ""}
{"id": "2537854", "revid": "3831", "url": "https://it.wikipedia.org/wiki?curid=2537854", "title": "Biblioteca Internazionale La Vigna", "text": ""}
{"id": "2537861", "revid": "287204", "url": "https://it.wikipedia.org/wiki?curid=2537861", "title": "White Lies for Dark Times", "text": "White Lies for Dark Times \u00e8 un album di Ben Harper con il gruppo musicale dei Relentless7, pubblicato dall'etichetta discografica Virgin Records nell'aprile del 2009.\nSi tratta del primo album pubblicato dall'artista di Claremont dopo la separazione dai The Innocent Criminals.\nContiene 11 brani, registrati in studio."}
{"id": "2537862", "revid": "599013", "url": "https://it.wikipedia.org/wiki?curid=2537862", "title": "Jim Driscoll", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nDivenne professionista nel 1901.\nLa carriera.\nCampione del mondo dei pesi piuma negli Anni '10, fu antagonista di Abe Attell.\nMor\u00ec di tubercolosi all'et\u00e0 di 44 anni."}
{"id": "2537864", "revid": "1776051", "url": "https://it.wikipedia.org/wiki?curid=2537864", "title": "Reawakening Pride Once Lost", "text": "Reawakening Pride Once Lost \u00e8 il primo album in studio del gruppo musicale folk e celtic metal nordirlandese Waylander. \u00c8 stato pubblicato nel 1998 dalla casa discografica Century Media Records.\nIl disco.\nIn tutto l'album si possono notare le forti influenze celtic metal del gruppo. Si fanno sentire soprattutto in tracce del tutto acustiche come \"Sunrise\" e \"Gaelic Dawn\", dove il flauto fa da strumento trainante, o in canzoni come \"Born to the Fight\", \"A Hero's Lament\" e \"Awakening\", dove si trovano intro di flauto talvolta accompagnato da chitarra acustica, basso, una leggera base di batteria e da un cantato pulito."}
{"id": "2537867", "revid": "1305772", "url": "https://it.wikipedia.org/wiki?curid=2537867", "title": "Cimitero militare polacco di Bologna", "text": "Il cimitero militare polacco di Bologna (in polacco \"polski cmentarz wojenny w Bolonii\") \u00e8 il pi\u00f9 grande dei quattro cimiteri militari in cui sono sepolti i soldati polacchi caduti in Italia durante la seconda guerra mondiale.\nPosizione.\nSi trova a Bologna sulla via Emilia Levante, al confine con il comune di San Lazzaro di Savena. Oltre a questo si ricordano i cimiteri militari polacchi di Montecassino, Casamassima e Loreto.\nStoria.\nIl cimitero ospita le salme di 1.432 combattenti polacchi caduti tra l'autunno del 1944 e la primavera del 1945. I combattenti appartenevano al II Corpo polacco, che, provenendo dall'alta valle del Tevere, contribu\u00ec dapprima alla liberazione di varie localit\u00e0 dell'Appennino forlivese (fra cui Santa Sofia, Galeata, Predappio, Rocca San Casciano e Dovadola) e poi alla liberazione di Bologna, sotto il comando del generale W\u0142adys\u0142aw Anders.\nI soldati polacchi furono i primi militari alleati ad entrare a Bologna, assieme alla Brigata Majella, il 21 aprile 1945, giorno della sua liberazione. Il 20 settembre 1946 il cimitero venne affidato alle autorit\u00e0 militari."}
{"id": "2537869", "revid": "599013", "url": "https://it.wikipedia.org/wiki?curid=2537869", "title": "Les Darcy", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nDivenne professionista nel 1910.\nLa carriera.\n\u00c8 considerato uno dei migliori pesi medi di ogni epoca.\nMor\u00ec all'et\u00e0 di 21 anni. Colpito da setticemia e da endocardite, fu operato alle tonsille, ma svilupp\u00f2 una polmonite che risult\u00f2 letale."}
{"id": "2537875", "revid": "173617", "url": "https://it.wikipedia.org/wiki?curid=2537875", "title": "Ted &quot;Kid&quot; Lewis", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nDivenne professionista nel 1909.\nLa carriera.\nCampione del mondo dei pesi welter negli Anni '10.\nAntagonista di Jack Britton, che affront\u00f2 in tutto 20 volte, e di Georges Carpentier."}
{"id": "2537876", "revid": "599013", "url": "https://it.wikipedia.org/wiki?curid=2537876", "title": "Jack Britton", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nDivenne professionista nel 1905.\nLa carriera.\nTre volte campione del mondo dei pesi welter negli anni dieci.\nAntagonista di Ted \"Kid\" Lewis, che affront\u00f2 in tutto 20 volte, e di Benny Leonard."}
{"id": "2537877", "revid": "122443834", "url": "https://it.wikipedia.org/wiki?curid=2537877", "title": "Aleksandr Il'i\u010d Ul'janov", "text": "Fu impiccato per aver organizzato, con altri compagni, un attentato contro lo zar reazionario Alessandro III.\nBiografia.\nAleksandr Ul'janov fu il secondo dei sei figli di Il'ja Ul'janov, professore di matematica, e di Marija Blank, dopo la primogenita Anna e prima del terzogenito Vladimir, il famoso rivoluzionario Lenin. Nei ricordi della sorella Anna, Aleksandr \u00e8 descritto somigliare alla madre per \u00ab la stessa combinazione non comune di un'estrema fermezza e uniformit\u00e0 di umore, di una sorprendente sensibilit\u00e0, di tenerezza, di spirito di giustizia \u00bb pur con \u00ab un'espressione pi\u00f9 austera, pi\u00f9 raccolta, pi\u00f9 virile \u00bb. Anche il precettore dei ragazzi Ul'janov, un certo Kala\u0161nikov, raccont\u00f2 che dalla voce e dai movimenti calmi del giovane Aleksandr \u00ab s'irradiava una grande forza interiore \u00bb.\nNel 1874 il giovane Sa\u0161a inizi\u00f2 a frequentare la classe preparatoria del ginnasio di Simbirsk. Durante questi studi avvenne l'attentato che, opera dei rivoluzionari \"pervomartovcy\" della \"Narodnaja Volja\", il 1\u00ba marzo 1881 cost\u00f2 la vita allo zar riformista Alessandro II. Si conoscono le reazioni, improntate all'esecrazione, del padre Il'ja Ul'janov - che il 16 marzo prese parte alla commemorazione del defunto zar nella cattedrale di Simbirsk- non quelle di Aleksandr, che continu\u00f2 a mantenere in famiglia il medesimo composto riserbo. Contegno mantenuto anche durante tutti i nove anni di ginnasio, alla fine dei quali, sempre promosso con il massimo dei voti, nel 1883 ottenne la licenza con il premio della medaglia d'oro.\nA Simbirsk le idee populiste erano cominciate a circolare alla fine degli anni settanta per iniziativa dell'insegnante di ginnasio Muratov, appartenente all'organizzazione della \"\u010c\u00ebrnyj peredel\" favorevole, secondo la prevalente tradizione della disciolta \"Zemlja i Volja\", all'agitazione presso i contadini poveri a carattere economico ed educativo per conseguire la crescita culturale della popolazione agricola e ottenere un'equa distribuzione delle terre tra i coltivatori, senza proporre esplicite rivendicazioni politiche.\nNon risulta tuttavia che a Simbirsk lo studente Aleksandr sia stato sensibile alla propaganda populista, sia della \"\u010c\u00ebrnij Peredel\" che della \"Narodnaja Volja\": pu\u00f2 darsi che egli, educato nell'ambiente familiare liberaleggiante, ove si ammiravano Nekrasov e Saltykov-\u0160\u010dedrin, fosse \u00ab alieno da ogni dilettantismo intellettuale e morale, da ogni avvicinamento e rottura troppo facile con le persone e con le idee \u00bb. Tuttavia lo scrittore \u010cirikov trov\u00f2 nella passione per la chimica, manifestata a partire dagli ultimi anni di ginnasio, un segno che Aleksandr aveva ormai aderito alle idee politiche della \"Narodnaja Volja\" e si stesse preparando a diventare un terrorista. Nell'estate del 1882 il giovane Ul'janov aveva effettivamente trasformato una stanza del padiglione del giardino di casa in un piccolo laboratorio chimico, dove trascorreva gran parte delle sue giornate, ma pu\u00f2 essere che tale passione per la chimica, e in generale per le scienze, fosse in lui semplicemente il naturale sviluppo delle inclinazioni intellettuali, favorite dagli studi scolastici, che si manifestano a partire dall'adolescenza, senza alcun rapporto con contingenze politiche.\nFu cos\u00ec che alla fine dell'estate del 1883 Aleksandr Ul'janov part\u00ec da Simbirsk per iscriversi alla Facolt\u00e0 di Scienze naturali dell'Universit\u00e0 di San Pietroburgo, gi\u00e0 frequentata dalla sorella Anna, affittando una stanza dell'appartamento di un'anziana donna. Il padre Il'ja poteva garantire a ciascuno dei due figli un mensile di quaranta rubli, una somma molto superiore alle necessit\u00e0 di uno studente e infatti Aleksandr, ritornando a Simbirsk per le vacanze estive, restituir\u00e0 al padre la somma avanzata: una testimonianza della seriet\u00e0 e del rigore del carattere dello studente.\nAd Alessandro II era succeduto al trono il figlio Alessandro III, ignorante, grossolano, alcolizzato e reazionario. Lo spirito di quegli anni veniva riassunto nelle considerazioni di Saltykov-\u0160\u010dedrin, per il quale in Russia \u00abci si sente come in caserma e, per giunta, come se ci avessero colpito all'occipite\u00bb. Non solo era proibito leggere Marx o \u010cerny\u0161evskij, ma anche i liberali Mill e Spencer ed era stata soppressa la rivista radicale \u00ab Ote\u010destvennye Zapiski \u00bb (Annali patrii). Il giornale della \"Narodnaja Volja\" usc\u00ec illegalmente per l'ultima volta il 1\u00ba ottobre del 1885 ammettendo la propria sconfitta politica di fronte alla \u00ab confusione intellettuale \u00bb, al \u00ab pessimismo individuale e collettivo \u00bb e al \u00ab misticismo socio-religioso \u00bb prevalente tra quell'\"intelligencja\" russa dalla quale l'organizzazione aveva tratto fino ad allora le proprie risorse.\nIn questa situazione, che coinvolgeva anche il mondo studentesco, matur\u00f2 come una reazione il coinvolgimento politico di Aleksandr Ul'janov. Le associazioni studentesche di Pietroburgo promossero per il 19 febbraio 1886 - venticinquesimo anniversario dell'emancipazione dei servi - un servizio funebre in memoria dei promotori della riforma, da celebrare nel cimitero di Volkovo. In una realt\u00e0 profondamente mutata, una tale modesta iniziativa, che commemorava tra gli altri anche il defunto zar Alessandro II, finiva per assumere connotati di protesta e di opposizione al regime, tanto che raccolse scarse adesioni - alcune centinaia di studenti - per timore o per indifferenza, perfino tra i liberali. In compenso, non poteva nemmeno essere impedita dalla polizia e i promotori ne trassero la convinzione di poter proseguire le loro iniziative con successive forme di manifestazione.\nAlcuni mesi dopo fu creata dagli studenti di Pietroburgo l'\"Unione delle associazioni regionali\": nel consiglio direttivo figurava anche Aleksandr Ul'janov. L'Unione volle celebrare in novembre un altro venticinquennale, quello della morte dello scrittore e critico letterario Nikolaj Dobroljubov, amico di \u010cerny\u0161evskij. Questa volta l'iniziativa apparve al regime zarista apertamente sovversiva e le seicento persone che si presentarono alla cerimonia trovarono chiusi e presidiati dalla polizia i cancelli del cimitero di Volkovo. Successivamente, una quarantina di quegli studenti furono espulsi da Pietroburgo.\nDa questo episodio origina la decisione di Aleksandr Ul'janov di trasformarsi in un terrorista. L'obbiettivo era l'uccisione dello zar nel momento in cui fosse passato nel centro della citt\u00e0, la ripetizione dell'attentato che, con l'uccisione di Alessandro II, aveva segnato il momento di massima forza raggiunta dalla \"Narodnaja Volja\". Ma le circostanze erano profondamente diverse: al complotto parteciparono in tutto quindici persone, \u00ab nove studenti, un diplomato dell'accademia ecclesiastica, un piccolo borghese, due levatrici e una maestra elementare \u00bb, tutte prive di risorse finanziarie e tecniche, la maggior parte delle quali era costituita da fiancheggiatori.\nL'organizzatore fu lo studente P\u00ebtr \u0160evyr\u00ebv. Ul'janov era stato incaricato di confezionare tre bombe, e per procurarsi il materiale aveva dovuto impegnare la sua medaglia d'oro di studente di ginnasio; Vasilij Osipanov, Pachomij Andreju\u0161kin e Vasilij Generalov erano incaricati di lanciare l'esplosivo e quest'ultimo era munito di una pistola che risult\u00f2 poi inservibile. Compiti di fiancheggiamento furono svolti da Bronis\u0142aw Pi\u0142sudski, fratello di J\u00f3zef Pi\u0142sudski, il futuro generale, politico e dittatore, che sarebbe stato arrestato ed esiliato in Siberia dal fino al 1892 per aver reperito delle sostanze chimiche per la preparazione dell'ordigno, e dagli studenti Kan\u010der e Luka\u0161evi\u010d.\nGli scarsi mezzi, l'improvvisazione, il dilettantismo e l'isolamento perdettero i congiurati: Andreju\u0161kin aveva da pi\u00f9 di un mese informato per lettera un amico delle sue simpatie rivoluzionarie: \u00ab Non star\u00f2 qui a enumerarti le qualit\u00e0 e i vantaggi del terrore rosso, perch\u00e9 non finirei mai, dato che \u00e8 il mio cavallo di battaglia, e che di qui deriva, senza dubbio, la mia avversione per i socialdemocratici \u00bb. La polizia, intercettato lo scritto, pur senza essere al corrente dell'attentato, gi\u00e0 lo pedinava in quel 1\u00ba marzo (13 marzo secondo il calendario gregoriano) 1887 in cui egli stesso avrebbe dovuto lanciare una bomba contro lo zar nella Prospettiva Nevskij e, insospettita per i movimenti suoi e degli altri cinque compagni, li arrest\u00f2.\nSolo allora la polizia comprese di avere a che fare con terroristi: condotti al commissariato, Osipanov lanci\u00f2 contro i poliziotti la sua bomba che non esplose. Ul'janov, che non era del gruppo perch\u00e9 il suo compito nella congiura si era esaurito con la fabbricazione dell'esplosivo, fu arrestato in casa del complice Kan\u010der, che confess\u00f2 subito ogni cosa. Segu\u00ec poi un'ondata di arresti: anche la sorella di Aleksandr, Anna, fu trattenuta per qualche giorno e, dopo essere rilasciata, fu tenuta sotto controllo per anni.\nAlla fine furono quindici gli imputati. Durante l'inchiesta e al processo, tenuto a porte chiuse, Ul'janov cerc\u00f2 di addossarsi ogni responsabilit\u00e0 e giustific\u00f2 la scelta terroristica: \u00ab Noi non abbiamo classi cos\u00ec fortemente raggruppate da poter contenere il governo [...] la nostra \"intelligencja\" \u00e8 fisicamente cos\u00ec debole che attualmente non pu\u00f2 impegnarsi in una lotta aperta [...] un'\"intelligencja\" cos\u00ec debolmente compenetrata degli interessi delle masse non pu\u00f2 difendere il suo diritto a pensare che sotto forma di terrorismo \u00bb.\nI giudici condannarono a morte i cinque maggiori responsabili, Ul'janov, \u0160evyr\u00ebv, Osipanov, Andreju\u0161kin e Generalov: vi furono anche due ergastoli e vari anni di lavori forzati per gli altri imputati. La madre, Mar'ja Ul'janova, cerc\u00f2 invano di convincere il figlio a presentare domanda di grazia allo zar per ottenere una commutazione della pena e il 20 maggio 1887 Aleksandr fu impiccato nel cortile della fortezza di \u0160lissel'burg.\nUn progetto portato a termine poco prima della morte dal rivoluzionario fu la traduzione in russo dell'\"Introduzione alla critica della filosofia hegeliana del diritto\" di Marx, che fu pubblicata a Ginevra nel 1887 dal circolo della Narodnaja Volja. Del filosofo tedesco Aleksandr possedeva anche una copia del \"Capitale\".\nLa condanna di Aleksandr fu un precedente significativo per la formazione politica del fratello Vladimir.\nRiconoscimenti.\nAd Aleksandr Ul'janov \u00e8 intitolato l'asteroide 2112 Ul'janov, scoperto nel 1972 dall'astronoma sovietica Tamara Michajlovna Smirnova."}
{"id": "2537879", "revid": "152625", "url": "https://it.wikipedia.org/wiki?curid=2537879", "title": "Martinez de Pasqually", "text": ""}
{"id": "2537880", "revid": "1543377", "url": "https://it.wikipedia.org/wiki?curid=2537880", "title": "Fernanda Pivano", "text": "Biografia.\nFernanda Pivano nacque a Genova il 18 luglio 1917 da una famiglia alto borghese che lei stessa soleva definire vittoriana, secondogenita dei due figli di Riccardo Newton Pivano (1881-1963), direttore dell'Istituto di Credito Marittimo, d'origini in parte scozzesi, e di Mary Smallwood (1891-1978) nata dal matrimonio tra Elisa Boggia e Francis Smallwood, uno dei fondatori della Berlitz School italiana. La Pivano aveva un fratello maggiore, Franco (1911-1956). La Pivano non ha avuto n\u00e9 figli, n\u00e9 nipoti e non esiste alcuna traccia anagrafica di suoi parenti.\nLa sua formazione avviene a Torino, dove s'era trasferita con la famiglia nel 1929. Frequenta il liceo classico Massimo d'Azeglio dove ha come compagno di classe in quarta e quinta ginnasio Primo Levi e come supplente di italiano Cesare Pavese. La Pivano e Levi non vengono ammessi agli orali dell'esame di maturit\u00e0 perch\u00e9 i loro temi per lo scritto sono giudicati \"Non idonei\" in quanto trattanti tematiche antifasciste.\nNel 1938 Pavese le porta quattro libri in inglese che segnarono il suo destino di scrittrice e traduttrice, facendola appassionare alla letteratura statunitense: \"Addio alle armi\" di Ernest Hemingway \u2013 che tradusse clandestinamente in lingua italiana \u2013, \"Foglie d'erba\" di Walt Whitman, \"Antologia di Spoon River\" di Edgar Lee Masters e l'autobiografia di Sherwood Anderson.\nNel 1940 consegue il diploma in pianoforte al Conservatorio di Torino, diretto da Franco Alfano. Il 17 giugno 1941 si laurea in Lettere, con una tesi su \"Moby Dick\" di Herman Melville. Il 22 giugno 1943 si laurea in filosofia ad indirizzo pedagogico sotto la guida di Nicola Abbagnano con una tesi dal titolo \"Il valore della simpatia nell'educazione\".\nL'inizio della sua carriera letteraria risale al 1943, quando pubblica per Einaudi la sua prima traduzione della \"Antologia di Spoon River\", sotto la guida di Cesare Pavese, a Torino viene arrestata perch\u00e9 si reca al comando delle SS dove era trattenuto il fratello Franco, catturato poich\u00e9 in una precedente retata presso la sede dell'Einaudi di Torino era stato trovato il contratto, erroneamente intestato al fratello, per la traduzione del romanzo di Ernest Hemingway \"Addio alle armi\". Questo romanzo sar\u00e0 pubblicato in Italia solo nel 1945 perch\u00e9 ritenuto lesivo dell'onore delle Forze Armate dal regime fascista, sia per la descrizione della disfatta di Caporetto, sia per un certo antimilitarismo sottinteso nell'opera. Il fratello viene immediatamente rilasciato ma la Pivano viene arrestata e interrogata a lungo da due ufficiali tedeschi e poi rilasciata.Nel 1949 sposa l'architetto e designer Ettore Sottsass junior e si trasferisce quindi a Milano. Il matrimonio si incrina nel 1971 con alti e bassi finch\u00e9 nel 1990 Sottsass, dopo la separazione, chieder\u00e0 il divorzio.\nNel 1956 compie il primo viaggio negli Stati Uniti, finanziato dall'United States Information Service, che sar\u00e0 seguito da numerosi altri viaggi in America e in molti altri paesi di tutto il mondo.\nDopo aver tradotto e studiato i lavori dei maggiori classici statunitensi tra cui Francis Scott Fitzgerald, Ernest Hemingway e William Faulkner, promuove la valorizzazione in Italia degli scrittori della Beat Generation tra cui Allen Ginsberg, Jack Kerouac, William Burroughs e Gregory Corso. Lo stesso per autori come Henry Miller e Charles Bukowski. In anni pi\u00f9 recenti, continua a segnalare al pubblico e alla critica italiani gli scrittori statunitensi di talento che si sarebbero presto imposti sulla scena letteraria internazionale tra cui Erica Jong, Jay McInerney e Bret Easton Ellis.\nNel gennaio 1959 pubblica sulla rivista di filosofia \"aut aut\" un articolo dal titolo \"La Beat Generation\", tra i primi in Italia a trattare questo nuovo movimento. La Pivano ebbe un forte interessamento verso la poesia beat italiana, che svilupp\u00f2 negli anni sessanta, grazie anche al progetto editoriale East 128 (dal numero della camera di Sottsass, ricoverato per un'infezione renale al centro medico della Stanford di Palo Alto) e alla rivista di tendenza psichedelica e pacifista da lei creata e diretta, \"Pianeta fresco\", il cui progetto grafico venne ideato e curato da Roberto Pieracini, progettista grafico assieme a Sottsass, nello studio di quest'ultimo. Allen Ginsberg \u00e8 \"direttore irresponsabile\" dei due numeri della rivista che in breve tempo diventa celebre e introvabile. In quel periodo la Pivano incentiv\u00f2 la crescita di alcuni giovani poeti, tra i quali il torinese Gianni Milano e il lucano Antonio Infantino.\nIl 16 dicembre 1998 viene inaugurata in Corso di Porta Vittoria, 16 a Milano la struttura destinata ad accogliere il patrimonio librario e documentario di Fernanda Pivano e i volumi del padre Riccardo. La Biblioteca Riccardo e Fernanda Pivano \u00e8 una sezione staccata della Biblioteca/Centro documentazione della Fondazione Benetton Studi e Ricerche di Treviso che oggi ha sede presso la Fondazione del Corriere della Sera insieme al patrimonio storico letterario lasciato dalla stessa scrittrice per mano del suo erede, l'editore Michele Concina.\nNell'estate 2001 Panorama annuncia il primo documentario sulla vita della Pivano: \"Generazioni d'amore - Le quattro americhe di Fernanda Pivano\" di Ottavio Rosati, psicoanalista e regista, intimo amico della Pivano dal 1973. Il docu-film, girato nel palazzo di Trastevere dove la Pivano ha ambientato i suoi due romanzi editi da Rusconi e riedito nel 2020 da Istituto Luce Cinecitt\u00e0, presenta un rap di Jovanotti e brani del libro \"I miei quadrifogli\" (Frassinelli) letti da Bernardo Bertolucci, Piera degli Esposti, Chiara Caselli, Luciano Benetton, Alessandro Haber, Aldo Carotenuto, Valeria Moriconi e contiene sequenze di Gregory Corso e Allen Ginsberg girate da Costanzo Allione al Naropa Institute di Boulder. Nel 2001 la Pivano gira anche per Fandango il film \"A Farewell To Beat\" scritto da Andrea Bempensante per la regia di Luca Facchini. Il documentario racconta il viaggio in America per ritrovare amici e luoghi cari. Entrambi i film sono nel programma del 19\u00b0 Torino Film Festival del novembre 2001. \nAlessandro Cecchi Paone presenta il film di Ottavio Rosati mentre la proiezione del film di Fandango alla presenza della Pivano con Fabio Fazio \u00e8 annullata a causa di un incendio che scoppia in sala proprio nel momento in cui la scrittrice mette piede sul red carpet. La Pivano dichiara alla stampa che non pu\u00f2 essere un caso: \"Molti odiano l'America che io glorifico\". Un mese dopo per\u00f2 le indagini escluderanno la sua natura dolosa.\nNel corso della sua attivit\u00e0 Fernanda Pivano si \u00e8 anche occupata di musica, scrivendo nel 1966 il primo articolo giornalistico su Bob Dylan, collaborando negli anni settanta con la rivista \"Muzak\" e occupandosi spesso di cantautori. Importante da ricordare la collaborazione inoltre con Fabrizio De Andr\u00e9, che prese spunto per il suo album \"Non al denaro, non all'amore n\u00e9 al cielo\" dalla traduzione in italiano a cura della Pivano della raccolta poetica Antologia di Spoon River di Edgar Lee Masters; la Pivano realizz\u00f2 anche l'intervista al cantautore pubblicata sul retro di copertina. A De Andr\u00e9 la Pivano consegn\u00f2 nel 1997 il Premio Lunezia.\nMorte e omaggi.\nFernanda Pivano muore all'et\u00e0 di 92 anni la sera del 18 agosto 2009 nella clinica milanese \"Don Leone Porta\", dove era ricoverata da qualche tempo. I funerali si svolgono il 21 agosto nella Basilica di Santa Maria Assunta di Carignano a Genova, dove erano stati celebrati dieci anni prima i funerali di Fabrizio De Andr\u00e9: una delle ultime apparizioni della Pivano era stata proprio l'11 gennaio di quell'anno, nello speciale della trasmissione \"Che tempo che fa\" dedicato al cantautore ligure in occasione del decennale della sua scomparsa. \nL'orazione funebre viene officiata, in una chiesa gremita, da don Andrea Gallo con una vibrante commemorazione. Dopo la cremazione \u00e8 sepolta nel cimitero di Staglieno a Genova, accanto alla madre.\nNel marzo 2010 esce, edito da Bompiani, il secondo volume dell'autobiografia che raccoglie gli anni che vanno dal 1974 al 2009, escludendo la sua vita privata nel palazzo romano di via Lungara descritto nei suoi unici due romanzi \"Cos\u2019\u00e8 pi\u00f9 la virt\u00f9\" (1986) e \"La mia kasbah\" (1988). Altre esclusioni erano state operate nel primo volume dei Diari (1917-1973) per le famiglie del padre Riccardo Pivano e della madre Mary Smallwood, che non compaiono nell'indice dei nomi.Nel 2011 l\u2019erede Michele Concina la ricorda ideando la mostra \"Fernanda Pivano. Viaggi, cose, persone\" al Palazzo delle Stelline di Milano. Ignoti aprono una teca di plexiglass, non dotata di sistemi di sorveglianza e d\u2019allarme, sottraendo gioielli d\u2019oro, d\u2019argento e d\u2019acciaio, per un valore di 200.000 euro, raccolti dalla Pivano nei suoi viaggi in varie parti del mondo, dagli Stati Uniti al Giappone, dall'Africa del nord a Cuba, oltre a quelli realizzati da Arnaldo Pomodoro, Roberto Crippa e dal marito Ettore Sottsass. Enrico Rotelli, assistente della Pivano a Milano per gli ultimi cinque anni, dichiara: \"Ha sempre avuto con s\u00e9 dei gioielli[\u2026] Tra quelli a cui teneva di pi\u00f9 c\u2019era la spilla Pistilli: ogni pistillo rappresentava gli anni del loro matrimonio.\"\nIl 4 settembre 2011 viene presentato alla 68\u00aa Mostra Internazionale d'Arte Cinematografica di Venezia il docufilm \"Pivano blues - Sulla strada di Nanda\", di Teresa Marchesi con Fernanda Pivano e Abel Ferrara, Lorenzo Cherubini \"Jovanotti\", Piero Pel\u00f9, Vasco Rossi, Francesco Guccini, Luciano Ligabue, Fabrizio De Andr\u00e9, Dori Ghezzi, Marco Castoldi \"Morgan\", Premiata Forneria Marconi, Vinicio Capossela, Jay McInerney, Erica Jong, Patti Smith, Lou Reed. La cantante Patti Smith si esibisce sul tappeto rosso in ricordo dell'amica Nanda e viene presentata l'Associazione Culturale Fernanda Pivano Generation, voluta dalla Pivano stessa.\nNel marzo 2021 il comune di Genova annuncia che le dedicher\u00e0 una strada. In occasione del centenario dalla nascita, il 18 luglio 2017 viene trasmesso da Sky Arte HD il documentario \"Fernanda Pivano - L'altra America\" mentre il 27 settembre 2017 viene organizzata dal Consolato Generale degli Stati Uniti d'America a Milano, la cattedra di Letteratura inglese dell\u2019Universit\u00e0 degli Studi di Milano e l'associazione Amerigo una giornata di studi intitolata \"Fernanda Pivano, tra Italia e Stati Uniti\".Ottavio Rosati le dedica lo short \"La mia Nanda\" con Milena Vukotic e nel 2018 la commedia \"Grandi Feste con Fuoco\" dove compare col suo nickname romano 'Luna' contrapposto a quello milanese \"La Nanda.\"\nNel settembre 2021 Rai Tre annuncia una puntata su Fernanda Pivano per la stagione 2021 del programma \"Illuminate\" che racconta le storie di quattro grandi donne italiane. La regia della puntata \u00e8 di Maria Tilli, il personaggio \u00e8 interpretato da Valentina Cervi ed \u00e8 ambientato nei luoghi del Festival della Disobbedienza di Santa Margherita Ligure.\nSempre nel settembre 2021, \u00e8 stata inaugurata a Milano, nel quartiere Romolo, una piazza a lei dedicata, nell'ambito del progetto di riqualificazione urbana The Sign\".\"\nPremio Fernanda Pivano.\nNel 2003 la stessa Fernanda Pivano - con un iniziale contributo della giornalista Fiorella Minervino - ha l'idea di creare il Premio Fernanda Pivano che consiste in un'opera esclusiva del grande maestro e artista Arnaldo Pomodoro. Tra i premiati ci sono Renzo Piano, Riccardo Muti, Vasco Rossi, Erica Jong, Joyce Carol Oates e Michael Cunningham. La manifestazione si tiene per i primi anni a Santa Margherita Ligure e sono premiate figure rilevanti del panorama italiano e amici della scrittrice sempre di spicco nell'ambito della cultura e delle arti. Nel 2009 il Premio si sposta a Milano ogni anno all'interno della Milanesiana. Nel 2019 il Premio torna a Santa Margherita Ligure con un nuovo formato e veste: il Festival della Disobbedienza e il Premio Fernanda Pivano. La Pivano ha sempre avuto uno sguardo laterale e solido, una visione disobbediente e underground. Ma una disobbedienza sociale positiva e propositiva mai provocatoria ma sempre volta a promuovere idee forti a favore dei giovani e della societ\u00e0 civile e intellettuale.\nPartecipazioni.\n\u00c8 stata Presidente della Commissione del Premio Lunezia nel 1997, 1998 e 1999.\nHa partecipato al video musicale del brano \"Almeno Credo\" del cantante Luciano Ligabue.\nHa scritto e cantato con la PFM per l'album 'Serendipity' la canzone \"Domo Dozo\" nel finale del film \"Generazioni d'amore - Le quattro americhe di Fernanda Pivano\".\nHa partecipato per anni con Aldo Carotenuto al progetto de \"Il Teatro del tempo\", un teatro stabile di psicodramma derivato da quello di J. L. Moreno al Beacon Institute (N. Y.).\nLa Pivano \u00e8 presente nel brano \"Danni collaterali\" di Ricky Gianco.\nOnorificenze e premi.\nPremio Saint Vincent per il giornalismo (1964)\nPremio Monselice per la traduzione (1975)\nPremio San Gerolamo (1983)\nPremio letterario Giovanni Comisso (1985)\nPremio Estense (1998)\n Sigillo Longobardo (1999)\nPremio \"Arte, Scienza e Pace\" (2002)\nPremio Grinzane Cavour (2003)\nPremio Tenco (2005)\nPremio Vittorio De Sica per la Letteratura (2006)"}
{"id": "2537882", "revid": "152625", "url": "https://it.wikipedia.org/wiki?curid=2537882", "title": "Reawakening pride once lost", "text": ""}
{"id": "2537884", "revid": "599013", "url": "https://it.wikipedia.org/wiki?curid=2537884", "title": "Barbados Joe Walcott", "text": "La carriera.\nDivenne professionista nel 1890. Campione del mondo dei pesi welter nel 1901, fu uno dei pi\u00f9 celebri pugili neri degli inizi del \u2018900. Nat Fleischer, storico della boxe e fondatore di Ring Magazine, lo considerava il pi\u00f9 grande peso welter della storia del pugilato.\nAntagonista di Kid Lavigne, affront\u00f2 anche altri famosi pugili neri, quali Sam Langford e Joe Gans.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nLa rivista Ring Magazine lo ha classificato tra i 100 migliori pugili di ogni epoca."}
{"id": "2537901", "revid": "1977557", "url": "https://it.wikipedia.org/wiki?curid=2537901", "title": "Giuseppe Luigi Assemani", "text": "Biografia.\nNato in una famiglia cristiano maronita del Monte Libano da cui sono usciti numerosi illustri orientalisti ed ecclesiastici, dovette quasi certamente all'influenza di Giuseppe Simone Assemani, di cui Giuseppe Luigi era nipote (figlio di un fratello) la nomina a interprete nel Sacro Palazzo Apostolico, avvenuta subito dopo il compimento degli studi, avvenuti al Pontificio collegio maronita di Roma, e l'ordinazione sacerdotale. \nGiuseppe Luigi Assemani trascorse la vita dedito allo studio, interessandosi soprattutto a questioni di liturgia e di diritto canonico di tutta la Chiesa cattolica, non solo di quelle orientali. Nel 1737 fu professore di Lingua siriaca, e nel 1749 di liturgie orientali, alla Sapienza di Roma e al Collegio di Propaganda Fide. La sua opera maggiore \u00e8 il \"Codex liturgicus Ecclesiae universae\": dei 15 libri in cui doveva essere ripartita ne sono stati completati solo quattro (Catecumeni, Battesimo, Confermazione ed Eucaristia)."}
{"id": "2537902", "revid": "227211", "url": "https://it.wikipedia.org/wiki?curid=2537902", "title": "Islas Malvinas", "text": ""}
{"id": "2537903", "revid": "1873017", "url": "https://it.wikipedia.org/wiki?curid=2537903", "title": "Ry\u016bei-ry\u016b", "text": " \u00e8 uno stile Okinawense di karate.\n\u00c8 originariamente uno stile di famiglia degli Nakaima di Naha e oggi uno degli stili okinawensi di karate riconosciuti internazionalmente. \u00c8 praticato negli Stati Uniti, Argentina, Venezuela, Europa, e Okinawa.\nStoria.\nQuesto stile di Karate \u00e8 stato introdotto per la prima volta a Okinawa attorno al 1875 da Norisato Nakaima. Nato da genitori benestanti a Kume, Okinawa, Nakaima \u00e8 stato un bravo scolaro e, all'et\u00e0 di 19 anni, part\u00ec per Fuchou, Cina, per studi avanzati delle arti marziali. L\u00e0, un ex-guardia dell'ambasciata cinese nell'arcipelago Ryu Kyu, chiamata Ru Ru Ko, lo introduce allo studio della boxe cinese. Ru Ru Ko insegn\u00f2 a Sakiyama Kitoku e, secondo alcune fonti, anche a Kanryo Higashionna. Nakaima fu accettato come discepolo e, dopo oltre 7 anni di allenamento, ricevette un certificato di graduazione dal maestro. Prima di ritornare a Okinawa, viaggi\u00f2 per la cina apprendendo altre forme di combattimento (armate e disarmate). Tornato ad okinawa, trasmise il curriculum completo della sua scuola al figlio Kenchu, che lo trasmise a sua volta al primogenito Kenko. Fu lui che, nel 1971, decise di aprire al mondo il suo stile. Tra i suoi allievi ricordiamo Tsuguo Sakumoto, Tomohiro Arashiro, Takeyuki Kinjo e ovviamente il figlio Kenji Nakaima.\nKata.\nI kata del Ryuei-ryu sono i seguenti:\nKobudo.\nNel Kobudo della scuola Ryuei Ryu sono presenti kata ed esercizi per armi quali: Sai, Kama, Renquan, Gekiquan, Kon, Bisento, Yari, Tonfa, Suruchin, Da-jo, Nunchako, Tinbe, Hankon, Sansetsu-kon, Tsue.\nInfluenze.\nRu Ru Ko fu l'insegnante di Kenri Nakaima e fu la guardia del corpo dell'Imperatore Cinese durante dinastia Qing. Per questo, potrebbe essere stato lo stesso Ryu Ru Ko ad aver insegnato anni dopo all'okinawense Kanryo Higashionna, ma il periodo in cui avvenne non \u00e8 determinabile. Ci\u00f2 potrebbe comunque spiegare come mai molti kata del Ryuei Ryu sono presenti nel Goju Ryu."}
{"id": "2537913", "revid": "149732", "url": "https://it.wikipedia.org/wiki?curid=2537913", "title": "Muscolo canino", "text": ""}
{"id": "2537914", "revid": "149732", "url": "https://it.wikipedia.org/wiki?curid=2537914", "title": "Elevatore dell'angolo della bocca", "text": ""}
{"id": "2537919", "revid": "120822125", "url": "https://it.wikipedia.org/wiki?curid=2537919", "title": "Parco nazionale dell'Arcipelago di La Maddalena", "text": "Il Parco nazionale dell'Arcipelago di La Maddalena \u00e8 un parco geomarino istituito nel 1994.\nGestione.\nProvvedimenti istitutivi.\nIl parco \u00e8 stato istituito con la legge 4 gennaio 1994, n. 10 a cui \u00e8 seguita l'istituzione dell'ente Parco con D.P.R. del 17/05/96.\nEnte gestore.\nIn linea con la legge quadro sulle aree protette del 6 dicembre 1991, n. 394, l'ente gestore \u00e8 l'ente Parco nazionale dell'Arcipelago di La Maddalena, istituito con D.P.R. del 17 maggio 1996, e avente la propria sede nel Comune di La Maddalena: la sede principale, comprendente gli tutti gli uffici amministrativi (direzione, ufficio relazioni col pubblico, ufficio ambiente, ufficio tecnico, ufficio ragioneria), si trova in via Giulio Cesare 7 a La Maddalena, a circa duecento metri dall'attracco dei traghetti di linea, mentre nel centro storico, in via Azuni, si trova la sede della Presidenza, dell'ufficio stampa e dell'ufficio che si occupa della progettazione comunitaria.\nNel 1998 presidente dell'ente Parco \u00e8 Ignazio Camarda e viene incaricato un comitato di gestione provvisorio. Nel gennaio 2002 gli sussegue Gianfranco Cualbu, mentre un anno dopo si insedia il consiglio direttivo dell'ente, che delibera a maggio 2003 l'elezione della giunta esecutiva del parco nazionale.\nIl 15 dicembre 2006 con decreto DEC/DPN/2361, il parco viene commissariato e viene affidato al commissario straordinario Giuseppe Bonanno, poi diventato presidente il 31 maggio 2007 per effetto del D.M. DEC/DPN/976 e riconfermato con DEC/GAB/175 il 22 ottobre 2012. Un nuovo consiglio direttivo diventa effettivo solo a gennaio 2008 e vede scadere il proprio mandato a gennaio 2012..\nDa febbraio 2018 \u00e8 presidente dell'ente Fabrizio Fonnesu, che sostituisce, dopo 14 mesi di commissariamento straordinario, il comandante della Capitaneria di Porto di La Maddalena Leonardo Deri. Nel febbraio 2020 viene nominato nuovo direttore esecutivo il geologo Michele Zanelli.\nL'ente Parco fornisce un servizio gratuito di visita virtuale per apprezzare le bellezze dell'arcipelago anche a distanza.\nTerritorio.\nIl territorio \u00e8 prevalentemente marino (circa il 78%) e fa parte dell'area denominata Santuario per i mammiferi marini. \nInsieme alla Riserva naturale delle Bocche di Bonifacio andr\u00e0 a costituire il Parco internazionale delle Bocche di Bonifacio.\nSuperficie.\nIl parco copre una superficie terrestre di 5.100 ettari e una superficie marina di 15.046 ettari, su un fronte di ben 180\u00a0km di coste, estendendosi dalle Bocche di Bonifacio e comprendendo tutte le isole appartenenti all'Arcipelago di La Maddalena, fino a poca distanza dalla costa della Gallura, dove si trovano le isole minori di fronte appartenenti al parco, come l'isola di Mortorio, a protezione integrale.\nComuni.\nIl parco comprende tutte le isole e gli isolotti appartenenti al comune di La Maddalena in provincia di Sassari, in Sardegna.\nAccessi.\nDal paese di La Maddalena partono traghetti per Palau, che dista 40\u00a0km da Olbia, 100\u00a0km da Nuoro, 100\u00a0km da Sassari, 120\u00a0km da Porto Torres e 260\u00a0km da Cagliari.\nL'aeroporto pi\u00f9 vicino \u00e8 quello di Olbia che dista 40\u00a0km da Palau."}
{"id": "2537921", "revid": "365417", "url": "https://it.wikipedia.org/wiki?curid=2537921", "title": "Signorina Ageo", "text": ""}
{"id": "2537922", "revid": "15756", "url": "https://it.wikipedia.org/wiki?curid=2537922", "title": "Madrugada (gruppo musicale italiano)", "text": "Band di rock progressivo nata a Bergamo (Italia) intorno nel 1972 composta da Gianfranco Pinto (tastiere, voce), Pietro Rapelli (percussioni) e Alessandro \"Billy\" Zanelli (basso).\nStoria.\nNel 1972 Alessandro \"Billy\" Zanelli (I Fuchs, I Condor, Le Lunghe Storie e La Terza Classe), Gianfranco Pinto (Le Bugie e La Terza Classe) e Pietro Rapelli (Gruppo 3 e La Terza Classe) fondano Madrugada, gruppo di rock progressivo. Sotto la produzione di Mauro Paoluzzi e Paki Canzi e con la supervisione dei testi di Roberto Vecchioni la band registra due album per la Phonogram, con etichetta Philips, l'omonimo Madrugada nel 1974 e Incastro nel 1977 nel quale si avvalgono della collaborazione di musicisti come Gianluigi Trovesi, Lucio Fabbri, Luciano Ninzatti, Gianni Bertocchi e Silvia Annichiarico. In quegli anni i Madrugada si esibiscono in festival e raduni pop e concerti dell'area progressive con la, allora agenzia ed etichetta alternativa, Trident Records di Angelo Carrara e Maurizio Salvadori e suonano in festival pop, manifestazioni politiche, fabbriche con Premiata Forneria Marconi, Banco del Mutuo Soccorso, Edoardo Bennato, Franco Battiato, Eugenio Finardi, Opus Avantra, Alberto Camerini, Jumbo, Aktuala e altri. Appoggiano la battaglia sull'aborto del Partito Radicale suonando nei Palasport di Torino e Bologna, si esibiscono diverse volte nella sede del giornale di Controinformazione alternativa Re Nudo.\nOttimo successo nel tour a tre con Claudio Rocchi e Biglietto per l'Inferno e poi nell'estate del 1974 in tour con gli Area. L'esperienza dei concerti con la band di Demetrio Stratos influisce sulla musica del gruppo che si orienter\u00e0 pi\u00f9 sul jazz-rock determinando una notevole differenza stilistica tra il primo e il secondo album pubblicati. Da considerare anche un concerto a Lugano con Kevin Ayers.\nGi\u00e0 prima dell'uscita di \"Incastro\" i Madrugada cominciano collaborazioni in studio ed in tour con cantanti come Roberto Vecchioni, Adriano Pappalardo, Riccardo Cocciante, I Nuovi Angeli, Patty Pravo, Enrico Nascimbeni, Lucas Sideras (ex Aphrodite's Child) e partecipano al disco Pangea (registrazione del 1976 che ha avuto una seconda giovinezza tra gli amanti del progressive con la riedizione del 2007).\nMa nel 1977 con l'avvento del punk rock e il conseguente spegnimento dell'ondata progressive i Madrugada si sciolgono definitivamente. Zanelli (album con i Judas) e Rapelli lasceranno la musica dopo qualche anno, mentre Pinto (Roberto Vecchioni, Riccardo Fogli, Brian Auger, Nada, Orietta Berti, Perdio, Shout! e The Soul Busters Band) continua tuttora l'attivit\u00e0 di musicista. Nel 2006 la AMS/BTF ristampa su CD entrambi gli album arricchiti da pi\u00f9 bonus track."}
{"id": "2537923", "revid": "149732", "url": "https://it.wikipedia.org/wiki?curid=2537923", "title": "Depressore dell'angolo della bocca", "text": ""}
{"id": "2537925", "revid": "260676", "url": "https://it.wikipedia.org/wiki?curid=2537925", "title": "Palazzo Estense", "text": "Il Palazzo Estense di Varese fu una residenza di Francesco III d'Este, Duca di Modena e Reggio, amministratore, capitano generale e poi governatore della Lombardia austriaca.\nIl 20 settembre 1755 il duca venne per la prima volta a Varese con il suo seguito, ospite del marchese Menafoglio; durante questo soggiorno matur\u00f2 forse la decisione di scegliere Varese per costruire il suo palazzo estivo.\nSuccessivamente, il 23 giugno 1765, riusc\u00ec ad ottenere Varese come feudo non trasmissibile dall'imperatrice Maria Teresa d'Austria.\nStoria.\nIn corrispondenza del corpo centrale dell'attuale palazzo esisteva gi\u00e0 una villa di inizio Settecento appartenente al ricco commerciante Tommaso Orrigoni. Nel 1765 il duca Francesco la acquist\u00f2 per rinnovarla ed ampliarla con due ampie ali ad U. Il progetto si ispir\u00f2 alle dimore italiane ed europee del tempo e per portarlo a termine vennero distrutte alcune case nell'area circostante.\nI lavori si devono all'ingegnere camerale di Milano Giuseppe Antonio Bianchi che a Varese progett\u00f2 anche Villa Craven di Seyssel d'Aix. Il Bianchi cur\u00f2 inoltre il progetto del parco di Palazzo Estense, modellato a somiglianza di quello del palazzo imperiale di Sch\u00f6nbrunn.\nDopo la morte del duca e della sua terza moglie, la propriet\u00e0 pass\u00f2 in eredit\u00e0 alla contessa Rosina von Sinzendorf e quindi a sua figlia marchesa Beatrice Serbelloni. Causa gli oneri per la manutenzione, il palazzo venne affittato alla nobilt\u00e0 lombarda e straniera in villeggiatura. Il grande piazzale di ingresso, utilizzato prima per esercitazioni militari, venne poi venduto per la costruzione di edifici privati.\nNel 1837 il complesso pass\u00f2 in eredit\u00e0 ai Trivulzio ed alla contessa Cristina Archinto che, tre anni dopo, lo cedette al dott. Carlo Pellegrini Robbioni, che ridisegn\u00f2 parzialmente il giardino, modificandolo secondo i canoni del romantici dell'epoca, creando nuovi percorsi attraverso la messa a dimora di numerose specie di conifere.\nAdiacenti all'ala ovest del palazzo furono costruiti anche una filanda e un opificio per la lavorazione della seta.\nNel 1850 l'intera propriet\u00e0 pass\u00f2 nelle mani di Cesare Veratti, nipote del Robbioni, che prosegu\u00ec nella trasformazione del parco sino a quando, nel 1882, il complesso venne acquistato dal Comune di Varese e aperto al pubblico l'anno successivo.\nDescrizione.\nLa sobria facciata rivolta verso il centro della citt\u00e0 contrasta con il lato verso il giardino. Le forme sono quelle misurate tipiche del \"barocchetto\" lombardo, non privo di influssi neoclassici, con paraste e cornici marcapiano in bianco che risaltano sullo sfondo rosa dell'intonaco. Sul frontone si erge una meridiana sormontata dall'aquila ducale.\nDegli originali ambienti settecenteschi, pochi si sono conservati. A pian terreno si trova il Salone Estense (o \"Salone d'onore\"), dal grande camino in marmi policromi di Antonio Buzzi sormontato da ovale con ritratto del duca, con le architetture illusionistiche dipinte dal Bosellini (1768-69) e il grande medaglione centrale affrescato da Giovan Battista Ronchelli, raffigurante Giove, Venere e Amore, forse allusorio al matrimonio tra Francesco III d'Este e la principessa Renata Teresa d'Harrach. Sempre al pian terreno si trova la sala Aldo Montoli, di cui si conservano solo le architetture illusionistiche di Giuseppe Baroffio (1770).\nLo scalone d'onore, che porta al primo piano, conserva l'impostazione e le decorazioni volute da Tommaso Orrigoni. Ai lati sono dislocate quattro nicchie con busti femminili del settecento. Sul soffitto un medaglione allegorico con Marte costretto a cedere le armi alla Pace, di Giovan Battista Ronchelli di Castel Cabiaglio. Presenti stucchi con scene di vita campestre e putti reggi lampada in stucco.\nAl piano superiore vi \u00e8 la Sala da Ballo, oggi usata per i matrimoni, decorata con tele del XVI-XVII secolo. Pregevole la Vergine con Bambino della scuola del Morazzone. \nLa balconata in ferro battuto e in parte dorata, che corre lungo il perimetro superiore della sala, era originariamente destinata ai musici che si esibivano nel corso delle feste a palazzo.\nLa cappella dedicata a San Giovanni Battista, il frontone in legno di quercia e alcune camere da biliardo sono attribuiti all'architetto Lodovico Bolognini, esperto anche di idraulica, che subentr\u00f2 a Bianchi nel 1779.\nGiardini.\nNel parco, modellato a somiglianza di quello del palazzo imperiale di Sch\u00f6nbrunn, si fondono i caratteri del giardino romantico con quello alla francese, ricco di parterres.\nProtagonista centrale \u00e8 un ninfeo, posto su un'altura, costituito da tre nicchie rivestite da concrezioni in tufo e statue.\nPer soddisfare la passione del Duca per la caccia, si adatt\u00f2 una parte del parco a roccolo con querce, olmi e castagni.\nLe numerose conifere, il magnifico cedro del Libano, alcune magnolie, camelie e tuje furono poste nell'Ottocento su intervento del Robbioni ed eredi.\nSul confine con la propriet\u00e0, in continuit\u00e0 con i giardini di palazzo estense, si erge Villa Mirabello, edificata nel corso del XVIII secolo dal Conte Gaetano Stampa di Soncino, nel luogo dov'era stato eretto dal duca il teatrino all'aperto."}
{"id": "2537926", "revid": "767487", "url": "https://it.wikipedia.org/wiki?curid=2537926", "title": "Legittimo Brigantaggio", "text": "I Legittimo Brigantaggio sono un gruppo musicale di ispirazione folk rock di Priverno in provincia di Latina.\nStoria del gruppo.\nFin dal loro primo EP autoprodotto, \"Quando le lancette danzeranno all'incontrario\", i Legittimo Brigantaggio si radicano facilmente in tutto il basso Lazio, diffondendo con la loro musica la cultura della zona Lepina; non passa molto tempo dal loro imbarcarsi per diverse tourn\u00e9e per l'Italia.\nIl loro primo tributo artistico ai briganti lepini lo si riscontra nella loro partecipazione al festival di Frosinone \"Le vie dei Canti\".\nNell'autunno del 2004 iniziano le registrazioni del primo CD, dal titolo \"Senza troppi preamboli...\" (Blond records), che si concludono nella primavera del 2006. Il disco ospita voci che hanno fatto la storia della musica etno folk rock italiana negli ultimi 30 anni: da Marino Severini dei Gang a Roberto Billi e Stefano Fiori de I ratti della Sabina fino a Sebastiano \"Miciariello\" Ciccarelli del Gruppo Operaio di Pomigliano d'Arco \"E' Zezi\" ed a Enrico Capuano.\nNel 2007 partecipano al concorso \"Primo maggio tutto l'anno\" arrivando tra le band finaliste e partecipando quindi con un brano alla compilation relativa al concorso..\nIl 2 maggio 2009 esce il loro terzo album: \"Il cielo degli esclusi\" prodotto dalla Cinico Disincanto. Il singolo \"Mi lamento\" entra nella classifica delle radio indipendenti . L'album ospita Paolo Enrico Archetti Maestri della band piemontese Yo Yo Mundi, Sergio Serio Maglietta dei Bisca, Betty Vezzani dei Modena City Ramblers e tanti altri.\nIl brano \"Il Gioco del Mondo\" vince il Premio della Critica al Concorso Voci per la Libert\u00e0 - Una Canzone per Amnesty. Finir\u00e0 poi nella compilation Voci per la Libert\u00e0 \u2013 Una Canzone per Amnesty dello stesso anno\nNel febbraio 2010 \"Il Cielo degli Esclusi\" \u00e8 nominato disco della settimana dalla trasmissione Caterpillar di Rai Radio 2 e nello stesso mese la canzone \u201cMi Lamento\u201d conquista la seconda posizione (primi Il Teatro degli Orrori) all\u2019INDIE MUSIC LIKE, la classifica delle web radio e delle radio locali curata dal MEI, il Meeting degli Indipendenti.\nNell'aprile 2010 esce il videoclip ufficiale del brano \"Mi lamento\", prodotto da Pierantonio Palluzzi per la regia di Alessandro Guida.\nNel febbraio 2011 esce il primo romanzo del cantante Gaetano Lestingi dal titolo La polvere prima del vento edito dalla casa editrice Lampi di stampa.\nIl 2 settembre 2011 esce il loro quarto album: \"Liberamente tratto...\" prodotto dalla Cinico Disincanto e distribuito da Audioglobe e i relativi videoclip La lettera viola per la regia di Giuseppe Lombardi (settembre 2011) e Tempo di uccidere per la regia di Emiliano Locatelli (novembre 2011).\nIl 4 febbraio 2014 esce Pensieri Sporchi (Cinico Disincanto/Altipiani/Audioglobe), il nuovo album di inediti: tra i featuring il performer Antonio Rezza e Andrea Satta dei T\u00eates de Bois"}
{"id": "2537927", "revid": "125395740", "url": "https://it.wikipedia.org/wiki?curid=2537927", "title": "Paolo De Poli", "text": "\u00c8 noto per le opere in smalto a fuoco su metallo.\nBiografia.\nDopo una formazione giovanile nelle tecniche del disegno e dello sbalzo su metallo, avvenuta alla scuola d'arte Pietro Selvatico di Padova, e nelle tecniche della pittura ad olio avvenuta nello studio dei pittori Trentin a Verona, inizia una carriera di pittore nel ritratto e nel paesaggio . Nel 1926, con un quadro ad olio, partecipa per la prima volta alla XV Biennale di Venezia . Nel corso del tempo, attraverso viaggi e visite a musei d'arte e archeologici, subisce il fascino della tradizionale e antica arte dello smalto su metallo portandola ad altissimi livelli di innovazione .\nA partire dagli anni trenta, sperimenta dei piccoli oggetti raffinati dalle molte forme e dai brillanti colori nel campo delle arti decorative. \u00c8 stato un collaboratore di Gio Ponti, nella realizzazione di mobili e pannelli decorativi (negli anni quaranta) e di oggetti di design e di scultura su temi di Animali (negli anni cinquanta) . De Poli \u00e8 stato il referente di molti architetti e designer in progetti di prestigio, nei quali la presenza degli smalti apporta nuovi orizzonti decorativi .\nOltre ad una vasta produzione di vasi, ciotole, vaschette, piatti, coppe, maniglie e targhe in rame smaltato , ha lavorato anche per grandi pannelli decorativi, destinati agli interni di navi e transatlantici, alberghi, universit\u00e0, edifici pubblici e case di collezionisti, in Italia e all'estero.\nSi \u00e8 anche interessato di arte sacra proponendo pale d'altare e cicli di pannelli sul tema della Via Crucis, conservati in chiese di Padova, Abano Terme e Bergamo . Una continua ricerca di sperimentazione artistica, verificata in centinaia di opere diverse, dalle intense tonalit\u00e0 o dalle ricercate sfumature di colore, tutte disegnate, sagomate e preparate nel suo laboratorio artigiano di Padova, sono state presentate nei maggiori eventi internazionali: dalle mostre universali a Bruxelles nel 1935, a Parigi nel 1937, a New York nel 1939 e in centinaia di mostre o saloni d'arte, tenuti in vari paesi del mondo nell'ambito delle manifestazioni del gusto italiano del cosiddetto Made in Italy . Ha partecipato per 14 volte alla Biennale di Venezia e per 10 volte alla Triennale di Milano. Come \u00e8 avvenuto per le moderne produzioni del vetro di Murano o della ceramica di Faenza, molte opere moderne in smalto su rame, sia pannelli a parete, sia oggetti di design, sono state esportate fuori d'Italia e sono oggi comprese nelle collezioni permanenti dei pi\u00f9 importanti musei di arti decorative e di design del mondo .\nNel corso di sessanta anni di carriera si \u00e8 sempre occupato della promozione e della tutela del patrimonio artistico e culturale e dei mestieri artistici presso associazioni e commissioni di categoria, espressione dal mondo dell'artigianato .\nDal 1960 al 1973 ha ricoperto il ruolo di membro del consiglio di amministrazione della Triennale di Milano.\nNel 1970 \u00e8 stato nominato Cavaliere del Lavoro. Un premio dedicato a Paolo De Poli, a favore di un'opera innovativa nel campo delle arti decorative e del design, viene assegnato ogni anno nell'ambito delle manifestazioni della Fiera di Padova. L'archivio personale dei disegni, dei prototipi e della corrispondenza dell'artista \u00e8 conservato all'Archivio Progetti dell'Universit\u00e0 IUAV di Venezia.\nOpere.\nOltre a ciotole, vasi, vassoi, mobili e pannelli, Paolo De Poli ha realizzato sculture e oggetti di design come:"}
{"id": "2537930", "revid": "287204", "url": "https://it.wikipedia.org/wiki?curid=2537930", "title": "Brigi", "text": "I Brigi () \u00e8 il nome storico dato a un popolo degli antichi Balcani. Sono generalmente considerati come relazionati ai Frigi, i quali durante l'antichit\u00e0 classica vivevano nell'Anatolia occidentale. Entrambi i nomi, \"Brigi\" e \"Frigi\", sono considerati delle varianti di una radice comune. Basandosi sull'evidenza archeologica, alcuni studiosi (Nicholas Hammond, Eugene N. Borza ed altri) ipotizzano che i Brigi/Frigi fossero membri della cultura lusaziana che migrarono nei Balcani meridionali, durante la tarda et\u00e0 del bronzo.\nEtimologia.\nNon vi \u00e8 nessuna derivazione certa per il nome e l'origine tribale dei Brigi. Nel 1844, Hermann M\u00fcller ipotizz\u00f2 che il nome possa essere correlato alla stessa radice indoeuropea del tedesco \"Berg\" (montagna) e dello slavo \"breg\" (collina, pendio, montagna), vale a dire (IE). Sarebbe allora imparentato con i nomi tribali europei occidentali come i briganti celtici e i burgundi germanici, e semanticamente motivati per qualche aspetto dei significati della parola 'alto, elevato, nobile, illustre'.\nNomi propri.\nAlcuni nomi personali o geografici menzionati dagli antichi autori possono essere etimologicamente correlati ai Brigi:\nStoria.\nLa pi\u00f9 antiche menzioni dei Brigi sono contenute negli scritti di Erodoto, il quale descrive la relazione assunta con i Frigi dicendo che, secondo i Macedoni, i Brigi \"mutarono il loro nome\" in \"Frigi\" dopo essere emigrati in Anatolia, un movimento che si \u00e8 pensato fosse accaduto tra il 1200 a.C. e l'800 a.C. forse a causa del collasso dell'et\u00e0 del bronzo, particolarmente con la caduta dell'impero ittita e il vuoto di potere che si venne a creare. Nei Balcani, i Brigi occupavano l'Albania centrale e l'Epiro settentrionale, come pure la Macedonia, principalmente a ovest del fiume Assio, ma anche la Migdonia, conquistata dal regno di Macedonia all'inizio del V secolo a.C.; sembra che i Brigi abbiano vissuto pacificamente con i vicini macedoni, tuttavia, Eugammone nella sua \"Telegonia\", descrivendo le tradizioni delle epoche pi\u00f9 antiche, menziona il fatto che Odisseo comandava i tesprozi epiroti contro i Brigi. Piccoli gruppi di Brigi, dopo la migrazione in Anatolia e l'espansione del regno di Macedonia, si trovavano ancora nella Pelagonia settentrionale ed intorno a Epidamno.\nErodoto menziona anche che nella primavera del 492 a.C., alcuni Traci brigi () piombarono sopra l'accampamento persiano di notte, massacrando molti persiani e ferendo lo stesso Mardonio, che in seguito in quell'anno riusc\u00ec a sottometterli. Questi Brigi vennero pi\u00f9 tardi menzionati nelle \"Vite parallele\" di Plutarco, nella battaglia di Filippi, come aiutanti nel campo di Bruto. Tuttavia, studiosi moderni affermano che un collegamento storico tra loro e gli originari Brigi non pu\u00f2 essere stabilito."}
{"id": "2537931", "revid": "1985", "url": "https://it.wikipedia.org/wiki?curid=2537931", "title": "Anne Lefebvre Dacier", "text": ""}
{"id": "2537936", "revid": "767487", "url": "https://it.wikipedia.org/wiki?curid=2537936", "title": "Gacy (film)", "text": "Gacy \u00e8 un film direct-to-video del 2003 diretto da Clive Saunders. \u00c8 basato sulla vera storia del serial killer statunitense John Wayne Gacy, ed \u00e8 uscito in Italia il 13 aprile 2008.\nTrama.\nJohn Wayne Gacy \u00e8 un cittadino modello. Si traveste persino da clown per l'ospedale pediatrico della citt\u00e0, ma nasconde un segreto atroce. Le tracce di una serie di uomini scomparsi, portano alla casa di Gacy nella periferia di Chicago. Tutta la nazione guarda con il fiato sospeso quando, uno alla volta, vengono rinvenuti i resti dei corpi di trenta uomini sotterrati nell'intercapedine sotto la sua casa."}
{"id": "2537938", "revid": "1310927", "url": "https://it.wikipedia.org/wiki?curid=2537938", "title": "Barakaldo Club de F\u00fatbol", "text": "Il Barakaldo Club de F\u00fatbol, chiamato comunemente Barakaldo, \u00e8 una societ\u00e0 calcistica con sede a Barakaldo, nei Paesi Baschi, in Spagna. Dopo la riforma dei campionati spagnoli del 2020, gioca nella \"Tercera Divisi\u00f3n RFEF\", la quinta serie del campionato spagnolo. Gioca le partite casalinghe nello Stadio di Lasesarre.\nStoria.\nIl Barakaldo Club de F\u00fatbol nacque ufficialmente nel 1917. Nel corso della sua storia ha modificato diverse volte il proprio nome: \"Baracaldo Football Club\", \"Baracaldo Oriamendi\", \"Altos Hornos Baracaldo\" e \"Baracaldo Club Football Club\". La tradizione indica che il nero della maglia simboleggia il fumo delle fabbriche della citt\u00e0, nota realt\u00e0 industriale basca, mentre l'oro la prosperit\u00e0 per la stessa.\nLa prima stagione importante \u00e8 senza dubbio quella del 1938-1939 quando il Barakaldo Oriamendi riusc\u00ec a raggiungere la semifinale della Coppa del Re (allora denominata \"Coppa del Generalissimo\"), dove venne eliminato dal Ferrol. La migliore stagione della storia in campionato \u00e8 quella 1953-1954, quando il Barakaldo si classific\u00f2 in seconda posizione nella Seconda Divisione dietro l'Alav\u00e9s, giocandosi la promozione nei \"play-off\", che tuttavia videro un esito negativo per i baschi.\nNel periodo a cavallo tra gli anni ottanta e novanta il Barakaldo risent\u00ec della crisi metallurgica presente nella citt\u00e0, settore da cui arrivava gran parte dei finanziamenti, non riuscendo pi\u00f9 a risalire dalla Seconda divisione B (terzo livello dei campionati spagnoli). Il Barakaldo pu\u00f2 quindi essere definito uno dei club \"storici\" della seconda divisione spagnola, avendo totalizzato numerose partecipazioni a tale campionato, secondo solo al Racing Ferrol.\nStrutture.\nStadio.\nIl Barakaldo gioca le partite casalinghe allo stadio Lasesarre.\nCollegamenti esterni.\n Sito ufficiale"}
{"id": "2537940", "revid": "336956", "url": "https://it.wikipedia.org/wiki?curid=2537940", "title": "M1919 calibro .30", "text": ""}
{"id": "2537942", "revid": "1318658", "url": "https://it.wikipedia.org/wiki?curid=2537942", "title": "Daisuke Sakaguchi", "text": " \u00c8 noto per aver doppiato Shinpachi Shimura in \"Gintama\", Portuguese D. Ace (giovane) in \"One Piece\" e Viktor Licht in \"Fire Force\"."}
{"id": "2537949", "revid": "22475", "url": "https://it.wikipedia.org/wiki?curid=2537949", "title": "Deng Yingchao", "text": "Biografia.\nDeng nacque a Nanning, nel Guangxi; suo padre mor\u00ec quando lei era molto giovane e sua madre si prese cura della sua educazione, in particolare insegnandole la medicina. Nel periodo di fervore rivoluzionario che fece seguito alla nascita della Repubblica di Cina e alle provocazioni giapponesi, Deng si politicizz\u00f2 e partecip\u00f2 al Movimento del 4 maggio 1919, dove conobbe Zhou Enlai. I due si sposarono l'8 agosto 1925 a Tianjin. I due non ebbero mai figli, ma adottarono alcuni orfani di rivoluzionari, fra cui Li Peng, futuro capo del governo.\nDeng fu una funzionaria statale e impegnata nel campo femminile, promuovendo l'abolizione del cosiddetto loto d'oro. Nel 1956 entr\u00f2 nel Comitato centrale del Partito Comunista Cinese e, nel 1975, membro del Comitato permanente del Congresso nazionale del popolo. Con l'ascesa di Deng Xiaoping e l'esautorazione della banda dei quattro, il ruolo di Deng Yingchao vide un incremento: nel 1976 divenne vicepresidente del Comitato Permanente dell'Assemblea e, nel 1978, venne promossa a membro dell'Ufficio Politico del Partito Comunista Cinese. Fra il 1978 al 1982 fu secondo segretario della Commissione Centrale per l'Ispezione Disciplinare, quindi, dal 1983 al 1988 fu presidentessa della Conferenza Politica Consultiva del Popolo Cinese.\nNel 1987, Deng lasci\u00f2 il Comitato Centrale del PCC. Mor\u00ec l'11 luglio 1992. A Tianjin venne eretto un memoriale dedicato a lei e a Zhou."}
{"id": "2537952", "revid": "767487", "url": "https://it.wikipedia.org/wiki?curid=2537952", "title": "Palma Calderoni", "text": "Biografia.\nHa iniziato a cantare a dodici anni ed ha fatto parte di diverse orchestre della Romagna.\nNel 1968 partecipa al Festival di Castrocaro ed in seguito ha partecipato ad Un disco per l'estate ed alla Mostra Internazionale di Musica Leggera di Venezia.\nCome solista, \u00e8 ricordata anche per aver inciso per la Victory il brano del 1967 \"Questo amore\", con testo di Alberto Salerno e musica dei fratelli Franco e Mino Reitano e per la \"cover\" del 1968 del brano della country-singer Tammy Wynette \"Stand By Your Man\", restituito nella versione in lingua italiana con il titolo \"Io voglio te\" e con testo di Mogol e Claudio Daiano."}
{"id": "2537953", "revid": "2066040", "url": "https://it.wikipedia.org/wiki?curid=2537953", "title": "Club Deportivo Baskonia", "text": "Il Club Deportivo Baskonia, chiamato comunemente Baskonia, \u00e8 una societ\u00e0 calcistica con sede a Basauri, nei Paesi Baschi, in Spagna. \nGioca nella \"Tercera Divisi\u00f3n RFEF\", la quinta serie del campionato spagnolo.\nStoria.\nIl Baskonia \u00e8 stato fondato nel 1913 nella citt\u00e0 di Basauri. Considerato un club storico della Spagna, deve il suo nome alla societ\u00e0 siderurgica \"Basconia\", oggi scomparsa, principale motore economico della citt\u00e0 di Basauri e responsabile della conversione di questa citt\u00e0 da piccolo paese rurale a realt\u00e0 industriale. Il club visse il miglior periodo sportivo verso il termine degli anni cinquanta, quando venne promosso in seconda divisione, rimanendovi dal 1954 al 1960.\nOggi il Baskonia \u00e8 conosciuto soprattutto per essere la seconda filiale dell'Athletic Bilbao, che vi manda a maturare i giovani appena usciti dalla propria cantera. Numerosi sono quindi i giocatori dell'Athletic che hanno cominciato la carriera professionistica con la maglia giallo-nera del Baskonia. Per contro la squadra non pu\u00f2 essere promossa nella categoria superiore, la Segunda Divisi\u00f3n B, almeno fino a quando in essa militer\u00e0 il Bilbao Athletic, altra filiale della principale squadra basca."}
{"id": "2537955", "revid": "729019", "url": "https://it.wikipedia.org/wiki?curid=2537955", "title": "M240", "text": "Con M240 si indica una famiglia di mitragliatrici ad uso generalizzato caricate a nastro, operanti a gas che usano la cartuccia 7,62 \u00d7 51 mm a cinghia disintegrante di tipo M13. \u00c8 derivata dalla FN MAG, prodotta dalla Fabrique Nationale de Herstal.\nStoria.\nL'M240 \u00e8 stato usato dall'Esercito degli Stati Uniti fin dalla met\u00e0 del 1980 ed \u00e8 utilizzato da fanteria, mezzi corazzati e non, imbarcazioni ed aerei; pur non essendo la MMG (mitragliatrice media) pi\u00f9 leggera in servizio, l'M240 \u00e8 ampiamente vista come arma estremamente efficace ed affidabile, e la sua standardizzazione tra le forze NATO \u00e8 stata vista come un grande vantaggio.\nTecnica.\nTutte le varianti di M240 sono alimentate da nastri a disintegrazione e sono capaci di sparare quasi tutti i tipi di munizioni 7,62\u00a0mm NATO. Tutte le varianti di FN MAG 58, incluso l'M240 possono usare anche nastri per l'alimentazione non disintegranti (dopo la sostituzione di alcune parti facilmente scambiabili), siccome hanno in comune le parti interne di base, che comunque sono interscambiabili, per la maggior parte, con altri membri della famiglia FN MAG. Ci sono differenze significative di peso e parti con alcuni modelli con cui questo non pu\u00f2 essere fatto.\nL'M240 \u00e8 prodotto dalla divisione americana della Fabrique Nationale de Herstal, una compagnia belga con dei legami storici molto profondi con la procura di armi per gli Stati Uniti.\nL'M240B e M240G vengono generalmente utilizzati montati su di un bipiede integrato, sul treppiede M192 o montate su un veicolo. La versione B, opportunamente modificata con doppia maniglia di impugnatura e pulsante centrale di sparo, viene invece impiegata sui velivoli da combattimento."}
{"id": "2537960", "revid": "92723", "url": "https://it.wikipedia.org/wiki?curid=2537960", "title": "Cassa ecclesiastica", "text": "La cassa ecclesiastica fu un ente al quale furono attribuiti i beni confiscati, da parte del Regno di Sardegna, appartenenti ad enti ecclesiastici soppressi e i contributi coattivi degli enti ecclesiastici conservati.\nFu istituita con la legge sarda del 29 maggio 1855, n. 878 e fu soppressa con la legge del 7 luglio 1866, n. 3036, la Cassa: i suoi beni furono trasferiti al Fondo per il Culto.\nDescrizione.\nEssa aveva un'esistenza distinta e indipendente delle finanze dello stato ed erogava le sue rendite per scopi di culto.\nIl bilancio.\nLe entrate della cassa ecclesiastica erano costituite per lo pi\u00f9 dai beni degli ordini soppressi, che erano via via alienati mettendoli all'incanto. L'operazione immobiliare si rivel\u00f2 un insuccesso, perch\u00e9 le offerte ricevute raggiunsero sovente appena la met\u00e0 del valore degli immobili e dei terreni alienati e quasi mai superarono i due terzi del valore stimato. Offerte ancora pi\u00f9 basse si registrarono per le biblioteche e i quadri espropriati. Le uscite della cassa oltre al sostentamento dei religiosi comprendevano anche gli stipendi degli impiegati dell'amministrazione e le spese per le numerose liti giudiziarie che la cassa dovette affrontare. I mancati proventi e l'aggravio delle spese determinarono un ingente deficit, che fu coperto con prestiti dalle finanze pubbliche. Un calcolo del 1858 dimostrava che a fronte di una spesa precedente di 928\u00a0000 lire per sussidi al clero, nel 1856 si erano persi nel disavanzo della cassa circa 1\u00a0100\u00a0000 lire."}
{"id": "2537961", "revid": "399", "url": "https://it.wikipedia.org/wiki?curid=2537961", "title": "Cash Box", "text": "Cash Box (o Cashbox) era una rivista settimanale statunitense, pubblicata dal luglio 1942 al 16 novembre 1996, la cui missione consisteva nella premiazione dei singoli di maggior successo.\nCronologia classifica.\nAnno 1960.\nNegli Stati Uniti, il musicista Percy Faith ha raggiunto per 8 volte consecutive la testa alla classifica con il singolo, \"Theme from a Summer Place\". Elvis Presley invece, primo in classifica vi \u00e8 rimasto, ma non consecutivamente, con 3 singoli differenti: \"Stuck On You\", \"It's Now Or Never\", \"Are You Lonesome To-night?\".\nI musicisti in testa alla classifica nel corso del 1960 sono stati:\n1961.\nNel 1961 il record di settimane consecutive lo ottiene Jimmy Dean con il singolo, \"Big Bad John\", in testa per 5 volte consecutive: dal 4 al 25 novembre.\nI musicisti e le band che hanno raggiunto la prima posizione della classifica nel corso del 1961:\n1962.\nNel 1962 s'imposero, anche se non consecutivamente, i Four Seasons con 2 singoli, \"Big Girls Don't Cry\" e \"Sherry\" , in prima posizione, rispettivamente, 6 e 4 volte di seguito. \"Big Girls Don't Cry\" \u00e8 stato anche il singolom p\"i\u00f9 volte e consecutivamente in testa alla classifica.\"\nI musicisti e le band in testa alla classifica nel corso del 1962 sono stati:\n1963.\nNel 1963 il record di settimane consecutive, 5 volte di seguito, lo ha ottenuto Singing Nun con il singolo, \"Dominique\": dal 30 novembre al 28 dicembre.\nI musicisti e le band che hanno raggiunto la prima posizione in classifica nel corso del 1963 sono stati:\n1964.\nNel 1964 i Beatles molto spesso raggiungono la testa alla classifica, ottenendo sia il record di pi\u00f9 presenze consecutive che non consecutivo .. I Beatles, peraltro, sono stati in testa consecutivamente 17 volte, ma con 4 singoli diversi: \"I Want to Hold Your Hand\", \"She Loves You\", \"Twist and Shout\", \"Can't Buy Me Love\".\nNell'elenco i musicisti e le band, che hanno raggiunto la testa della classifica nel corso del 1964 :\n1965.\nNel 1965 sono sempre i Beatles ad ottenere il record di presenze in prima posizione, ma non consecutive, con 5 singoli differenti: \"I Feel Fine\", \"Eight Days a Week\", \"Yesterday\", \"Help!\", \"Ticket to Ride\"\nNell'elenco i musicisti e le band, che hanno raggiunto la prima posizione nel corso del 1965 :\n1966.\nNel 1966 sono ancora i Beatles, ad imporsi nella classifica di Cash Box per 4 volte consecutive con il singolo, \"We Can Work It Out\".\nNell'elenco i musicisti e le band, che hanno raggiunto la testa della classifica nel corso del 1966 :\n1967.\nNel 1967 in classifica il tormentone, I'm a Believer dei Monkees, riesce a collocarsi in prima posizione per 6 settimane consecutive.\nNell'elenco i musicisti e le band, che hanno raggiunto la prima posizione nel corso del 1967:"}
{"id": "2537962", "revid": "1442080", "url": "https://it.wikipedia.org/wiki?curid=2537962", "title": "Rogers Cup 2009 - Singolare femminile", "text": "Il singolare femminile del Rogers Cup 2009 \u00e8 stato un torneo di tennis facente parte del WTA Tour 2009.\nDinara Safina era la detentrice del titolo, ma ha perso nel 2\u00ba turno contro Aravane Reza\u00ef.\nElena Dement'eva ha battuto in finale, 6\u20134, 6\u20133, Marija \u0160arapova.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2537964", "revid": "16066", "url": "https://it.wikipedia.org/wiki?curid=2537964", "title": "Fortezza Sangallo", "text": ""}
{"id": "2537977", "revid": "729019", "url": "https://it.wikipedia.org/wiki?curid=2537977", "title": "Rogers Cup 2009 - Doppio femminile", "text": "Il doppio femminile del Rogers Cup 2009 \u00e8 stato un torneo di tennis facente parte del WTA Tour 2009.\nCara Black e Liezel Huber erano le detentrici del titolo, ma hanno perso in semifinale contro Samantha Stosur e Rennae Stubbs.\nNuria Llagostera Vives e Mar\u00eda Jos\u00e9 Mart\u00ednez S\u00e1nchez hanno battuto in finale 2-6, 7-5, [11-9] Samantha Stosur e Rennae Stubbs.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2537985", "revid": "3831", "url": "https://it.wikipedia.org/wiki?curid=2537985", "title": "Brandopferplatz", "text": ""}
{"id": "2537993", "revid": "702184", "url": "https://it.wikipedia.org/wiki?curid=2537993", "title": "Domenico Carbone", "text": "Biografia.\nFu membro del consiglio del Collegio Reale delle Fanciulle in Milano. Fra le sue satire, composte sulla scia di quelle di Giuseppe Giusti, la pi\u00f9 nota \u00e8 \u201cRe Tentenna\u201d, allusione all'indecisione e ai frequenti cambiamenti di Carlo Alberto. L'epiteto affibbiato al re, che da allora in poi divent\u00f2 popolare e pass\u00f2 alla storia, gli procur\u00f2 l'esilio, e lo costrinse a spostarsi prima a Roma e poi a Firenze. Significative sono anche le composizioni \u201cSono Italiano\u201d, che lo colloca nell'ambito del patriottismo mazziniano, e \u201cDon Ciccia al congresso di Villanovetta\u201d, che prende in giro il clero reazionario.\nMassone, con Carducci ed altri confratelli massoni firm\u00f2 un opuscolo di protesta, per conto della Loggia \"Felsinea\", del Grande Oriente d'Italia.\nOltre che del Giusti, egli sent\u00ec l'influenza d'altri poeti, quali Giovanni Berchet, Francesco Dall'Ongaro e Giovanni Prati. Importante \u00e8 pure il suo carteggio. Alcune sue opere sono state pubblicate postume.\nDall'unione con Camilla Lessona, sorella di Michele Lessona, nacque il futuro medico Tito Carbone."}
{"id": "2538002", "revid": "486946", "url": "https://it.wikipedia.org/wiki?curid=2538002", "title": "Gironi infernali", "text": ""}
{"id": "2538003", "revid": "282094", "url": "https://it.wikipedia.org/wiki?curid=2538003", "title": "Aleksandr Ulyanov", "text": ""}
{"id": "2538004", "revid": "486946", "url": "https://it.wikipedia.org/wiki?curid=2538004", "title": "Cerchio infernale", "text": ""}
{"id": "2538009", "revid": "1543377", "url": "https://it.wikipedia.org/wiki?curid=2538009", "title": "Northridge (Contea di Montgomery, Ohio)", "text": "Northridge \u00e8 un \"Census-designated place\" degli Stati Uniti d'America, nella Contea di Montgomery, nello stato dell'Ohio."}
{"id": "2538014", "revid": "1543377", "url": "https://it.wikipedia.org/wiki?curid=2538014", "title": "San Marcos de Caiqu\u00edn", "text": "San Marcos de Caiqu\u00edn \u00e8 un comune dell'Honduras facente parte del dipartimento di Lempira."}
{"id": "2538017", "revid": "123164277", "url": "https://it.wikipedia.org/wiki?curid=2538017", "title": "Campionato sudamericano di pallavolo maschile 2001", "text": "Il XXIV campionato sudamericano di pallavolo maschile si \u00e8 svolto dal 31 agosto all'8 settembre 2001 a Cali, in Colombia. Al torneo hanno partecipato 7 squadre nazionali sudamericane e la vittoria finale \u00e8 andata per la ventitreesima volta, la diciottesima consecutiva, al Brasile.\nPodio.\nCampione.\nBrasile(Ventitreesimo titolo)\nSecondo posto.\nArgentina\nTerzo posto.\nVenezuela"}
{"id": "2538018", "revid": "404338", "url": "https://it.wikipedia.org/wiki?curid=2538018", "title": "Risorse produttive", "text": ""}
{"id": "2538019", "revid": "92723", "url": "https://it.wikipedia.org/wiki?curid=2538019", "title": "San Rafael (Honduras)", "text": "San Rafael \u00e8 un comune dell'Honduras facente parte del dipartimento di Lempira.\nIl comune venne istituito nel 1900 con parte del territorio del comune di La Iguala."}
{"id": "2538021", "revid": "119810493", "url": "https://it.wikipedia.org/wiki?curid=2538021", "title": "Western &amp; Southern Financial Group Masters &amp; Women's Open 2009 - Singolare maschile", "text": "Il singolare maschile del Western &amp; Southern Financial Group Masters &amp; Women's Open 2009 \u00e8 stato un torneo di tennis facente parte dell'ATP World Tour 2009.\nAndy Murray era il detentore del titolo, ma ha perso in semifinale contro Roger Federer.\nRoger Federer ha battuto in finale 6\u20131, 7\u20135, Novak \u0110okovi\u0107. Per Federer si tratta del sessantunesimo torneo vinto in carriera e del terzo titolo a Cincinnati.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2538027", "revid": "594829", "url": "https://it.wikipedia.org/wiki?curid=2538027", "title": "Castaway", "text": ""}
{"id": "2538028", "revid": "92723", "url": "https://it.wikipedia.org/wiki?curid=2538028", "title": "San Sebasti\u00e1n (Lempira)", "text": "San Sebasti\u00e1n \u00e8 un comune dell'Honduras facente parte del dipartimento di Lempira.\nIl comune venne istituito nel 1896 con parte del territorio del comune di Gracias."}
{"id": "2538031", "revid": "729019", "url": "https://it.wikipedia.org/wiki?curid=2538031", "title": "Western &amp; Southern Financial Group Masters &amp; Women's Open 2009 - Doppio maschile", "text": "Il doppio maschile del Western &amp; Southern Financial Group Masters &amp; Women's Open 2009 \u00e8 stato un torneo di tennis facente parte dell'ATP World Tour 2009.\nBob Bryan e Mike Bryan erano i detentori del titolo, ma hanno perso in finale contro Daniel Nestor e Nenad Zimonji\u0107, 3\u20136, 7\u20136(2), [15\u201313].\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2538032", "revid": "125247941", "url": "https://it.wikipedia.org/wiki?curid=2538032", "title": "Spercenigo", "text": "Spercenigo (\"Spersen\u00ecgo\" in veneto) \u00e8 una frazione del comune di San Biagio di Callalta, in provincia di Treviso.\nGeografia fisica.\nSpercenigo \u00e8 situata a sud del capoluogo comunale da cui dista circa 3\u00a0km. Il centro abitato e il territorio circostante sono attraversati dal fiume Musestre che scorre da nord a sud. Verso sud confina con il comune di Roncade e verso sud-ovest con il comune di Silea.\nOrigini del nome.\nIl toponimo deriva dal latino \"super coenum vicus\" che significa \"villaggio sulla palude\".\nStoria.\nPreistoria.\nData la vicinanza della localit\u00e0 di San Andrea del Riul si pu\u00f2 affermare che la presenza dell'uomo in Spercenigo sia da riferire almeno al neolitico. In quei luoghi infatti sono emersi reperti databili tra la fine del V e gli inizi de VI millennio a.C. Nella stessa Spercenigo sono stati ritrovati un'anfora ed un'urna funeraria da riferire al periodo paleoveneto.\nL'epoca romana.\nIn epoca romana l'insediamento umano fu favorito dalla vicinanza della via Claudia Augusta Altinate e dalla presenza del fiume Musestre, che pu\u00f2 essere percorso da modeste imbarcazioni sino alla foce sul Sile e pi\u00f9 a valle sino alla laguna di Venezia. Questo territorio era compreso nell'agro Altinate orientale.\nIl medioevo.\nIl nome Spercenigo compare per la prima volta su una bolla di papa Gregorio IX del 1231 che attribuiva la cappella di\"Sancti Bartholomei de Spercenico\" come beni dell'Abbazia di Sant'Eustachio di Nervesa.\nNel corso del Medioevo, Spercenigo fu sotto la signoria dei conti di Collalto. Nella vicina localit\u00e0 Castello esisteva allora una fortificazione della famiglia poi venduta ai Sanzi nel 1316. I Collalto rimanevano comunque signori di gran parte dei terreni della zona.\nIn et\u00e0 comunale fu soggetta a Treviso.\nLa Serenissima.\nDopo una breve sottomissione agli Scaligeri, Treviso venne conquistata definitivamente nel 1338 alla Repubblica di Venezia. Dopo un primo periodo di incertezza, la pace e la sicurezza portarono una nuova stagione di sviluppo economico nella zona. L'attivit\u00e0 dei cantieri navali di Venezia, richiedeva un crescente consumo di legname che veniva prelevato dai boschi della pianura. Da Spercenigo il legname veniva trasportato via fiume fino alla laguna. Fu in questo periodo che le nobili famiglie veneziane trovano nell'ormai sicuro territorio dell'entroterra la sede per costruzioni di villeggiatura oltre che di servizio alle nuove attivit\u00e0 legate alla coltivazione delle fertili campagne.\nDa Napoleone all'Unit\u00e0 d'Italia.\nSpercenigo per un periodo fece comune a s\u00e9 stante con le altre frazioni di Biancade, Nerbon, S. Florian, poi soppresso in data 31.01.1877 con Regio Decreto n. 3782; le frazioni di Spercenigo, Nerbon e San Florian (ora Olmi) vennero accorpate al comune di San Biagio di Callalta, mentre quella di Biancade pass\u00f2 al Comune di Roncade.\nMonumenti e luoghi d'interesse.\nLa chiesa parrocchiale.\nLa chiesa parrocchiale di Spercenigo \u00e8 intitolata a San Bartolomeo. Costituita da una sola navata, presenta facciata in stile neoclassico orientata verso ovest. Il presbiterio allungato presenta un'abside semicircolare. Il campanile in stile rinascimentale \u00e8 in posizione nord staccato dalla chiesa."}
{"id": "2538033", "revid": "404338", "url": "https://it.wikipedia.org/wiki?curid=2538033", "title": "Giornata del perdono", "text": ""}
{"id": "2538034", "revid": "92723", "url": "https://it.wikipedia.org/wiki?curid=2538034", "title": "Santa Cruz (Honduras)", "text": "Santa Cruz \u00e8 un comune dell'Honduras facente parte del dipartimento di Lempira.\nIl comune venne istituito nel 1926 con parte del territorio del comune di Erandique."}
{"id": "2538040", "revid": "38120", "url": "https://it.wikipedia.org/wiki?curid=2538040", "title": "Tuttodante", "text": ""}
{"id": "2538042", "revid": "1543377", "url": "https://it.wikipedia.org/wiki?curid=2538042", "title": "Talgua", "text": "Talgua \u00e8 un comune dell'Honduras facente parte del dipartimento di Lempira.\nIl comune risultava come entit\u00e0 autonoma gi\u00e0 nella divisione amministrativa del 1889."}
{"id": "2538043", "revid": "729019", "url": "https://it.wikipedia.org/wiki?curid=2538043", "title": "Taylor J-2", "text": "Il Taylor J-2 \"Cub, poi Piper J-2 \"Cub era un velivolo leggero biposto ad ala alta e carrello d'atterraggio biciclo fisso, prodotto dall'azienda statunitense Taylor Aircraft Company, diventata in seguito Piper Aircraft Corporation, nella seconda parte degli anni trenta.\nRealizzato tra il 1936 ed il 1938 in oltre un migliaio di esemplari, fu il modello che risollev\u00f2 le sorti dell'azienda sull'orlo della bancarotta per il fallimentare E-2\nCaratterizzato dalle testate dei cilindri che sporgevano dal profilo, il J-2, soprannominato \"Cub\" (in inglese cucciolo), venne utilizzato come aereo da turismo ed addestramento. Da questo modello verr\u00e0 sviluppato, l'anno successivo, il J-3 Cub.\nStoria del progetto.\nNel 1935 la Taylor decise di sviluppare un nuovo modello che potesse sostituire il precedente e poco apprezzato H-2 Cub. Per il progetto venne incaricato Walter Jamouneau (a lui si deve la J), che modific\u00f2 i disegni originali trovando una linea pi\u00f9 gradevole ed arrotondata, al contrario di quella spigolosa del precedente modello. Nel frattempo Clarence Gilbert Taylor lasci\u00f2 la compagnia per fondare una nuova azienda aeronautica, la Taylorcraft, per cui William T. Piper acquist\u00f2 le azioni di Taylor.\nIl J-2, come venne designato, era caratterizzato da estremit\u00e0 alari raccordate ed arrotondate, un diverso impennaggio con deriva e timone di maggiori dimensioni per favorire la direzionalit\u00e0 e pneumatici maggiorati per poter meglio operare da aviosuperfici occasionali e non preparate. Inoltre, per supplire al problema della mancanza di potenza dell'E-2/H-2 venne equipaggiato con un pi\u00f9 potente Continental A-40-3, un motore a 4 cilindri contrapposti capace di erogare una potenza di 37 hp (28 kW).\nIl nuovo modello venne mostrato al pubblico per la prima volta nell'ottobre 1935 ottenendo la certificazione il 14 febbraio 1936. Dal settembre successivo i primi esemplari di produzione in serie adottarono l'appena pi\u00f9 potente Continental A-40-4 da 40 hp (30 kW) che comunque, dato il peso a vuoto dell'ordine dei 250 kg (550 lb), garantiva prestazioni ancora superiori.\nTra il 1936 ed il 1937 alcuni esemplari vennero costruiti in California dalla Aircraft Associates, e questi sono conosciuti come Western Cub.\nNei primi mesi del 1937 lo stabilimento venne distrutto da un incendio e l'azienda fu costretta a trasferirsi a Lock Haven; la produzione venne riavviata solo nel maggio successivo. In novembre l'azienda mut\u00f2 la sua ragione sociale in Piper Aircraft Corporation e da quel momento i J-2 adottarono il nuovo marchio aziendale,\nL'ultimo dei 1\u00a0207 J-2 usc\u00ec dallo stabilimento nel 1938 lasciando la produzione al J-3 Cub.\nImpiego operativo.\nIl J-2 venne impiegato essenzialmente come aereo da turismo da utenti privati e come aereo da addestramento nelle scuole di volo civili.\nL'unico operatore militare fu la Guardia Nacional nicaraguense che ne utilizz\u00f2 un esemplare fino al 1937 quando questo in un volo di trasferimento rimase distrutto.\nEsemplari attualmente esistenti.\nGrazie alla sua robustezza e facilit\u00e0 di manutenzione molti sono gli esemplari arrivati fino ai nostri giorni. Nel 2009 sono oltre 100, tra Taylor J-2 e Piper J-2, ancora registrati nell'aviazione civile statunitense, la quasi totalit\u00e0 da ritenere ancora in condizioni di volo.\nMolti anche quelli esposti in strutture museali in Australia, in Nuova Zelanda, nel Regno Unito e negli Stati Uniti d'America."}
{"id": "2538044", "revid": "38120", "url": "https://it.wikipedia.org/wiki?curid=2538044", "title": "TuttoDante", "text": ""}
{"id": "2538048", "revid": "1543377", "url": "https://it.wikipedia.org/wiki?curid=2538048", "title": "Tambla", "text": "Tambla \u00e8 un comune dell'Honduras facente parte del dipartimento di Lempira.\nIl comune venne istituito nel 1896 con parte del territorio del comune di Tomal\u00e1."}
{"id": "2538060", "revid": "125238323", "url": "https://it.wikipedia.org/wiki?curid=2538060", "title": "Hector Hammond", "text": "Hector Hammond \u00e8 un personaggio dei fumetti DC Comics. Supercriminale dell'universo DC, \u00e8 principalmente uno dei nemici di Lanterna Verde. Il personaggio fu creato da John Broome e Gil Kane, e originariamente comparve in \"Lanterna Verde\" (vol.2) n. 5 (marzo - aprile 1961). A differenza di molti supercriminali, Hammond non utilizza un alias.\nBiografia del personaggio.\nHammond \u00e8 un criminale insignificante in fuga dalla legge quando scopre il frammento di una strana meteora in un bosco (il resto della meteora che cadde in Africa, super evolse Gorilla Grodd e gli altri gorilla di Gorilla City). Osservando le radiazioni provenienti dalla meteora causare una veloce crescita delle piante, Hammond decise di rapire quattro scienziati ed esporli alla meteora. Le radiazioni accrebbero le loro facolt\u00e0 mentali ma ebbero un forte impatto sulla loro volont\u00e0. Hammond costrinse gli scienziati ad utilizzare il loro alto intelletto per costruire nuove invenzioni, che vendette per il proprio profitto.\nHammond divenne presto una celebrit\u00e0 alla ricchezza acquisita. La Lanterna Verde Hal Jordan chiese ad un suo amico meccanico, Thomas Kalmaku, di prendere il ruolo di Lanterna Verde mentre lui avrebbe investigato su Hammond. Jordan cre\u00f2 un duplicato del costume e dell'anello per ingannare Hammond. Inconsapevole dell'impersonificazione, Hammond rap\u00ec Kalmaku, rub\u00f2 il suo anello e lo trasform\u00f2 in uno scimpanz\u00e9. Jordan si confront\u00f2 personalmente con Hammond in una battaglia tra anelli del potere che termin\u00f2 solo quando l'anello di Hammond fin\u00ec la sua carica, permettendo a Jordan di catturarlo e di ripristinare le sembianze di Kalmaku e le menti degli scienziati.\nHammond fece ritorno in \"Justice League of America\" n.14 (settembre 1962), dove progett\u00f2 di scappare di prigione e deliberatamente espose s\u00e9 stesso alla meteora. Le radiazioni causarono l'ingrossamento del suo cervello a dimensioni enormi, donandogli poteri psichici e immortalit\u00e0. Per contro, il suo corpo si atrofizz\u00f2 completamente e perse la capacit\u00e0 di parlare. Intrappolato in uno stato di immobilit\u00e0 completa, Hammond pu\u00f2 comunque utilizzare i suoi poteri psichici per controllare le menti altrui. Tent\u00f2 di rubare l'anello di Lanterna Verde, ma Jordan fece s\u00ec che l'anello perdesse la sua carica una volta che avesse lasciato il suo dito, dopodich\u00e9 Jordan rese Hammond incosciente.\nHammond \u00e8 il responsabile della creazione della Seconda Banda della Scala Reale in \"Justice League of America\" n.203 (giugno 1982). Hammond e la Gang vennero sconfitti quando il Dottor Martin Stein, una met\u00e0 del supereroe Firestorm, sottomette Hector al suo piano astrale.\nIn aggiunta al combattimento con Hal Jordan, Hammond combatt\u00e9 anche contro Alan Scott cos\u00ec come contro Kyle Rayner.\nDopo \"Green Lantern: Rebirth\".\nHammond riapparve quando Hal Jordan riprese il ruolo di Lanterna Verde. Recentemente, dopo la sua cattura e ulteriori esperimenti da parte dei gremlyns, gli alieni che inviarono la meteora e gli diedero i poteri, sembr\u00f2 aver recuperato la capacit\u00e0 di parlare senza utilizzare la telepatia.\nHammond comparve anche nello speciale \"Crisi infinita: Criminali uniti\", quando evase di prigione insieme ad altri supercriminali.\nOrigini segrete.\nHammond comparve anche in \"Origini segrete\", dove afferm\u00f2 di essere il ragazzo di Carol Ferris. Tuttavia nel numero successivo si scopre che \u00e8 soltanto un consulente privato della Ferris Aircraft e che lui e Carol andarono a pranzo insieme, secondo Carol, \"solo per affari\". Mentre ispezionava la navicella schiantata di Abin Sur, Hammond venne a contatto con frammento di meteorite nel reattore della navicella. Questo port\u00f2 ad una crescita maggiore del suo cervello, permettendogli di leggere le menti, incluse quelle di Carol Ferris e di Hal Jordan, e fu cos\u00ec che scopr\u00ec che quest'ultimo era Lanterna Verde. I suoi poteri mentali non permisero ad Hal di utilizzare il suo anello e fu fermato solo quando Sinestro inglob\u00f2 la sua testa in una bolla d'energia, tagliando la sua riserva d'aria. Nel numero 35 volle i poteri di un dio per vendicarsi di Hal Jordan.\nPoteri e abilit\u00e0.\nHector Hammond nel suo stato di genio dall'alto intelletto, possiede poteri telepatici e abilit\u00e0 telecinetiche che gli permettono addirittura di assorbire e redirigere mentalmente il plasma smeraldo dell'anello di Lanterna Verde."}
{"id": "2538062", "revid": "1543377", "url": "https://it.wikipedia.org/wiki?curid=2538062", "title": "Tomal\u00e1", "text": "Tomal\u00e1 \u00e8 un comune dell'Honduras facente parte del dipartimento di Lempira.\nIl comune risultava come entit\u00e0 autonoma gi\u00e0 nella divisione amministrativa del 1889."}
{"id": "2538063", "revid": "287204", "url": "https://it.wikipedia.org/wiki?curid=2538063", "title": "Tomala", "text": ""}
{"id": "2538064", "revid": "61051", "url": "https://it.wikipedia.org/wiki?curid=2538064", "title": "Piper J-2", "text": ""}
{"id": "2538065", "revid": "61051", "url": "https://it.wikipedia.org/wiki?curid=2538065", "title": "J-2 Cub", "text": ""}
{"id": "2538068", "revid": "61051", "url": "https://it.wikipedia.org/wiki?curid=2538068", "title": "J-2", "text": ""}
{"id": "2538069", "revid": "629745", "url": "https://it.wikipedia.org/wiki?curid=2538069", "title": "Capitano generale della Chiesa", "text": "Il capitano generale della Chiesa fu il comandante in capo \"de facto\" delle armate pontificie nel Medioevo. Tale ruolo era solitamente concesso a un nobile italiano che godesse di professionalit\u00e0 militare acclarata e di reputazione irreprensibile. Nel tempo divenne un incarico vero e proprio, trasmesso senza soluzione di continuit\u00e0 per diversi secoli. Diversamente dal capitano generale, il \"gonfaloniere della Chiesa\", oltre ad essere un cerimoniere onorario, era anche il responsabile della tattica militare da adottare in battaglia. Era tradizione per il Capitano generale della Chiesa portare un bastone da maresciallo, simbolo del comando, che veniva benedetto annualmente dal pontefice."}
{"id": "2538070", "revid": "767487", "url": "https://it.wikipedia.org/wiki?curid=2538070", "title": "Valladolid (Honduras)", "text": "Valladolid \u00e8 un comune dell'Honduras facente parte del dipartimento di Lempira.\nIl comune risultava come entit\u00e0 autonoma gi\u00e0 nel censimento del 1887."}
{"id": "2538078", "revid": "399", "url": "https://it.wikipedia.org/wiki?curid=2538078", "title": "Virginia (Honduras)", "text": "Virginia \u00e8 un comune dell'Honduras facente parte del dipartimento di Lempira.\nIl comune risultava come entit\u00e0 autonoma gi\u00e0 nella divisione amministrativa del 1889."}
{"id": "2538079", "revid": "150129", "url": "https://it.wikipedia.org/wiki?curid=2538079", "title": "Chiesa di San Bernardino (Amantea)", "text": ""}
{"id": "2538085", "revid": "834", "url": "https://it.wikipedia.org/wiki?curid=2538085", "title": "One (album Azad &amp; Kool Savas)", "text": ""}
{"id": "2538087", "revid": "287204", "url": "https://it.wikipedia.org/wiki?curid=2538087", "title": "Pilot Pen Tennis 2009", "text": "Il Pilot Pen Tennis 2009 \u00e8 stato un torneo di tennis giocato sul cemento.\n\u00c8 stata la 41\u00aa edizione del Pilot Pen Tennis, che fa parte della categoria ATP World Tour 250 series nell'ambito dell'ATP World Tour 2009, e della categoria Premier nell'ambito del WTA Tour 2009. \nIl torneo si \u00e8 giocato al Cullman-Heyman Tennis Center di New Haven nel Connecticut negli USA,\ndal 21 al 29 agosto 2009. \n\u00c8 stato il penultimo appuntamento delle US Open Series 2009.\nPartecipanti ATP.\nAltri partecipanti.\nGiocatori che hanno ricevuto una Wild card:\nGiocatori passati dalle qualificazioni:\nGiocatori Lucky loser:\nPartecipanti WTA.\nAltre partecipanti.\nGiocatrici che hanno ricevuto una Wild card:\nGiocatrici passati dalle qualificazioni:\nGiocatrici lucky loser:\nCampioni.\nSingolare maschile.\n Fernando Verdasco ha battuto in finale Sam Querrey, 6\u20134, 7\u201366.\nSingolare femminile.\n Caroline Wozniacki ha battuto in finale Elena Vesnina, 6\u20132, 6\u20134.\nDoppio maschile.\n Julian Knowle / J\u00fcrgen Melzer hanno battuto in finale Bruno Soares / Kevin Ullyett, 6\u20134, 7\u201363.\nDoppio femminile.\n Nuria Llagostera Vives / Mar\u00eda Jos\u00e9 Mart\u00ednez S\u00e1nchez hanno battuto in finale Iveta Bene\u0161ov\u00e1 / Lucie Hradeck\u00e1, 6\u20132, 7\u20135."}
{"id": "2538089", "revid": "1573940", "url": "https://it.wikipedia.org/wiki?curid=2538089", "title": "Euritermia", "text": "L'euritermia (dal greco , ampio, e , calore) \u00e8 la possibilit\u00e0 di alcuni esseri viventi (ad es. mammiferi e uccelli) di tollerare variazioni di temperatura anche forti. \u00c8 diffusa particolarmente nei pesci d'acqua dolce o in quelli marini delle acque superficiali, che si adattano con pi\u00f9 facilit\u00e0 alle escursioni termiche. Il fenomeno opposto \u00e8 la stenotermia."}
{"id": "2538090", "revid": "117311129", "url": "https://it.wikipedia.org/wiki?curid=2538090", "title": "Multi-Function Display", "text": "Il Multi-Function Display, comunemente abbreviato MFD e raramente tradotto in italiano con \"schermo digitale multifunzione\", \u00e8 uno schermo, a tubo catodico oppure a cristalli liquidi, che si trova in aeromobili che possiedono un sistema EFIS, atto a presentare informazioni di navigazione e dello stato dell'aeromobile secondo numerose possibili configurazioni. L'MFD \u00e8 una componente principale sia di velivoli militari che civili dotati di glass cockpit.\nStoria.\nI primi MFD furono introdotti negli abitacoli degli aeroplani militari, in particolare i caccia ad alte prestazioni. Il vantaggio di questo tipo di strumentazione \u00e8 rappresentato dalla loro compattezza rispetto a un equivalente analogico a lancette. Inoltre un MFD pu\u00f2 sostituire e integrare numerosi strumenti.\nNel 1976 la NASA esegue uno studio per valutare l'efficacia del MFD in ambito civile, risultato poi incrementare la situational awareness e migliorare la sicurezza del volo rispetto agli strumenti classici come l'HSI.\nNegli anni 80, Airbus \u00e8 stata una delle prime aziende a introdurre MFD nei propri aerei. Partendo dall'A300 che aveva una strumentazione analogica, si \u00e8 passato all'A310 che aveva un MFD limitato (i parametri dei motori erano ancora visualizzati con strumenti analogici), fino all'A320 emblema del glass cockpit e dotato di vari MFD. In modo simile \u00e8 possibile osservare l'evoluzione del Boeing 737, dalla versione 737-200 completamente analogica, poi successivamente migliorata grazie all'introduzione dell\"'advanced cockpit\" (ovvero di due MFD per la sola navigazione), al 737-NG dotato di due MFD completi e indipendenti.\nFunzioni.\nLa caratteristica degli MFD, come dice la parola stessa, \u00e8 quella di poter mostrare diversi parametri secondo la \"pagina\" scelta. Ad esempio, il C-17 utilizzato in molti aerei dell'aviazione statunitense (anche se ora considerato obsoleto) contiene le seguenti pagine:\nA partire dagli anni 2000, gli MFD di molti aerei hanno iniziato a integrare anche le checklist elettroniche."}
{"id": "2538091", "revid": "1226", "url": "https://it.wikipedia.org/wiki?curid=2538091", "title": "Mesoamericani", "text": ""}
{"id": "2538092", "revid": "486946", "url": "https://it.wikipedia.org/wiki?curid=2538092", "title": "Scrittura egizia", "text": ""}
{"id": "2538095", "revid": "38120", "url": "https://it.wikipedia.org/wiki?curid=2538095", "title": "Pinguini di Madagascar", "text": ""}
{"id": "2538098", "revid": "144796", "url": "https://it.wikipedia.org/wiki?curid=2538098", "title": "Lodovico Trevisan", "text": ""}
{"id": "2538100", "revid": "834", "url": "https://it.wikipedia.org/wiki?curid=2538100", "title": "Assassin (album Azad)", "text": ""}
{"id": "2538101", "revid": "592072", "url": "https://it.wikipedia.org/wiki?curid=2538101", "title": "Ocotepeque", "text": "Ocotepeque \u00e8 una citt\u00e0 dell'Honduras, capoluogo del dipartimento omonimo.\nFondato nel 1530, il comune risultava gi\u00e0 come entit\u00e0 indipendente nel censimento del 1701 ed ottenne lo \"status\" di citt\u00e0 nel luglio 1870."}
{"id": "2538112", "revid": "110157", "url": "https://it.wikipedia.org/wiki?curid=2538112", "title": "Bel\u00e9n Gualcho", "text": "Bel\u00e9n Gualcho \u00e8 un comune dell'Honduras facente parte del dipartimento di Ocotepeque.\nIl comune risultava gi\u00e0 come entit\u00e0 indipendente nel censimento del 1791."}
{"id": "2538114", "revid": "729019", "url": "https://it.wikipedia.org/wiki?curid=2538114", "title": "De Havilland DH.88", "text": "Il de Havilland DH.88 Comet fu un bimotore britannico realizzato dalla de Havilland negli anni trenta e vincitore della gara aerea MacRobertson Inghilterra-Australia tenutasi nel 1934. Durante la competizione l'aereo infranse diversi record aeronautici e fu successivamente utilizzato in un servizio pionieristico di posta aerea.\nStoria.\nSviluppo.\nNonostante i precedenti successi degli aerei britannici da gara, tra i quali la vittoria nella Coppa Schneider nel 1931, non esisteva nessun velivolo inglese in grado di vincere la gara aerea internazionale MacRobertson. Dato questo scenario, la de Havilland si offr\u00ec di produrre un mezzo in serie limitata e dalle alte prestazioni in grado di raggiungere i 322\u00a0km/h (200\u00a0mph) se fossero giunte almeno tre ordinazioni entro il febbraio del 1934. Il prezzo di vendita fu stabilito in 5.000 sterline ma non fu sufficiente a coprire i costi di sviluppo, pertanto nel 1935 la de Havilland offr\u00ec alla RAF un bombardiere ad alta velocit\u00e0 basato sul DH.88, ma l'offerta venne rifiutata.\nComunque sia, ricevuti i tre ordini, si inizi\u00f2 la costruzione del mezzo. Il telaio del velivolo fu realizzato in legno e ricoperto con compensato, mentre le ali furono rivestite con della tela. Nel lungo naso furono alloggiati i serbatoi del carburante mentre l'equipaggio era alloggiato in una cabina pi\u00f9 arretrata e che rimaneva in linea con la coda. I due motori furono i de Havilland Gipsy Six, gi\u00e0 utilizzati su aerei di linea come i de Havilland DH.86 Express e de Havilland DH.89 Dragon Rapide e modificati in maniera tale da avere un elevato rapporto di compressione. Le due eliche erano a passo variabile, da impostare prima del decollo e leggermente modificabili automaticamente durante il volo grazie ad un sensore di pressione. Questo aereo aveva anche un'altra novit\u00e0: aveva il primo carrello a rientrare negli scompartimenti siti sotto i motori, grazie ad una manovella vicino al quadro comandi.\nLa de Havilland riusc\u00ec a completare in tempo gli aerei e i voli di prova iniziarono sei settimane prima dell'inizio della gara. Il giorno di inizio della competizione i tre aerei furono schierati assieme agli altri diciassette partecipanti, tra i quali due nuovi Douglas DC-2 e due bombardieri Fairey Fox convertiti per la competizione.\nLa gara aerea MacRobertson.\nDH.88 Comet \"G-ACSP Black Magic\".\nDecoll\u00f2 il 20 ottobre alle 6:30 del mattino con a bordo Jim e Amy Mollison. Comp\u00ec un volo senza problemi fino a Baghdad e da qui raggiunse Karachi circa alle 10:00 del mattino del secondo giorno di gara, stabilendo il nuovo record di tempo sulla rotta Inghilterra-India. I problemi per i due coniugi iniziarono quando il carrello di atterraggio si rifiut\u00f2 di rientrare, pertanto dovettero ritornare a Karachi per le dovute riparazioni, qui persero altro tempo per l'impossibilit\u00e0 di volare di notte. Altro tempo fu poi perso quando fu loro comunicato di fermarsi a Jobbolpore per un rifornimento di carburante non previsto, ma qui i due non trovarono nessuno. Fecero comunque rifornimento utilizzando il comune carburante utilizzato dai bus del luogo, ma questo comport\u00f2 la rottura di un pistone, pertanto volarono fino ad Allahabad e si ritirarono dalla competizione.\nDH.88 Comet \"G-ACSS Grosvenor House\".\nIl G-ACSS apparteneva al signor A.O.Edwards, che lo ribattezz\u00f2 come l'albergo di sua gestione. L'equipaggio fu composto da Charles W.Scott e da Tom Campbell Black. Dopo i problemi dei coniugi Mollison, Scott e Black assunsero il comando e furono i primi ad arrivare a Allahabad. Incapparono in una violenta tempesta sul Golfo del Bengala ma riuscirono a raggiungere senza problemi Singapore 8 ore prima di un DC-2. Da qui proseguirono verso Darwin ma sopra il mar di Timor ebbero problemi con la pressione dell'olio motore che scese a zero, perdendo di conseguenza potenza. Ritornati a Darwin, ripararono il mezzo e ripresero la gara, continuando a volare con le spie della pressione dell'olio motore accese. Comunque proseguirono il volo in maniera impeccabile e dopo la tappa obbligata a Charleville, ove ripararono nuovamente il motore, giunsero al traguardo nell'ippodromo di Flemington a Melbourne alle 3:33 del pomeriggio (ora locale) del 23 ottobre. La durata ufficiale del volo fu di 71 ore e 18 secondi.\nDH.88 Comet \"G-ACSR\".\nIl terzo DH.88 partecipante alla gara venne finanziato da Bernard Rubin e fu pilotato da Owen Cathcart Jones e Ken Waller. Durante la competizione dovettero eseguire una seconda sosta imprevista a Baghdad, dopo aver riscontrato una grave perdita di olio. Persero molto tempo per le dovute riparazioni e raggiunsero Karachi assieme ai Mollison; al traguardo arrivarono quarti con un volo della durata di 108 ore e 14 minuti circa.\nDurante la competizione, Cathcart Jones e Waller effettuarono dei filmati della gara stessa e successivamente li riportarono in Gran Bretagna.\nIl dopo-gara.\nIl DH.88 Comet \"G-ACSR\", rinominato \"Reine Astrid\", trasport\u00f2 la posta natalizia tra Bruxelles e Kinshasa nel 1934. Successivamente fu venduto al governo francese e rinominato \"F-ANPY\"; fu impiegato sulla rotta Croydon-Le Bourget percorrendola in 52 minuti e stabilendo, di fatto, un nuovo record. In seguito fu utilizzato nel voli ad alta velocit\u00e0 tra Parigi-Casablanca e Parigi-Algeri.\nIl \"G-ACSP Black Magic\" fu venduto al Portogallo per essere utilizzato in un eventuale volo tra Lisbona e Rio de Janeiro. Registrato come CS-AAJ \"Salazar\", fu utilizzato diverse volte sulla rotta Lisbona-Londra che percorse in 5 ore e 17 minuti nel luglio del 1937.\nIl \"Grosvenor House\" fu equipaggiato con motori appartenenti alla seconda serie dei Gypsy Six e partecip\u00f2 a varie competizioni, stabilendo diversi record, sotto vari nomi diversi. Si piazz\u00f2 al quarto posto nella gara Istres-Damasco-Parigi e nello stesso anno stabil\u00ec un nuovo record di velocit\u00e0 sulla rotta di andata e ritorno da Citt\u00e0 del Capo, percorrendola in 15 giorni e 17 ore. Nel marzo 1938 comp\u00ec un volo di ritorno dalla Nuova Zelanda, percorrendo 42.567\u00a0km in 10 giorni, 21 ore e 22 minuti.\nAltri due Comet.\nUn quarto Comet, registrato come \"F-ANPZ\", fu realizzato per conto del governo francese; fu modificato inserendo uno scompartimento per la posta nel muso.\nIl quinto e ultimo Comet, nominato G-ADEF \"Boomerang\", fu costruito per conto di Cyril Nicholson e pilotato da Tom Campbell Black (che vol\u00f2 gi\u00e0 sul \"Grosvenor House\") e da J.C. McArthur nel tentativo di un nuovo record sulla rotta Londra-Citt\u00e0 del Capo. Raggiunsero Il Cairo con un volo record di 11 ore e 18 minuti, ma l'impresa venne abbandonata a causa di problemi all'olio.\nAerei sopravvissuti.\nIl \"Grosvenor House\" \u00e8 stato restaurato e riportato alle condizioni di volo che possedette durante la gara aerea MacRobertson ed \u00e8 oggi conservato nella collezione Shuttleworth, Inghilterra.\nIl \"Black Magic\" \u00e8 stato ritrovato nel 1979 in pessime condizioni nel Portogallo ed \u00e8 stato posto in restauro a Derby.\nGli altri due velivoli sono andati perduti: il \"G-ADEF\" precipit\u00f2 il 22 settembre del 1935 nel Sudan, mentre i G-ACSR e F-ANPZ sono stati distrutti durante un incendio a Istres, Francia, nel 1940.\nRepliche volanti.\nUna replica volate ed esatta del DH.88 Comet fu realizzata nel 1933 da Thomas W.Wathen di Santa Barbara, California. Siglato \"N88XD\" vola con i colori e la registrazione integrale del G-ACSS 'Grosvenor House'. Un altro esemplare \u00e8 realizzato dalla Croydon Aircraft Company, Nuova Zelanda."}
{"id": "2538119", "revid": "287204", "url": "https://it.wikipedia.org/wiki?curid=2538119", "title": "Newsweek Champions Cup and the Evert Cup 1998", "text": "La Newsweek Champions Cup and the Evert Cup 1998 \u00e8 stato un torneo di tennis giocato sul cemento. \n\u00c8 stata la 22\u00aa edizione del Torneo di Indian Wells, che fa parte della categoria ATP Super 9 nell'ambito dell'ATP Tour 1998, \ne della Tier I nell'ambito del WTA Tour 1998. \nSia il torneo maschile che quello femminile si sono giocati all'Indian Wells Tennis Garden di Indian Wells in California, \ndal 9 al 24 marzo 1998.\nCampioni.\nSingolare maschile.\n Marcelo R\u00edos ha battuto in finale Greg Rusedski 6\u20133, 6\u20137(15), 7\u20136(4), 6\u20134\nSingolare femminile.\n Martina Hingis ha battuto in finale Lindsay Davenport 6\u20133, 6\u20134\nDoppio maschile.\n Jonas Bj\u00f6rkman / Patrick Rafter hanno battuto in finale Todd Martin / Richey Reneberg hanno battuto in finale 6\u20130, 6\u20133\nDoppio femminile.\n Lindsay Davenport / Nata\u0161a Zvereva hanno battuto in finale Alexandra Fusai / Nathalie Tauziat 6\u20134, 2\u20136, 6\u20134"}
{"id": "2538120", "revid": "125833385", "url": "https://it.wikipedia.org/wiki?curid=2538120", "title": "Giovanni Maria Bellu", "text": "\u00c8 stato direttore del settimanale Left e del quotidiano regionale on line Sardinia Post, \u00e8 stato condirettore de \"l'Unit\u00e0\" e direttore ed editore del quotidiano cagliaritano \"Sardegna 24\".\nBiografia.\nGiovanni Maria Bellu \u00e8 nato e cresciuto a Cagliari, da genitori originari della Barbagia e della Gallura. Dopo aver lavorato per anni a \"Tuttoquotidiano\" e a \"La Nuova Sardegna\", nel 1988 viene assunto dal quotidiano \"la Repubblica\". Per il quotidiano fondato da Eugenio Scalfari \u00e8 capo servizio del settore politica interna e, dal 1995, inviato speciale. In questa veste ha seguito importanti vicende nazionali e internazionali:\nda Gladio a Ustica, passando per la morte di Ilaria Alpi.\nNel 2001 ha individuato nei fondali marini al largo di Portopalo di Capo Passero il relitto del naufragio della F174, avvenuto nel dicembre del 1996 con circa 300 migranti a bordo. Dal suo libro pubblicato tre anni dopo nel 2017 va in onda su Rai 1 una miniserie di Giuseppe Fiorello dal titolo \"I fantasmi di Portopalo\" in cui il giornalista viene interpretato da Giuseppe Battiston.\nDall'agosto 2008 ha seguito Concita De Gregorio al quotidiano \"l'Unit\u00e0\", di cui \u00e8 stato condirettore.\nIl 24 settembre 2010 ha vinto a Roma la I edizione del premio di giornalismo \"L'isola che c'\u00e8\", riconoscimento assegnato a dieci giornalisti sardi, della carta stampata o della RAI - Radiotelevisione italiana, che lavorano a Roma.\nDal 1\u00ba luglio 2011 diventa il direttore del nuovo quotidiano cagliaritano \"Sardegna 24\". Dal 16-22 novembre dello stesso anno, di fronte alle difficolt\u00e0 finanziarie, ne diventa editore di maggioranza, e il 29 gennaio 2012 il quotidiano fallisce dopo solo sei mesi d'attivit\u00e0, con circa 25 collaboratori senza stipendio e strascichi giudiziari. Bellu ha accusato i precedenti editori di \"debiti nascosti\" e ha dichiarato che \"tornato in Sardegna dopo ventidue anni, non ho alcuna intenzione di andarmene\".\nIl primo ottobre del 2012 fonda il quotidiano on line Sardinia Post che all'inizio del 2014 supera i 50\u00a0000 fan su Facebook e il milione di pagine viste al mese. Nel 2013 \u00e8 eletto presidente nazionale dell'Associazione Carta di Roma che ha il compito di vigilare sulla corretta applicazione del codice deontologico per gli organi di informazione in materia di migranti, rifugiati e richiedenti asilo.\nNel marzo del 2014 ha assunto la direzione del settimanale Left. Si occupa di tematiche sociali per il sito Tiscali News.\nNel 2018, a causa di divergenze politiche sulla linea editoriale, si dimette dal quotidiano online Sardinia Post. Il giornale riteneva di dover mantenere una linea neutrale nei confronti di Matteo Salvini e il giornalista si rifiuta di mantenere questa posizione neutrale, soprattutto se si parla di xenofobia o altre discriminazioni; per questo decide di lasciare il giornale. \nNel 2021 pubblica presso l'editore Bompiani \"I bambini della luna\", reportage sulla vita di Angelo Di Carlo, noto come Sgargy, cinquantatr\u00e9 anni, militante ambientalista per tutta la vita, che si diede fuoco davanti alla Camera dei deputati l'11 agosto 2012. "}
{"id": "2538122", "revid": "22475", "url": "https://it.wikipedia.org/wiki?curid=2538122", "title": "Oratorio di San Giuseppe dei Falegnami", "text": "L'oratorio di San Giuseppe dei Falegnami \u00e8 un edificio di culto situato nel centro storico di Palermo. Il monumento occupa una porzione dell'area delimitata a nord dal vicolo Giuseppe D'Alessi che lo separa dalla Chiesa di San Giuseppe dei Teatini, \u00e8 adiacente al Convento dei Teatini della Casa dei Teatini. L'insieme del complesso monumentale dei Teatini costituisce il vertice del mandamento Palazzo Reale o Albergaria a ridosso della strada del Cassaro (odierno Corso Vittorio Emanuele), delimitato a oriente da Via Maqueda.\nStoria.\nL'attuale oratorio di San Giuseppe dei Falegnami fu originariamente fondato da due congregazioni: quella di Ges\u00f9, Giuseppe e Maria, e quella dei Servi del Santissimo Sacramento e Immacolata Concezione che gli attribuirono il titolo di \"Elevazione delle Quaranta Ore\". Nel 1805 fu per\u00f2 assegnato alla compagnia di San Giuseppe dei Falegnami (fondata nel 1499 e divenuta pi\u00f9 tardi compagnia), che gli diede il nome che porta ancora oggi.\nL'oratorio, di piccole dimensioni, \u00e8 impreziosito dagli stucchi realizzati all'inizio del Settecento da Giuseppe Serpotta, aiutato probabilmente da Procopio Serpotta (fratello e nipote del pi\u00f9 noto Giacomo) come ipotizza lo studioso Donald Garstang. Le numerose decorazioni comprendono: cornici, putti, medaglioni e festoni in cui si inseriscono gli affreschi tardo-settecenteschi. Lo stesso tema decorativo lo si ritrova nella volta a botte piuttosto bassa, sostenuta da pilastri corinzi; mentre alle finestre \u00e8 possibile ammirare coppie di angeli.\nDel ciclo di affreschi di Pietro Novelli del 1628 alcuni frammenti superstiti sono stati trasportati su tela e custoditi nella Galleria regionale di Palazzo Abatellis di Palermo.\nL'oratorio dei Falegnami \u00e8 reso ancora pi\u00f9 particolare dagli arredi lignei risalenti al XVII-XVIII secolo e tutt'oggi visibili al suo interno."}
{"id": "2538124", "revid": "1356", "url": "https://it.wikipedia.org/wiki?curid=2538124", "title": "Tiella", "text": "La ti\u00e8lla \u00e8 una specialit\u00e0 gastronomica diffusa, con notevoli varianti, in molte regioni d'Italia.\nIl termine \"ti\u00e8lla\" deriva dal latino \"tegella\" ed \u00e8 presente con varianti in molti dialetti (modenese \"tigella\", pugliese \"ti\u00e8dd'\", laziale e campano \"tiella\", abruzzese \"tijella\") per indicare un contenitore, una sorta di pentola dotata di coperchio, e per metonimia \u00e8 passato ad indicare varie pietanze che tradizionalmente venivano cotte in forno.\nIn alcune regioni la tiella consiste in una sorta di focaccia dalle piccole dimensioni, generalmente farcita prima della cottura, anche utilizzata come pane, quando priva di farciture; in altre consiste di ingredienti disposti a strati nella pentola, senza la sfoglia di farina ed acqua. \nAlla famiglia delle tielle appartengono la tigella o crescentina modenese, la tiella di Gaeta e la tiella barese."}
{"id": "2538128", "revid": "486946", "url": "https://it.wikipedia.org/wiki?curid=2538128", "title": "AC Legnano", "text": ""}
{"id": "2538134", "revid": "287204", "url": "https://it.wikipedia.org/wiki?curid=2538134", "title": "La fine del mondo", "text": ""}
{"id": "2538143", "revid": "1573940", "url": "https://it.wikipedia.org/wiki?curid=2538143", "title": "Argonauta argo", "text": "L'argonauta (\"Argonauta argo\" ) \u00e8 un mollusco cefalopode dell'ordine degli Ottopodi.\nElemento caratteristico della specie \u00e8 il dimorfismo sessuale: la femmina pu\u00f2 raggiungere i 20 cm di lunghezza, mentre il maschio non supera il centimetro.\nLa femmina secerne, durante il periodo fertile, un'ooteca calcarea, simile a una conchiglia, con pareti molto sottili, al pari della carta, in cui depone le uova fecondate."}
{"id": "2538145", "revid": "834", "url": "https://it.wikipedia.org/wiki?curid=2538145", "title": "Melchior Josef Martin Kn\u00fcsel", "text": "Biografia.\nFiglio di Melchior Josef, commerciante e di Bernhardine Brunner, ottenne il brevetto di avvocato nel 1838. Nel 1839 fu vicecancelliere del tribunale penale di Lucerna. Da molto giovane attivo in politica nelle file del partito liberale lucernese. Per questo partito fu eletto consigliere comunale della sua citt\u00e0 tra il 1845 e 1847, in seguito fu granconsigliere nel Canton Lucerna tra il 1847 e il 1855. Rappresent\u00f2 il suo Cantone in Consiglio nazionale dal 1854 al 1855, anno in cui fu nominato consigliere federale. La sua nomina avvenne dopo che Kasimir Pfyffer non ottenne la maggioranza nella votazione dell'11 luglio e che l'eletto Consigliere nazionale basilese Johann Jakob Stehlin eletto il giorno successivo, rinunci\u00f2 alla carica. Durante il ventennio in cui fu in carica diresse:\nCome liberale moderato fu spesso mediatore tra il suo partito e quello conservatore, durante il Kulturkampf si distanzi\u00f2 progressivamente dalle idee liberali, opponendosi a una via pi\u00f9 radicale su questo tema. Fu uomo pi\u00f9 di legge che di Stato evidenziando la sua doppia anima liberale e cattolica. Questa doppia sensibilit\u00e0 lo pose di fronte a conflitti di coscienza insormontabili che lo costrinsero alle dimissioni dalla carica di consigliere federale nel 1875. In seguito fu di nuovo eletto nel 1878 Consigliere nazionale ma nel 1881 sostenne le idee del partito conservatore in merito alla questione delle suore insegnanti e perse definitivamente il sostegno dei suo vecchio partito."}
{"id": "2538147", "revid": "767487", "url": "https://it.wikipedia.org/wiki?curid=2538147", "title": "Entering a New Ride", "text": "Entering a New Ride \u00e8 un album dei Big Audio Dynamite. Dopo un disaccordo con la loro nuova etichetta discografica, la \"Radioactive Records\", i B.A.D. decisero di pubblicare il loro ultimo album sul loro sito ufficiale."}
{"id": "2538148", "revid": "76963", "url": "https://it.wikipedia.org/wiki?curid=2538148", "title": "Heather Vandeven", "text": "\u00c8 stata scelta dalla rivista Penthouse come \"Pet of the Month\" nel gennaio 2006 e \"Pet of the Year\" nel 2007.\nBiografia.\nHeather nasce a Hollywood, Los Angeles e frequenta le scuole superiori a Santa Rosa (California). Aveva un fisico molto atletico, riuscendo a correre la distanza di un miglio in sette minuti ed inoltre passava molto tempo sullo skateboard. Tuttavia il suo fisico ha avuto uno sviluppo tardivo, cominciando a svilupparsi dall'et\u00e0 di 15 anni, al punto di confessare che utilizzava reggiseni imbottiti. Dopo aver conseguito il diploma all'et\u00e0 di 17 anni, Heather ha servito l'esercito americano per due anni e mezzo, dove ha lavorato nel reparto ispezioni degli alimenti. Ha una laurea in pedagogia presso la Southern Illinois University e ha lavorato per un master in nutrizione nell'autunno del 2006.\nHeather Vandeven \u00e8 stata nominata Penthouse Pet of the Month nel gennaio 2006, e poi \u00e8 stata scelta come Pet of the Year per il 2007.\nNell'agosto 2007, \u00e8 apparsa nel programma televisivo \"On the Lot\" sul canale FOX nel cortometraggio di Adam Stein \"Army Guy\".\nHeather appare come fidanzata di un giocatore-pugile nel ruolo dell'inviata di un documentario nel gioco \"Don King Presents: Prizefighter\" della 2K Sports,\nuscito in America il 10 giugno 2008. Inoltre appare nel ruolo di se stessa nella commedia del 2008 \"College\", con Valentina Vaughn.\nHeather Vandeven faceva parte del Team Penthouse in Drambuie Pursuit il cui scopo era compiere 4 percorsi attraverso le Highlands scozzesi."}
{"id": "2538153", "revid": "38120", "url": "https://it.wikipedia.org/wiki?curid=2538153", "title": "La fin du monde", "text": ""}
{"id": "2538154", "revid": "1305772", "url": "https://it.wikipedia.org/wiki?curid=2538154", "title": "Pleasure to Burn", "text": ""}
{"id": "2538168", "revid": "110157", "url": "https://it.wikipedia.org/wiki?curid=2538168", "title": "Don't Shoot Me Santa", "text": "Don't Shoot Me Santa \u00e8 una canzone della band The Killers. La canzone fu pubblicata come singolo il 27 novembre 2007 solo per il download.\nVideo.\nNel video Brandon Flowers \u00e8 stato legato ad una sedia con ghirlande natalizie da Babbo Natale e lo implora di lasciarlo andare, ma l'altro dice che non c'\u00e8 nient'altro da fare se non eliminare il cantante una volta per tutte, sparandogli.\nMentre il dialogo tra i due va avanti gli altri Killers si travestono da abeti nani e salvano Brandon mentre Babbo Natale \u00e8 indaffarato a scavare la fossa per la sua vittima.\nI quattro scappano da Babbo Natale rubandogli la macchina e quasi sgommando nella partenza.\nIl video si chiude con Babbo Natale che seppellisce le quattro marionette con le facce dei The Killers appiccicate sopra."}
{"id": "2538171", "revid": "339392", "url": "https://it.wikipedia.org/wiki?curid=2538171", "title": "Multi-function display", "text": ""}
{"id": "2538172", "revid": "339392", "url": "https://it.wikipedia.org/wiki?curid=2538172", "title": "Multifunction display", "text": ""}
{"id": "2538174", "revid": "1573940", "url": "https://it.wikipedia.org/wiki?curid=2538174", "title": "Chiesa di Santo Stefano (Roma)", "text": "La chiesa di Santo Stefano protomartire \u00e8 una chiesa di Roma, nel quartiere Tuscolano, in via di Torre del Fiscale.\nStoria.\nEssa fu costruita tra il 1954 ed il 1955. Prende il nome dall'antica basilica dedicata al medesimo santo, fatta costruire da Leone Magno (met\u00e0 del V secolo), i cui ruderi sono visibili nel vicino parco archeologico delle Tombe di via Latina.\nLa chiesa \u00e8 sede parrocchiale, istituita dal cardinale vicario Clemente Micara il 31 luglio 1954 con il decreto \"Pastoris aeternis\".\nLa chiesa fu visitata da papa Paolo VI il 10 aprile 1966 (come ricorda una lapide all'esterno della chiesa) e da papa Giovanni Paolo II il 26 aprile 1998.\nDescrizione.\nLa chiesa, edificata a pianta rettangolare, presenta sull'altare maggiore una statua in ceramica che raffigura colui che la Chiesa cristiana ritiene essere il primo martire della sua storia, santo Stefano, ucciso il giorno di Pentecoste, come raccontato negli Atti degli apostoli.\nAll'esterno, sopra il portone d'entrata, \u00e8 posta un'altra raffigurazione del santo, un dipinto di \"Santo Stefano fra due palme\": nell'iconografia cristiana le palme simboleggiano il martirio. L'edificio \u00e8 affiancato da un campanile a vela."}
{"id": "2538176", "revid": "716642", "url": "https://it.wikipedia.org/wiki?curid=2538176", "title": "Real Uni\u00f3n Club de Ir\u00fan", "text": "Il Real Uni\u00f3n Club de Ir\u00fan, chiamato comunemente Real Uni\u00f3n, \u00e8 una societ\u00e0 calcistica spagnola con sede a Ir\u00fan, nei Paesi Baschi. Gioca nella \"Primera Divisi\u00f3n RFEF\", la terza serie del campionato spagnolo.\nIl club, ritenuto tra quelli \"storici\" in quanto cofondatore del campionato spagnolo, ha vinto per quattro volte la Coppa del Re. Il declino cominci\u00f2 nei primi anni '30 con l'avvento del professionismo: da allora il club sprofond\u00f2 nelle categorie inferiori."}
{"id": "2538177", "revid": "1442080", "url": "https://it.wikipedia.org/wiki?curid=2538177", "title": "Newsweek Champions Cup and the Evert Cup 1998 - Singolare maschile", "text": "Il singolare del Newsweek Champions Cup and the Evert Cup 1998 \u00e8 stato un torneo di tennis facente parte dell'ATP Tour.\nMarcelo R\u00edos ha battuto in finale Greg Rusedski 6\u20133, 6\u20137 (15\u201317), 7\u20136 (7\u20134), 6\u20134.\nTeste di serie.\nLe prime 8 teste di hanno ricevuto un bye per il 2\u00ba turno"}
{"id": "2538178", "revid": "1318658", "url": "https://it.wikipedia.org/wiki?curid=2538178", "title": "Antonio Sabatelli", "text": "Biografia.\nAntonio Sabatelli (era uso firmare le sue opere \u00abSaba-telli\u00bb), pittore, scultore e ceramista, considerato uno dei pi\u00f9 brillanti esponenti del panorama artistico nazionale degli anni cinquanta, sessanta e settanta, \u00e8 nato ad Albisola nel 1922.\nLa formazione e gli anni giovanili.\nCresciuto in una famiglia dedita alla ceramica (il nonno era Giuseppe Piccone fondatore della fabbrica Piccone) cominci\u00f2 sin da bambino a lavorare con l'argilla e a 14 anni va da Tullio Mazzotti e da Bianco per affinare la tecnica.\nDopo questa prima formazione nella sua citt\u00e0 natale, nel 1938 scappa di casa e si trasferisce a Torino, dove conosce Persico, Levi e diviene allievo di Luigi Spazzapan, l'artista che pi\u00f9 di tutti ritiene interessante siccome non fa mostre, non vende quadri e rifugge da tutti gli \u00abismi\u00bb del suo tempo.\nNel '40 si sposta a Milano, dove diviene amico dello scultore Luigi Broggini e nel frattempo, conseguita la licenza liceale. Si iscrive dapprima alla facolt\u00e0 di medicina e, successivamente, a quella di architettura. Scoppiata la seconda guerra mondiale e vi partecipa arruolato come sottufficiale nella Regia Marina.\nNel dopoguerra approda a Parigi. Qui frequenta artisti e letterati: Camus, Caffi, Salvemini e Sartre. Insegna ceramica nei corsi organizzati dall'Istituto Italiano di Cultura.\nGrande viaggiatore, si reca in Paesi Bassi, Svizzera, Inghilterra, Germania e Cina.\nAnni sessanta: il ritorno ad Albisola.\nRitornato ad Albissola Marina, negli anni sessanta, stabilisce una collaborazione con le manifatture di Bianco d'Albisola e \"Isola Ceramiche\" di Tonino Tortarolo e Federico Anselmo.\nErano anni d\u00b4oro per le neo avanguardie della ceramica, come veicolo espressivo: ad Albisola era arrivato Lucio Fontana, che dimorava vicino a Pozzo Garitta. Nel 1957 si inaugura la prima mostra collettiva che riunisce soltanto Fontana, Sassu, Fabbri, Reggiani e Siri. Per la prima volta appare il logo realizzato e offerto al circolo degli artisti da Antonio Sabatelli.\nDopo di allora sono numerose le iniziative che Sabatelli realizza e indimenticabile per Albissola rimane la rassegna degli aquiloni dipinti dagli stessi artisti.\nFamoso ritrovo degli artisti erano i tavolini di Checchin, ove si incontravano artistiti come Aligi Sassu, Agenore Fabbri, Asger Jorn, Karel Appel, Roberto Crippa.\nAntonio Sabatelli difficilmente si aggregava a questi colleghi: pur facendo parte a pieno titolo di quel movimento, si manteneva in disparte. Questo all'insegna del suo temperamento anarchico e ribelle.\nNel 1961 prende parte al III Festival Albisolese della Ceramica svoltosi a Villa Gavotti.\nNel 1963 rientra tra i venti artisti-ceramisti che contribuiscono realizzazione del Lungomare degli Artisti di Albissola Marina, ove \u00e8 suo uno dei pannelli policromi. Nel medesimo anno concorre alla quinta edizione del Festival Albisolese.\nNel 1966, in occasione del 150\u00ba anniversario dell'incoronazione della Vergine di Savona, \u00e8 invitato da Tullio d'Albisola alla mostra \"Ceramiche omaggio a Nostra Signora di Misericordia\", per la quale e, Saba Telli realizza un grande piatto in terracotta decorata da smalti e ingobbi, dal titolo \"Madonna di Misericordia e il Beato Botta\".\nNegli anni successivi crea originali maioliche preso i forni della manifatture albisolesi, nella neonata \"San Giorgio ceramiche\" collabora solo poco tempo a causa del suo forte temperamento.\nNel 1969 espone, in coppia con il ceramista Ansgar Elde, nella mostra organizzata dalla Galleria 77 di Albissola Marina.\nAncora nel 1969 costituisce, grazie al supporto tecnico di Tonino Tortarolo e l'azione commerciale di Angelo Germano, la \"fornogalleria\" (laboratorio, fornace e galleria d'arte) \"La Ruota\u201d di Albissola Mare, avviando una produzione di prodotti monotipi d'artista e complementi architettonici e allestisce uno spazio riservato alle mostre, in cui vengono collocate opere di importanti ceramisti italiani e stranieri.\nL'abbandono dell'attivit\u00e0 artistica e le collaborazioni internazionali.\nLa bottega-galleria rimane attiva solo per alcuni anni, dopodich\u00e9 Saba Telli, spirito inquieto e iroso, intorno alla met\u00e0 degli anni settanta lascia la bottega.\nNon manca per\u00f2 di tenere collaborazioni con l'UNESCO e la cineteca di Parigi, fa anche il fotografo per la rivista \"Vogue\". Inoltre realizza importanti gioielli (ciondoli e anelli) presso varie oreficerie; Degni di nota sono gli accendini smaltati con tarocchi e segni zodiacali realizzati presso Cartier.\nNegli anni '70 (1971-1977) partecipa in veste di socio ordinario ai convegni internazionali della ceramica, per il centro ligure per la storia della ceramica di Albissola, a villa Faragiana.\nSul finire degli anni '70 intraprende un viaggio in crociera intorno al mondo e rientrato ad Albissola realizza numerose tele e ceramiche incentrate sul tema orientale \"Saba-Ming\".\nCol passare degli anni riduce sempre pi\u00f9 la produzione artistica ritirandosi nella grande Villa Irene dove negli anni '90 sfugge per miracolo ad un grave incendio che oltre a distruggere innumerevoli opere e i ricordi di una vita (vorace lettore possedeva migliaia di libri, collezionista di tappeti e ceramiche oltre a tutto ci\u00f2 che lo incuriosiva) rimane leggermente ustionato.\nLa morte e i riconoscimenti postumi.\nA causa di complicanze fisiche e all'et\u00e0 Antonio Sabatelli muore il 31 dicembre 2001.\nNel suo libro \u00abLe voci\u00bb, Anna Traverso, lo ricorda cos\u00ec: \u00abNon c\u00b4\u00e8. \u00c8 uscito urlando ingiurie a preciso indirizzo. lasciando sul cavalletto l'opera della sua vita incompiuta\u00bb.\nTra gli artisti della nuova generazione a lui ispirati: Gian Genta che ne ha conosciuto e condiviso il linguaggio ed Ivan Cuvato.\nNegli ultimi anni la sua attivit\u00e0 artistica \u00e8 stata rivalutata da numerose mostre istituzionali e private.\nNell'agosto 2008 la casa in cui per decenni ha vissuto l'artista (Villa Irene meglio nota come Villa Sabatelli) viene acquistata da un operatore immobiliare che presenta un progetto di demolizione dell'edificio e di riutilizzo della volumetria esistente per la realizzazione di miniappartamenti. il Comune di Albisola Superiore anche su richiesta di Italia Nostra richiede alla Soprintendenza dei beni culturali e ambientali della Liguria l'apposizione del vincolo monumentale sull'edificio che diventa bene tutelato dallo Stato nel 2009. A seguito dell'apposizione del vincolo viene bocciato il progetto di demolizione e villa Irene \u00e8 oggi oggetto di mero restauro conservativo.http://www.ivg.it/2010/11/albisola-ottenuto-il-vincolo-culturale-per-villa-sabatelli-non-sara-demolita/"}
{"id": "2538179", "revid": "547992", "url": "https://it.wikipedia.org/wiki?curid=2538179", "title": "Umberto Raho", "text": "Biografia.\nNato a Bari da padre italiano e madre bulgara, si laure\u00f2 in filosofia ed inizi\u00f2 a recitare in teatro dopo la fine della seconda guerra mondiale.\nCinema.\nNell'ottobre 1948 esord\u00ec nel mondo del cinema interpretando il sottocapo Luigi Serra nel film bellico \"Fantasmi del mare\", diretto dal regista pugliese Francesco De Robertis, interamente girato in un set allestito nell'Arsenale militare marittimo di Taranto.\nDopo un'altra partecipazione cinematografica a distanza di ben otto anni dalla prima in \"Giulietta e Romeo\" di Renato Castellani, prese a lavorare con continuit\u00e0 nel cinema a partire dal 1961. Dotato di una presenza scenica d'effetto, d'aspetto slanciato e severo, si trov\u00f2 a interpretare con credibilit\u00e0 anche il ruolo del \"cattivo\u201d. Partecip\u00f2 ad oltre un centinaio di film. La sua interpretazione migliore \u00e8 considerata quella del signor Zeno, il padre della protagonista, in \"Diario di una schizofrenica\" di Nelo Risi, tratto dal libro omonimo della psichiatra svizzera Marguerite S\u00e9ch\u00e9haye.\nTra le sequenze innovative che lo vedono protagonista \u00e8 nota la ripresa in soggettiva della caduta dalla finestra in \"L'uccello dalle piume di cristallo\" di Dario Argento, in cui interpreta Alberto Ranieri. Si ciment\u00f2 in tutti i generi, in prevalenza drammi, commedie, horror, western e spionaggio. Ricopr\u00ec molti ruoli anche in produzioni o coproduzioni estere, europee ed anche extra-europee (Messico e Usa). Lavor\u00f2 con quasi tutti i migliori registi italiani del tempo, talvolta doppiato da Nino Dal Fabbro.\nTelevisione.\nRecit\u00f2 anche in tv, ne \"L'inseguito\" di Claudio Fino (1956), poi in un episodio de \"L'anno della fame\" di Mario Landi (1961) e in \"Quartetto\" di Silvio Maestranzi (1974). Umberto Raho ebbe poi il ruolo dello psichiatra ne \"La bambola\", diretto da Mario Foglietti, il quarto dei film gialli della serie \"La porta sul buio\" (curata, prodotta e presentata da Dario Argento), trasmessi su Rai 1 nel settembre 1973. Recit\u00f2 inoltre in \"Extra\", regia di Daniele D'Anza (1976)\nTeatro.\nEsord\u00ec sulle scene il 30 marzo 1942 in \"Minnie la candida\", testo di Massimo Bontempelli, regia di Ruggero Jacobbi, al fianco di Anna Proclemer, al Teatro dell'Universit\u00e0 di Roma. Fra le interpretazioni teatrali successive, si ricorda quella ne \"L'avventura di Maria\", da un testo di Italo Svevo, a fianco di Gabriele Ferzetti e per la regia di Nanni Garella (1995)."}
{"id": "2538186", "revid": "88740", "url": "https://it.wikipedia.org/wiki?curid=2538186", "title": "Siciliana", "text": ""}
{"id": "2538193", "revid": "372624", "url": "https://it.wikipedia.org/wiki?curid=2538193", "title": "La Calvana", "text": ""}
{"id": "2538205", "revid": "834", "url": "https://it.wikipedia.org/wiki?curid=2538205", "title": "Christmas In My Heart", "text": ""}
{"id": "2538213", "revid": "599013", "url": "https://it.wikipedia.org/wiki?curid=2538213", "title": "Super Hits (Big Audio Dynamite)", "text": "Super Hits \u00e8 l'ultima raccolta dei Big Audio Dynamite, uscita il 4 maggio 1999."}
{"id": "2538221", "revid": "1573940", "url": "https://it.wikipedia.org/wiki?curid=2538221", "title": "Chiesa di San Giovanni Battista (San Fior)", "text": "La chiesa di San Giovanni Battista \u00e8 la parrocchiale di San Fior, in provincia di Treviso e diocesi di Vittorio Veneto; fa parte della forania Pontebbana.\nStoria.\nLa primitiva pieve sorse tra il V e VI secolo tra il fiume Codolo e l'attuale piazza Marconi, ove sorge il Municipio; tale chiesa aveva l'abside rivolta ad est, mentre la facciata, preceduta da portico, ad ovest. \nNel XV secolo furono edificati il presbiterio e il coro; nel 1835 la chiesa fu oggetto di un intervento di ampliamento.\nNel 1906 venne posta la prima pietra della nuova parrocchiale, disegnata da Vincenzo Rinaldo (l'autore della facciata della Chiesa dei Santi Rocco e Domenico a Conegliano); nel 1930 fu portato a termine l'edificio, neogotico e sovrastato da una grande cupola. La struttura venne costruita a partire dalla chiesa che le preesisteva, la cui facciata ottocentesca, rivolta verso il fiume Codolo, ancora si vede sul fianco destro, col suo portale cinquecentesco: infatti la chiesa, oggi, guarda verso la Pontebbana.\nDescrizione.\nEsterni.\nLa facciata a salienti dell'edificio novecentesco \u00e8 sovrastata da quattro pinnacoli e, al centro, da un'edicola contenente una statua settecentesca di San Gaetano, sotto la quale si apre un grande rosone con l'immagine vitrea della Madonna (1965).\nIl portale, messo in dialogo con lo spazio antistante attraverso cinque gradini, \u00e8 abbellito da una lunetta affrescata con un \"Battesimo di Cristo\", mentre ai lati sono disposte due bifore.\nAll'incrocio della navata centrale col transetto si alza una grande cupola neogotica.\nSul lato destro, all'altezza dell'abside e all'ingresso del cimitero, rimane la facciata della vecchia pieve, a capanna e tripartita da quattro lesene sovrastate da timpano. Il portale \u00e8 l'originale cinquecentesco, anch'esso timpanato; sopra di esso una nicchia e una lapide.\nInterni.\nL'interno presenta tre navate divise da archi a tutto sesto. Le pareti, di grande sobriet\u00e0, sono intonacate di bianco: a dar colore le finestre vitree con rappresentati gli apostoli (1965). \u00c8 dietro all'altare che si pone l'opera pi\u00f9 preziosa, vanto della comunit\u00e0 parrocchiale di San Fior: il \"Polittico di San Giovanni Battista\" del Cima da Conegliano, che si compone di otto parti all'interno di un cassettone ligneo. Nella tela centrale, quella pi\u00f9 grande, \u00e8 rappresentato il patrono San Giovanni Battista.\nLe quattro minori (che si dispongono ai lati del Battista) contengono a coppie otto santi protettori delle chiese legate territorialmente a quella sanfiorese; sotto, le tre raffigurazioni minori della predella, con episodi della vita del santo patrono.\nAltri due dipinti sono ai lati dell'altare: \"Ultima cena\" di anonimo cinquecentesco e \"Arcangelo Raffaele e Tobiolo\" di anonimo settecentesco.\nAltri lavori custoditi nella chiesa e degni di nota sono i seguenti:\nAnche l'interno della vecchia chiesa \u00e8 visibile, dopo il restauro del 1998: qui sopravvivono numerosi affreschi e opere risalenti al XV secolo e successivi. Dal 2012 la cappella ospita, in una nuova teca, le spoglie della beata Maria Pia Mastena."}
{"id": "2538222", "revid": "695564", "url": "https://it.wikipedia.org/wiki?curid=2538222", "title": "Dig (Mudvayne)", "text": "Dig \u00e8 il primo singolo del gruppo musicale statunitense Mudvayne, estratto dal loro album di debutto \"L.D. 50\" e pubblicato nel 2000 dalla Epic Records.\nNel brano e nel video viene identificato tutto il loro stile, un metal veloce ed energico, un canto in growl quasi sempre presente in entrata, durante, e in uscita del ritornello. Si tratta del brano di maggior successo del gruppo."}
{"id": "2538224", "revid": "767487", "url": "https://it.wikipedia.org/wiki?curid=2538224", "title": "Grand Prix Hassan II 1998", "text": "Il Grand Prix Hassan II 1998 \u00e8 stato un torneo di tennis giocato sulla terra rossa.\n\u00c8 stata la 14\u00aa edizione del Grand Prix Hassan II,\nche fa parte della categoria International Series nell'ambito dell'ATP Tour 1998.\nSi \u00e8 giocato al Complexe Al Amal di Casablanca in Marocco, dal 23 al 30 marzo 1998.\nCampioni.\nSingolare.\n Andrea Gaudenzi ha battuto in finale \u00c1lex Calatrava 6-4, 5-7, 6-4\nDoppio.\n Andrea Gaudenzi / Diego Nargiso hanno battuto in finale Cristian Brandi / Filippo Messori 6-4, 7-6"}
{"id": "2538227", "revid": "146644", "url": "https://it.wikipedia.org/wiki?curid=2538227", "title": "Giorno della Civetta", "text": ""}
{"id": "2538230", "revid": "228587", "url": "https://it.wikipedia.org/wiki?curid=2538230", "title": "Discografia delle The Supremes", "text": "Questa pagina contiene la discografia del gruppo musicale statunitense The Supremes. Il gruppo ha avuto trentatr\u00e9 dei loro singoli all'interno della top 40 delle classifiche \"Billboard\", ventitr\u00e9 nella top ten sia degli Stati Uniti che del Regno Unito e dodici alla vetta della \"Billboard Hot 100\""}
{"id": "2538236", "revid": "173617", "url": "https://it.wikipedia.org/wiki?curid=2538236", "title": "Jack Kid Berg", "text": "La carriera.\nProfessionista dal 1924. Di famiglia ebraica, era famoso per combattere con la stella di David sui pantaloncini. Divenne noto anche per lo stile di vita ostentato e per le frequentazioni di personaggi famosi, come Mae West, o esponenti della malavita, come Jack Spot.\nBatt\u00e9 Tony Canzoneri e, nel 1930, conquist\u00f2 il titolo mondiale dei pesi superleggeri. Si trasfer\u00ec allora negli Stati Uniti e combatt\u00e9 con i migliori pesi leggeri e superleggeri statunitensi. Perse il titolo nel 1931 proprio contro Canzoneri, in un match valido anche per il titolo mondiale dei leggeri, in possesso dell'italo-americano. Perse poi la rivincita con Canzoneri ma batt\u00e9 Kid Chocolate in un match non valido per il titolo. In seguito ottenne due sconfitte con gli italiani Cleto Locatelli e Aldo Spoldi.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo."}
{"id": "2538248", "revid": "339392", "url": "https://it.wikipedia.org/wiki?curid=2538248", "title": "Cruz Vermelha de Angola", "text": ""}
{"id": "2538250", "revid": "709565", "url": "https://it.wikipedia.org/wiki?curid=2538250", "title": "Banda della Scala Reale", "text": "La banda della Scala Reale (\"Royal Flush Gang\") o GSR sono un gruppo di personaggi immaginari della DC Comics. Comparvero per la prima volta in \"Justice League of America\" n. 43 nel marzo del 1966 sotto il comando del professor Amos Fortune.\nStoria.\nLa banda della Scala reale sono un gruppo di super criminali vestiti da carte da gioco i cui piani vengono solitamente sventati dai supereroi nei quali si imbattono. I loro nomi in codice si basano sulla scala reale presente nel gioco di carte del poker, Asso, Re, Regina, Fante e Dieci.\nLa prima banda.\nL'originale banda della Scala Reale era la banda d'infanzia del Professor Amos Fortune. Con quest'ultimo nel ruolo di Asso, combatterono contro la Justice League in due occasioni, utilizzando la tecnoglia di \"stellarizzazione\" per l'alterazione della fortune di Fortune per sapere il risultato della loro battaglia contro la League. Dopo che Fortune abbandon\u00f2 la banda, tentarono di rubare dei dipinti che secondo loro contenevano indizi che avrebbero condotto ad un tesoro nascosto, ma furono fermati dal Joker (\"Joker\" n. 6). La maggior parte di loro, in seguito, abbandon\u00f2 la carriera criminale sebbene il Fante si un\u00ec per un breve periodo ala Societ\u00e0 segreta dei supercriminali con il nome di \"Hi-Jack\". La banda di Fortune indossava costumi basati sui vestiti del club. Nelle pagine di \"JLA Classified\" fu rivelato che l'originale banda della Scala Reale si riun\u00ec per combattere la Justice League dell'\"Era Detroit\" e i loro successori della seconda banda. In questa battaglia tutti i membri originali della banda rimasero uccisi.\nLa seconda banda.\nLa Seconda banda della Scala Reale fu messa insieme dal nemico di Lanterna Verde, Hector Hammond, in \"Justice League of America\" n. 203. Hammond guid\u00f2 il gruppo sotto il nome di \"Wildcard\". Questa versione indossava costumi basati sul simbolo delle \"Picche\". La banda si divise e ogni membro ebbe una carriera criminale diversa prima di riunirsi, senza Hammond. Furono assoldati due volte da Maxwell Lord come parte della sua manipolazione della Justice League International. Pi\u00f9 tardi, vennero riorganizzati e si ri-attrezzati da un successore del criminale nemico di Alan Scott, il Giocatore, che si mascherava da Joker.\nI membri erano:\nAnche il Re, la Regina e il Dieci avevano delle pistole laser. La banda volava su carte da gioco volanti. Nell'apparizione della banda nel cartone animato \"Teen Titans\", il Dieci organizz\u00f2 una fuga con \"I Piccoli Indiani di Dieci\", una banda di ladri vestiti da carte da gioco partenti dal Due fino al Nove di Picche e armati di archi e frecce truccate.\nLa terza banda.\nIn \"Superman: The Man of Steel\" n. 121 si scopr\u00ec che la banda della Scala Reale si era estesa. La banda della Scala Reale era ormai un'organizzazione che raggiungeva tutta l'America, con membri nelle pi\u00f9 grandi citt\u00e0. Invece di cinque membri, ogni \"cellula\" ne aveva cinquantadue, divisi in quattro unit\u00e0 guidate dalle \"Corti delle Carte\". Ogni membro aveva un valore da carta da gioco e quelli che aumentavano o diminuivano nella stima della banda ottenevano o perdevano un punto. Da notare, il padre di Stargirl era un \"Due\"; dopo averlo battuto, cambi\u00f2 la sua identit\u00e0 da Star-Spangled Kid a Stargirl in \"JSA:All-Star\".\nRecentemente, in \"Crisi infinita\" n. 2, il Joker tortur\u00f2 e uccise il comandante di una cellula locale della banda della Scala Reale di una citt\u00e0 non bene identificata, dopo essere stato respinto dalla Societ\u00e0 per la sua \"instabilit\u00e0\". Il Re fu l'unico rimasto vivo e si prese gioco del Joker per essere stato respinto. Joker uccise il Re con una scossa elettrica direttamente sul volto. La banda uccisa venne lasciata tra le rovine di un casin\u00f2.\nUn'altra cellula della versione estesa, questa nella versione di una banda di strada, apparve come membro della Societ\u00e0 in \"Villains Reunited\" e molti dei membri comparvero anche in altri fumetti. Non \u00e8 spiegat il legame fra la terza Banda e i suoi predecessori e successori.\nLa quarta banda.\nUna nuova versione della banda della Scala Reale comparve in \"Justice League of America\" (vol. 2) n. 35. Questa versione agisce sotto l'autorit\u00e0 di Amos Fortune, che viene chiamato dagli altri membri \"Wild Card\". C'\u00e8 un gruppo principale formato da cinque membri in costume (i cui costumi si basano sulle Picche), pi\u00f9 membri in aggiunta senza costume. I membri possono crescere di grado numerico come ricompensa per i loro successi, o essere \"distribuiti\" a discrezione di Wild Card. Sebbene il sistema di stato del mazzo di questo gruppo sia simile a quello della Terza banda, contiene numerose differenze: Fortune, come poc'anzi accennato, \u00e8 il capo della banda, ma non ha connessioni con la Seconda o la Terza versione; piuttosto che \"cellule\" di 52 membri, questa banda sembra avere solo 52 membri in totale; in pi\u00f9, un membro menzion\u00f2 che c'erano quattro Regine nella banda, facendo intuire che ci fossero quattro gruppi in costume (Picche, Cuori, Quadri e Fiori) che lavorano sotto la direzione di Fortune.\nElseworld.\nNella serie \"Kingdom Come\" di Alex Ross e Mark Waid, il Re un membro del Fronte della Liberazione dell'Umanita di Lex Luthor. \u00c8 apparentemente separato dalla banda, ma porta un pacchetto di sigarette con la marca delle carte da gioco e parla per metafore, utilizzando detti e parole tirate fuori dai giochi di carte. C'\u00e8 anche un uomo nella prigione della Justice League che sembra essere una nuova versione dell'Asso di Picche. Secondo la forma romanzata di Elliot S. Maggin, il Re \u00e8 un immortale ed \u00e8 il protetto di Vandal Savage. Nel crossover \"JLA/Avengers\", il gruppo compare come aiutanti di Krona che attaccano Freccia Verde e Occhio di Falco.\nAltri media.\nTelevisione.\n\"La Squadra con i superpoteri: I Guardiani della Galassia\".\nIn \"La Squadra con i superpoteri: I Guardiani della Galassia\", la banda della Scala Reale compare nell'episodio \"The Wild Cards\". Sono un quartetto di ladri reclutati dal misterioso Asso (non un androide). Asso si rivel\u00f2 essere non solo in combutta con Darkseid, ma anche con il Joker, come dedotto pi\u00f9 in l\u00e0 da Batman quando cap\u00ec che nel castello di carte del Joker mancava la sua carta preferita, quella con il disegno di un joker, per l'appunto. Alla fine dell'episodio, il Dieci cambi\u00f2 squadra e il resto della banda e il Joker furono catturati.\n\"Batman of the Future\".\nNella serie \"Batman of the Future\", il nuovo Batman si ritrov\u00f2 faccia a faccia con una nuova versione della banda, che sembrava essere una famiglia. Usavano tutti per lo pi\u00f9 armi tecnologicamente avanzate. La famiglia Walker sono il Re e la Regina (pi\u00f9 in l\u00e0 doppiata dall'attrice Sarah Douglas), loro figlio Jack \u00e8 il Fante e la loro figlia Melanie \u00e8 il Dieci. Questa versione della banda ricalca il gruppo creato da Hector Hammond, con le loro carte da gioco volanti e in cui l'Asso era un androide. Si capisce che il crimine fa parte della famiglia: nell'episodio \"Un riscatto da re\", si rivela che l'ex Re era il padre della regina corrente, con la formazione di una nuova banda ogni nuova generazione. Melanie Walker/Dieci aveva anche una cotta per Terry McGinnis, creando lo stesso conflitto esistente tra Batman e Catwoman, cos\u00ec che Bruce Wayne mise fine alla relazione. Le attivit\u00e0 della banda finirono nel secondo episodio quando l'Asso venne distrutto e si svel\u00f2 che il Re aveva una relazione con la segretaria di Paxton Powers. Jack fu arrestato e in seguito rilasciato dal carcere sulla parola e and\u00f2 a lavorare nello stesso ristorante in cui lavorava sua sorella. Nei fumetti, \u00e8 poi rivelato che Dieci torn\u00f2 in azione come alleata di Batman, dopo aver scoperto la sua identit\u00e0.\n\"Justice League\" e \"Justice League Unlimited\".\nLa banda della Scala Reale compare \"Justice League\" e nella serie seguente \"Justice League Unlimited\". La prima incarnazione della banda, che comparve nel doppio episodio \"Wild Cards\" (inedito in Italia), \u00e8 un gruppo di teenager dai poteri sovrannaturali addestrati dal governo, a cui fu dato il tema dal Joker. Il gruppo si basa sulla falsariga dei protagonisti della serie animata \"Teen Titans\", avendo aspetto simile e stessi doppiatori. L'Asso, una ragazza di nome Ace (l'unica di cui si sa del suo passato: con fenomenali poteri psichici, Ace fece impazzire i suoi genitori appena nata. In giovane et\u00e0, fu portata di forza in una base della Cadmus, dove i suoi poteri furono bloccati da un anello particolare), poteva creare illusioni e portava la gente alla pazzia solo guardandola, anche attraverso l'etere, il Re poteva creare raggi di fuoco, la Regina poteva manipolare il ferro, il Fante aveva un corpo estremamente elastico e il Dieci era invulnerabile e aveva la super forza (non sentiva dolore e la sua forza era pari a quella di Superman). Il Joker li utilizz\u00f2 per creare un reality show a Las Vegas, usandoli come ostacoli mentre la League ispezionava la citt\u00e0 in cerca di esplosivi. Tutto ci\u00f2 si rivela essere un mezzo per fare audience cos\u00ec, l'Asso avrebbe potuto rendere matte le tutte le persone che avrebbero guardato anche solo di sfuggita lo schermo (eccetto Joker, dicendo che con lui, la follia non ha effetto, dato che \u00e8 gi\u00e0 pazzo). Batman, non ancora influenzato da Ace, come gli altri, attacca il Joker, ma Ace lo fissa, facendolo cadere nella folle trance. Con un ultimo sforzo, Batman prende quindi un anello di controllo mentale nella tasca del Joker con la quale controllava Ace. Ora libera e furiosa, l'Asso usa i suoi poteri contro il Joker, portandolo alla catatonia per un breve periodo, per poi scomparire. Il resto della banda, invece, venne catturata.\nUn'altra incarnazione della banda compare in un flashback dell'episodio della serie \"Justice League Unlimited\" \"Epilogo\". I poteri dell'Asso si sono evoluti al punto che pu\u00f2 distorcere la realt\u00e0, cos\u00ec che possa donare i suoi poteri a gente a caso nel tentativo di farsi degli amici, che per\u00f2 scelsero di voltarle le spalle e di utilizzare i loro nuovi poteri per il crimine. Il Re di quest'incarnazione appare come una testa enorme con arti piccoli che viaggia su un trono e lancia fuoco dagli occhi (citazione dal personaggio di MODOK della Marvel), la Regina era un travestito trasformato in una donna enorme dalla una forza smisurata, il cui disegno ricordava fortemente la Regina di cuori del cartone animato della Disney \"Alice nel Paese delle Meraviglie\", il Fante era un guerriero stile Samurai, mentre il Dieci era una bellissima donna con delle bellissime e lunghissime trecce che poteva utilizzare come fruste. Dopo la loro sconfitta da parte di alcuni membri della Justice League (tra cui Alata e Batman), Amanda Waller rivel\u00f2 che Ace stava morendo e che, con la sua morte, o la realt\u00e0 distorta sarebbe svanita, o sarebbe esplosa causando la morte di milioni di persone. Affid\u00f2 quindi a Batman un dispositivo per ucciderla prima che ci\u00f2 accadesse, ma lui, invece, decise di confortare la bambina nei suoi ultimi momenti, permettendole di morire serenamente senza ferire nessuno. La realt\u00e0 creata da Ace e i criminali da lei potenziati ritornarono alla normalit\u00e0 dopo la sua morte. Non \u00e8 poi chiaro se sia cos\u00ec o meno, ma pare che poi Batman, quando adott\u00f2 un dobermann randagio, lo ribattezz\u00f2 Asso in memoria della piccola Ace.\n\"Batman: The Brave and The Bold\".\nLa banda della Scala Reale compare per un istante in \"Batman:The Brave and The Bold\" nell'episodio \"Return of Fearsome Fangs\" con la voce dell'Asso doppiata a Diedrich Bader e il Fante da Edoardo Ballerini. Anche il Re e la Regina erano presenti ma non c'era traccia del Dieci. Il Fante ha un accento spagnolo e l'Asso \u00e8 il leader. Questa versione della banda fa ritorno ai gruppi di banditi del Vecchio West e combatte contro Jonah Hex. La scena d'apertura vede Jonah Hex catturato e la banda della Scala reale che pianifica di farlo a pezzi con l'aiuto di quattro cavalli. Batman lo libera e insieme riescono a fuggire.\n\"Arrow\".\nNella serie televisiva Arrow, la banda della Scala Reale appare come un gruppo di cinque intento a svaligiare una banca. Vestiti con abiti normali e maschere da hockey rappresentanti, per ognuno, una carta diversa della scala."}
{"id": "2538252", "revid": "110157", "url": "https://it.wikipedia.org/wiki?curid=2538252", "title": "Cholomon", "text": "Cholomon o Cholomontas (in greco antico: , greco moderno: \u03a7\u03bf\u03bb\u03bf\u03bc\u03ce\u03bd\u03c4\u03b1\u03c2) \u00e8 una montagna situata nella Calcidica settentrionale alta 1.165\u00a0m. s.l.m..\nIl monte Cholomon ha importanza per la conservazione di habitat di alcune famiglie di uccelli ed pertanto stato definito nel 2000 come Important Bird Area (IBA) con il codice GR033."}
{"id": "2538257", "revid": "352448", "url": "https://it.wikipedia.org/wiki?curid=2538257", "title": "Monte Cholomon", "text": ""}
{"id": "2538261", "revid": "228587", "url": "https://it.wikipedia.org/wiki?curid=2538261", "title": "Interlude", "text": "Interlude (\"interludio\" in lingua francese e in lingua inglese) pu\u00f2 riferirsi a:"}
{"id": "2538269", "revid": "1305772", "url": "https://it.wikipedia.org/wiki?curid=2538269", "title": "Condition Red", "text": ""}
{"id": "2538270", "revid": "991694", "url": "https://it.wikipedia.org/wiki?curid=2538270", "title": "Quarta serie", "text": ""}
{"id": "2538271", "revid": "101768", "url": "https://it.wikipedia.org/wiki?curid=2538271", "title": "Battering Ram", "text": "Battering Ram (\"ariete\" in lingua inglese) pu\u00f2 riferirsi a:"}
{"id": "2538275", "revid": "648716", "url": "https://it.wikipedia.org/wiki?curid=2538275", "title": "Pherkad", "text": "Pherkad (\"Gamma Ursae Minoris / \u03b3 Umi / \u03b3 Ursae Minoris / 13 UMI\") \u00e8 una stella nella costellazione dell'Orsa Minore; la sua magnitudine apparente \u00e8 pari a +3,00 e si trova a circa 480 anni luce dalla Terra.\nInsieme con Kochab, Pherkad forma la fine del mestolo del \"Piccolo Carro\". Il nome \"Pherkad\" deriva dall'arabo farqad \"vitello\", abbreviazione di \"a\u1e2bfa al farkadayn\", \"la fioca dei due vitelli\", Pherkad e Kochab. Il nome completo \"a\u1e2bfa al farkadayn\" \u00e8 poi passato a indicare la stella .\nInsieme, Pherkad e Kochab sono anche chiamate i \"guardiani del Polo.\"\nOsservazione.\nSi tratta di una stella situata nell'emisfero celeste boreale, avente una declinazione marcatamente settentrionale (+71\u00b0 50\u2032), il che la rende ben visibile dal nostro pianeta nelle regioni dell'emisfero nord della Terra, ove appare circumpolare a nord della latitudine +18\u00b0N; dall'emisfero sud risulta invece parzialmente visibile solamente per una piccola fascia vicino all'equatore, a nord della latitudine +18\u00b0S. Essendo di magnitudine apparente pari a 3,00, risulta facilmente osservabile ad occhio nudo, in un cielo non fortemente affetto da inquinamento luminoso.\nCaratteristiche.\nPherkad \u00e8 di classe spettrale A3Iab, il che la pone tra le supergiganti di tipo intermedio, anche se in alcune pubblicazioni viene classificata di tipo A3II-III, dunque a mezza via tra una gigante brillante ed una gigante. Ha una temperatura superficiale di circa ed una velocit\u00e0 di rotazione di oltre , ben 85 volte maggiore di quella del Sole. La sua luminosit\u00e0 \u00e8 1\u00a0100 volte quella del Sole, possiede un raggio 15 volte superiore e la sua massa \u00e8 circa .\n\u00c8 classificata come stella variabile Delta Scuti e la sua luminosit\u00e0 varia di 0,05 magnitudini in un periodo di 3,43 ore."}
{"id": "2538276", "revid": "599013", "url": "https://it.wikipedia.org/wiki?curid=2538276", "title": "Sergej Makarov (giavellottista)", "text": "Campione mondiale di specialit\u00e0 nel 2003, vanta anche due bronzi olimpici.\nBiografia.\nNato in una famiglia di sportivi, il padre di Makarov, Aleksandr Makarov, ha vinto la medaglia d'argento nel lancio del giavellotto alle Olimpiadi del 1980.\nNel 2002 a Sheffield realizz\u00f2 il suo record personale di 92,61 m. A causa della fortissima concorrenza da parte di Jan \u017delezn\u00fd, Steve Backley e altri importanti giavellottisti, Makarov non riusc\u00ec a vincere alcuna competizione a livello mondiale fino al 2003, quando divenne campione del mondo all'et\u00e0 di 30 anni.\nAi Mondiali di Osaka 2007 \u00e8 stato eliminato nel turno di qualificazione. Il suo miglior lancio \u00e8 stato di 78,22 m. All'inizio del 2008 si laure\u00f2 campione nazionale di giavellotto per l'ottava volta ma ai Giochi olimpici di Pechino il suo lancio di 72,47 m non fu sufficiente per qualificarsi in finale e si dovette quindi fermare al turno di qualificazione.\n\u00c8 sposato con Oksana Ovchinnikova, ex detentrice del record russo nel giavellotto femminile."}
{"id": "2538277", "revid": "320928", "url": "https://it.wikipedia.org/wiki?curid=2538277", "title": "Gamma Ursae Minoris", "text": ""}
{"id": "2538283", "revid": "62004", "url": "https://it.wikipedia.org/wiki?curid=2538283", "title": "Alexey Yakimenko", "text": ""}
{"id": "2538285", "revid": "30677", "url": "https://it.wikipedia.org/wiki?curid=2538285", "title": "Croix-Rouge Benin", "text": ""}
{"id": "2538286", "revid": "834", "url": "https://it.wikipedia.org/wiki?curid=2538286", "title": "Come dio comanda (album)", "text": ""}
{"id": "2538289", "revid": "326822", "url": "https://it.wikipedia.org/wiki?curid=2538289", "title": "Chiesa della Gancia", "text": ""}
{"id": "2538290", "revid": "547034", "url": "https://it.wikipedia.org/wiki?curid=2538290", "title": "Charley Burley", "text": "La International Boxing Hall of Fame lo ha ammesso i pi\u00f9 grandi pugili di ogni tempo.\nNel 2002 la rivista Ring Magazine lo ha inserito al 39\u00ba posto nella propria classifica dei primi migliori 80 pugili degli ultimi 80 anni.\nGli inizi.\nDi padre nero e madre bianca, divenne professionista dal 1936.\nLa carriera.\nFu uno dei migliori medi degli Anni '40, si batt\u00e9 con Fritzie Zivic, vincendo due dei tre incontri disputati, e anche con alcuni tra i migliori pesi mediomassimi e massimi di ogni tempo, come ad esempio Jimmy Bivins, Ezzard Charles, Archie Moore.\nNon ottenne mai una chance per il titolo mondiale, rimanendo perci\u00f2 poco noto. Era un peso welter, ma spesso combatteva anche con pugili di categoria superiore. Non solo pesi mesi o mediomassimi ma addirittura nel suo record risulta anche una vittoria prima del limite contro un peso massimo. Grande pugile dal punto di vista tecnico era tra l'altro dotato di un'incredibile difesa, assai difficile da penetrare.\nHa un totale di 98 match, di cui 83 vinti (50 per KO), 12 persi e 2 pareggiati. Non fu mai sconfitto per KO.\nUno dei pi\u00f9 grandi allenatori di tutti i tempi Eddie Futch 'allenatore personale di pugili del calibro di Joe Frazier, Ken Northon, Larry Holmes, Trevor Berbrick, oltre ad essere a stretto contatto a Detroit con altri nomi come Joe Louis e Sugar Ray Robinson, afferm\u00f2 che Burley fosse il miglior pugile che egli avesse mai visto. Persino un peso massimo come Elmer \"violent\" Ray, rimedi\u00f2 una brutta figura in una sessione di sparring. Non riusc\u00ec mai a colpire in pieno Burley, e se ne and\u00f2 via su tutte le furie.\nNel 1944 accett\u00f2 all'ultimo momento di sfidare uno dei pi\u00f9 grandi pugili della storia della boxe, Archie Moore(campione del mondo dei mediomassimi dal '52 al '62), e lo batt\u00e9 in maniera schiacciante infliggendogli ben 4 knockdown uno dopo l'altro. La mattina stessa del match Burley aveva anche lavorato in fabbrica.\nLo stesso Moore affermer\u00e0 che Burley fu il pi\u00f9 grande pugile che egli avesse mai incontrato sul ring. Il che \u00e8 tutto dire dato che egli combatt\u00e9, tra i tantissimi, anche contro Rocky Marciano e con Muhammad Al\u00ec, registrando in ben 25 anni di carriera il record attuale di vittorie per KO, ovvero 131."}
{"id": "2538291", "revid": "339392", "url": "https://it.wikipedia.org/wiki?curid=2538291", "title": "Bibliografia italiana completa di Isaac Asimov", "text": ""}
{"id": "2538295", "revid": "2519", "url": "https://it.wikipedia.org/wiki?curid=2538295", "title": "Macchia di Tatti - Berignone", "text": "La Macchia di Tatti - Berignone \u00e8 un sito di interesse comunitario, zona speciale di conservazione e zona di protezione speciale della Toscana, quasi interamente interna alla Riserva naturale Foresta di Berignone, dove la variet\u00e0 di ecosistemi, soprattutto boschi, permette la vita a numerose specie animali e vegetali. Nell'area emergono gli ambienti della macchia mediterranea, un bosco di rovere, detto \"macchia di Tatti\", e alcune zone lacustri. \nAl suo interno \u00e8 presente il \"masso delle fanciulle\", una formazione rocciosa particolare in una suggestiva area fluviale. "}
{"id": "2538301", "revid": "326822", "url": "https://it.wikipedia.org/wiki?curid=2538301", "title": "Spartan X", "text": ""}
{"id": "2538305", "revid": "287204", "url": "https://it.wikipedia.org/wiki?curid=2538305", "title": "Continuum (album)", "text": ""}
{"id": "2538306", "revid": "62004", "url": "https://it.wikipedia.org/wiki?curid=2538306", "title": "Sergey Makarov", "text": ""}
{"id": "2538311", "revid": "1305772", "url": "https://it.wikipedia.org/wiki?curid=2538311", "title": "Prototype", "text": "Prototype (prototipo) pu\u00f2 riferirsi a:"}
{"id": "2538313", "revid": "30677", "url": "https://it.wikipedia.org/wiki?curid=2538313", "title": "Botswana Red Cross Society", "text": ""}
{"id": "2538317", "revid": "1297989", "url": "https://it.wikipedia.org/wiki?curid=2538317", "title": "Collegiata di Sant'Isidoro", "text": "La collegiata di Sant'Isidoro (\"Colegiata de San Isidro\" o \"Colegiata de San Isidro el Real\", in lingua spagnola), \u00e8 una chiesa di Madrid, dedicata a sant'Isidoro, patrono della citt\u00e0.\nLa collegiata, situata in \"calle de Toledo\", \u00e8 stata cattedrale di Madrid, dal 1885 al 1993, anno in cui venne consacrata la cattedrale dell'Almudena.\nAl suo interno sono custodite le reliquie di sant'Isidoro e della sua sposa, santa Maria de la Cabeza.\nStoria.\nL'attuale collegiata di San Isidoro era originariamente la chiesa gesuitica di San Francesco Saverio, attigua al Collegio Imperiale della Compagnia di Ges\u00f9. Il progetto del tempio, che prende a modello la chiesa del Ges\u00f9 a Roma, si deve a Pedro S\u00e1nchez e risale al 1620; i lavori, a partire dal 1633, furono portati avanti dagli architetti Francisco Bautista e Melchor de Bueras e completati nel 1664, anche se la chiesa venne consacrata gi\u00e0 il 23 settembre 1651.\nNel 1767, con l'espulsione dei Gesuiti, la chiesa divenne collegiata. Due anni dopo, in coincidenza con la traslazione del corpo di sant'Isidoro, fino ad allora custodito nella chiesa di Sant'Andrea, la collegiata venne intitolata a \"san Isidro\". Successivamente vi furono portate anche le reliquie della sposa, santa Maria de la Cabeza.\nCon la costituzione della diocesi di Madrid, nel 1885, la collegiata assunse il ruolo di cattedrale, sino alla consacrazione della cattedrale dell'Almudena, nel 1993.\nNel 1936, durante la guerra civile spagnola, la chiesa venne danneggiata da un incendio doloso, come molte altre chiese spagnole in quegli anni. Durante i successivi lavori di restauro, diretti dall'architetto Javier Barroso, vennero completate le due torri campanarie, fino ad allora incompiute.\nDescrizione.\nLa monumentale facciata, in granito, presenta un corpo centrale, scandito da colonne di ordine corinzio, incorniciato dai due campanili ai lati. Al centro della facciata si trova il gruppo scultoreo raffigurante sant'Isidoro e santa Maria de la Cabeza.\nMolte delle numerose opere d'arte che ornavano la collegiata, andarono perdute in seguito all'incendio del 1936; tra le opere che si salvarono, sono da segnalare il sarcofago contenente le reliquie di sant'Isidoro e la tela raffigurante la Sacra Famiglia (\"Sagrada Familia\"), risalente al XVII secolo, opera di Sebasti\u00e1n de Herrera Barnuevo, custodita nella cappella del Pilar."}
{"id": "2538319", "revid": "30909", "url": "https://it.wikipedia.org/wiki?curid=2538319", "title": "Kain Fury", "text": ""}
{"id": "2538320", "revid": "262227", "url": "https://it.wikipedia.org/wiki?curid=2538320", "title": "Montechiarugnolo", "text": ""}
{"id": "2538321", "revid": "62004", "url": "https://it.wikipedia.org/wiki?curid=2538321", "title": "Vladimir Evgenijevi\u010d Krutov", "text": ""}
{"id": "2538327", "revid": "599013", "url": "https://it.wikipedia.org/wiki?curid=2538327", "title": "Harold Johnson (pugile)", "text": "La carriera.\nAfroamericano, nacque a Manayunk, un quartiere nord di Filadelfia. Divenne professionista nel 1946, a diciotto anni. Dopo ventiquattro match tutti vinti sub\u00ec la prima sconfitta di fronte ai pugni del grande Archie Moore, nel 1949. L'anno dopo accett\u00f2 di combattere, senza titolo in palio, contro il campione del mondo dei pesi massimi, Jersey Joe Walcott, che lo mise KO alla terza ripresa. Tra il 1951 e il 1952, combatt\u00e9 tre incontri consecutivi nuovamente contro Archie Moore, con un bilancio di una vittoria e due sconfitte, tutti ai punti.\nL'8 settembre 1953, in un match senza limite di peso, Johnson ottenne l'ottimo risultato di battere ai punti Ezzard Charles, grande avversario di Rocky Marciano per il titolo mondiale dei massimi. Il verdetto fu contrastato perch\u00e9 un giudice, sia pure per un solo punto, aveva visto vincitore Charles. \nL'anno dopo, al Madison Square Garden di New York, Johnson incroci\u00f2 nuovamente i guantoni contro Archie Moore che, nel frattempo, aveva conquistato la cintura mondiale dei mediomassimi. Il match, con il titolo in palio, fu ancora una volta appannaggio di Moore per knock-out tecnico alla quattordicesima ripresa. Fino a quel momento l'incontro, di grande intensit\u00e0, era sostanzialmente in equilibrio, con un giudice che vedeva Moore in concreto vantaggio, un altro Johnson avanti per un solo punto e il terzo pari con preferenza Moore. Al decimo round Johnson era riuscito ad atterrare Moore, per poi finire al tappeto al quattordicesimo. Pur rialzandosi al conto di quattro, fu dichiarato impossibilitato a proseguire dall'arbitro che assegn\u00f2 la vittoria al trentasettenne campione del mondo. L'ultimo round di questo match \u00e8 stato definito \"round of the year\" 1954 dalla rivista specializzata Ring Magazine.\nTra il 1956 e i primi mesi del 1963, Johnson combatt\u00e9 24 volte vincendo sempre. Non disdegn\u00f2 di combattere tra i pesi massimi, battendo Wayne Bethea, futuro giustiziere dell'italiano Francesco De Piccoli ed Eddie Machen, grande avversario di Sonny Liston. \nNel 1961, sconfiggendo Jesse Bowdry a Miami, Johnson conquist\u00f2 il titolo mondiale NBA dei pesi mediomassimi, reso vacante per mancata difesa entro i termini da parte di Archie Moore. Difese il titolo con successo battendo Von Clay ed Eddie Cotton. Il 12 maggio 1962, battendo con verdetto unanime Doug Jones, futuro avversario di Muhammad Ali, si aggiudic\u00f2 anche il titolo mondiale riconosciuto dalla Commissione Atletica dello Stato di New York e la rivista \"The Ring\", anch'esso vacante per il definitivo passaggio di Archie Moore ai pesi massimi. Johnson divenne cos\u00ec campione del mondo dei mediomassimi unanimemente riconosciuto. Difese ancora vittoriosamente il titolo battendo ai punti il tedesco Gustav Scholz per poi essere detronizzato da Willie Pastrano nel 1963.\nCombatt\u00e9 sino al 1968, con discreti risultati (7 vittorie e una sola sconfitta) per poi ritirarsi a quarant'anni d'et\u00e0, salvo un breve rientro nel 1971.\nNel 2002 la rivista Ring Magazine lo ha classificato all'80\u00ba posto in una propria classifica degli 80 migliori pugili degli ultimi 80 anni e l'International Boxing Hall of Fame lo ha ammesso fra i pi\u00f9 grandi pugili di ogni tempo."}
{"id": "2538329", "revid": "154575", "url": "https://it.wikipedia.org/wiki?curid=2538329", "title": "Veicoli a propulsione elettrica", "text": ""}
{"id": "2538331", "revid": "1573940", "url": "https://it.wikipedia.org/wiki?curid=2538331", "title": "Cappella di Santa Giuliana Falconieri", "text": "La chiesa di Santa Giuliana Falconieri \u00e8 una chiesa di Roma, nel quartiere Gianicolense, in piazza Francesco Cucchi.\nStoria e descrizione.\nEssa \u00e8 dedicata alla santa fiorentina dell'ordine dei Servi di Maria canonizzata nel 1737 da papa Clemente XII. La chiesa \u00e8 retta infatti dalle Suore dell'Addolorata Serve di Maria di Pisa, una delle 25 Congregazioni aggregate all'ordine dei Serviti.\nL'edificio costruito nel XX secolo, si caratterizza per l'acceso color rosa dell'esterno, ripreso dal convento annesso e dai pilastri interni, che la suddividono in tre navate. \n&lt;br&gt;Esternamente, la facciata \u00e8 preceduta da un protiro, con timpano spezzato, ed \u00e8 ornata dalla statua della Madonna, inserita in una nicchia. \n&lt;br&gt;All'interno, l'edificio \u00e8 illuminato da dieci grandi finestre. Nell'abside vi \u00e8 l'affresco raffigurante la \"Deposizione\", circondata dai sette santi fondatori dell'ordine dei Serviti, e la scultura dell\"'Annunciazione\", opere di Lorenzo Ferri (1902-1975), autore anche della \"Via Crucis\" in maiolica dipinta."}
{"id": "2538333", "revid": "656701", "url": "https://it.wikipedia.org/wiki?curid=2538333", "title": "203 (numero)", "text": "Duecentotr\u00e9 (203) \u00e8 il numero naturale dopo il 202 e prima del 204."}
{"id": "2538340", "revid": "729019", "url": "https://it.wikipedia.org/wiki?curid=2538340", "title": "Socata TB-9 Tampico", "text": "Il Socata TB-9 \"Tampico\" \u00e8 un monomotore quadriposto da turismo prodotto dall'industria aerospaziale francese Soci\u00e9t\u00e9 de Construction d'Avions de Tourisme et d'Affaires (Socata) negli anni novanta.\nMonoplano e monomotore ad elica, di costruzione metallica, grazie alla sua semplicit\u00e0 e ai bassi costi di gestione e consumi \u00e8 utilizzato a scopo turistico e, nelle scuole di volo, come aereo da addestramento per l'apprendimento del volo basico VFR (volo a vista) e talvolta utilizzato anche nella fase iniziale del volo IFR strumentale.\nDescrizione tecnica.\nEquipaggiato con un motore Lycoming O-320-D2A, un motore aspirato a 4 cilindri contrapposti capace di sviluppare una potenza pari a 160 hp (119 kW) a 2\u00a0700 giri/min, il Tampico ha un peso massimo al decollo (e all'atterraggio) di 1\u00a0060\u00a0kg, un'elica bipala a passo fisso e un carrello triciclo non retrattile. Ciascuno dei serbatoi alloggiati nelle semiali contiene 79 litri di carburante, per un totale di 158 litri (dei quali 6 inutilizzabili)."}
{"id": "2538345", "revid": "1543377", "url": "https://it.wikipedia.org/wiki?curid=2538345", "title": "ISI Web of Knowledge", "text": "ISI Web of Knowledge (talora accorciato in ISI web) \u00e8 un portale web attraverso il quale \u00e8 possibile accedere ai database dell'\"Institute for Scientific Information\" (ISI), che raccolgono ed elaborano metadati dalle pubblicazioni scientifiche in tutti i campi della ricerca scientifica.\nWeb of Science.\nLa base di dati Web of Science fa parte dell'ISI Web of Knowledge. Include i seguenti tre indici utilizzati per il fattore d'impatto:\nI fattori d'impatto sono pubblicati nel Journal Citation Reports (JCR).\nCaratteristiche.\nIl Web of Knowledge raccoglie i dati provenienti da circa 23.000 riviste scientifiche, pi\u00f9 da altre sorgenti di informazioni quali brevetti, atti di convegni e rapporti tecnici\nDal portale web \u00e8 possibile effettuare ricerche semplici o complesse riguardo agli autori, agli argomenti, e ai riferimenti bibliografici sui dati disponibili nei database dell'ISI.\nStoria.\nIdeato negli anni cinquanta da Eugene Garfield, \u00e8 online dal 2002. Precedentemente di propriet\u00e0 della Thomson Reuters, \u00e8 stato venduto nel giugno 2016 ai fondi di investimento Onex (Toronto) e Baring Asia (Hong Kong) per oltre 3 miliardi e mezzo di dollari, insieme a tutto il settore aziendale \"Intellectual Property &amp; Science Business\"."}
{"id": "2538347", "revid": "26192768", "url": "https://it.wikipedia.org/wiki?curid=2538347", "title": "ISI web", "text": ""}
{"id": "2538348", "revid": "767487", "url": "https://it.wikipedia.org/wiki?curid=2538348", "title": "Vin\u00edcius Aparecido Pereira de Santana Campos", "text": "Carriera.\nNel 2004 ha militato nel Corinthians, mentre l'anno successivo ha giocato per la Juventude.\nInizia la stagione 2006 nel Figueirense, per poi trasferirsi al Lokomotiv Mosca, societ\u00e0 con la quale ha vinto la Coppa di Russia nel 2007.\nNel 2009 ritorna in Brasile allo Sport.\nNel 2010 si trasferisce al Metalist Charkiv."}
{"id": "2538349", "revid": "767487", "url": "https://it.wikipedia.org/wiki?curid=2538349", "title": "Isidoro Affaitati", "text": "Biografia.\nLa carriera di Isidoro ebbe inizio durante la Guerra dei trent'anni, quando ancora diciottenne serv\u00ec nell'esercito imperiale come ufficiale di ingegneria. Durante la sua militanza nell'esercito asburgico, fece regolarmente ritorno nella patria natia, almeno fino al 1648, anno della fine della guerra. Durante uno dei suoi ritorni annuali in Valsolda spos\u00f2 Franceschina Barrera, che gli diede quattro figli: Domenico, Giuseppe, Carlo e Isidoro Tommaso. Nel 1649 venne chiamato a Varsavia, insieme al fratello maggiore e costruttore Antonio, dal fratello minore Carlo Ambrogio, quest'ultimo confessore della regina di Polonia, Maria Luisa di Gonzaga-Nevers, prima moglie del re Ladislao IV di Polonia e in seguito risposatasi con il suo successore Giovanni II Casimiro di Polonia. Isidoro qui prest\u00f2 i suoi servigi come architetto e ingegnere, allo scopo di migliorare l'esercito polacco a seguito delle Guerre Cosacche.\nNel 1655 inizi\u00f2 il cosiddetto Diluvio Svedese, ossia l'occupazione di quasi tutta il Regno di Polonia da parte dell'Impero svedese, durante la Seconda guerra del nord, scoppiata fra la Polonia da un lato e la Svezia alleata con la Impero russo dall'altro: a Isidoro fu commissionata da parte del re Giovanni II Casimiro di Polonia la fortificazione della citt\u00e0 di Cracovia, che per\u00f2 cadde in mano agli svedesi. Isidoro si ritir\u00f2 con le truppe polacche, per poi far ritorno nella capitale due anni dopo, quando Cracovia venne riconquistata. Nel 1658 progett\u00f2 l'assedio di Toru\u0144 e la guerra contro gli svedesi volse verso una vittoria polacca: Isidoro torn\u00f2 in Valsolda dopo quasi dieci anni di assenza. Nel 1660 si distinse nella battaglia di Cudnow durante la guerra contro la Russia. Il suo ultimo soggiorno in Valsolda avvenne fra il 1665 e il 1666. Tornato quindi in Polonia, Isidoro inizi\u00f2 a lavorare febbrilmente come architetto, cosa che fece fino alla sua morte, avvenuta nel 1684 circa a Varsavia.\nOpere principali.\nUna delle opere pi\u00f9 importanti che Giovanni II Casimiro di Polonia commission\u00f2 al regio architetto Isidoro Affaitati fu la ricostruzione della Villa Regia di Varsavia, che fungeva da residenza principale del monarca. Questo edificio era stato costruito per volere del re Sigismondo III di Polonia fra il 1625 e il 1532 e commissionato a Matteo Castello di Melide, un architetto ticinese. Durante il Diluvio Svedese la villa fu data alle fiamme e rasa al suolo. Affaitati cerc\u00f2 di ricreare ci\u00f2 che era stata la mistura di stili della costruzione originale, che univa elementi tradizionalmente polacchi all'estro dell'arte architettonica del barocco italiano. La villa, che oggi ospita la sede del rettorato dell'Universit\u00e0 di Varsavia, \u00e8 un tipico esempio di palazzetto suburbano, il cui porticato \u00e8 composto da cinque arcate, che circonda due piani fra le sporgenze della facciata. L'edificio \u00e8 sormontato sui lati da vani supplementari, sui quali si ergono delle torri piramidali. Gli archi della facciata sono bassi e larghi e manca il fregio di trabeazione, perci\u00f2 lo zoccolo che separa i piani \u00e8 molto ridotto.\nIl Palazzo Affaitati ad Albogasio, oggi meglio conosciuto come Villa Salve, anch'esso progettato da Isidoro Affaitati, riprende gli stessi elementi architettonici della Villa Regia di Varsavia: anche qui troviamo un porticato circondato da archi tozzi, nessuna traccia di trabeazioni e nessuna base alle lesene. La differenza sostanziale \u00e8 che Villa Salve non presenta nemmeno cornicioni fra i piani, n\u00e9 torri che sormontino l'edificio. \nUn'altra opera importante \u00e8 la chiesa dell'ordine dei Fransescani Riformati a Varsavia. Anche questa chiesa presenta una straordinaria somiglianza con un'altra opera valsoldese di Affaitati, ossia la chiesa della S. Annunziata di Albogasio. Se si eccettuano le dimensioni dei due edifici (la chiesa di Albogasio \u00e8 pi\u00f9 piccola), esse presentano le medesime caratteristiche: la disposizione del cornicione che separa i piani della facciata, gli assi del piano inferiore arretrati, l'incorniciatura delle finestre, le sporgenze sulla parte superiore della facciata a forma di aletta.\nAltre opere.\nAltre opere a cui sicuramente Isidoro lavor\u00f2 furono la chiesa dei Carmelitani Scalzi a Krakowskie Przedmiescie, l'eremo dei Camaldolesi a Bielany, la chiesa di Pa\u017eaislis, presso Kaunas, oggi in Lituania. Queste opere non furono progettate da Isidoro, ma egli vi fece importanti interventi di miglioramento e riscostruzione. Un esempio \u00e8 l'altare del Santuario della Madonna Nera di Jasna Gora a Cz\u0119stochowa, progettato originariamente da Battista Gisleni, completato da Isidoro Affaitati.\nRiconoscimenti.\nPer i grandi servigi offerti come ingegnere militare, Isidoro ricevette come appannaggio nel 1655 dal re di Polonia Giovanni II un palazzo precedentemente appartenuto a Giovanni Trevano.\nPer essersi distinto nella battaglia di Cudnow, ebbe un riconoscimento da parte del re Michele Korybut, in seguito ratificato dal suo successore Giovanni III Sobieski."}
{"id": "2538354", "revid": "30909", "url": "https://it.wikipedia.org/wiki?curid=2538354", "title": "Black Hayate", "text": ""}
{"id": "2538355", "revid": "149485", "url": "https://it.wikipedia.org/wiki?curid=2538355", "title": "Billy Graham (pugile)", "text": "La International Boxing Hall of Fame lo ha riconosciuto fra i migliori pugili di ogni tempo.\nGli inizi.\nProfessionista dal 1941.\nLa carriera.\nIncontr\u00f2 e sconfisse campioni come Kid Gavil\u00e1n e Carmen Basilio.\nFu sconfitto due volte in incontri validi per il titolo mondiale dallo stesso Kid Gavil\u00e1n.\nNella sua lunga carriera, pur avendo incontrato i migliori pugili della propria categoria, non sub\u00ec mai nessun KO."}
{"id": "2538357", "revid": "1442080", "url": "https://it.wikipedia.org/wiki?curid=2538357", "title": "Grand Prix Hassan II 1998 - Singolare", "text": "Il singolare del Grand Prix Hassan II 1998 \u00e8 stato un torneo di tennis facente parte dell'ATP Tour.\nAndrea Gaudenzi ha battuto in finale \u00c1lex Calatrava 6-4, 5-7, 6-4."}
{"id": "2538363", "revid": "767487", "url": "https://it.wikipedia.org/wiki?curid=2538363", "title": "From Afar", "text": "From Afar \u00e8 il quarto album in studio del gruppo viking/folk metal finlandese degli Ensiferum.\nLa data di pubblicazione \u00e8 fissata al 9 settembre 2009 tramite Spinefarm Records. I produttori dell'album sono Tero Kinnunen (produttore di Nightwish e Amorphis) e Janne Joutsenniemi (gi\u00e0 produttore di \"Victory Songs\"). Il missaggio \u00e8 stato effettuato da Hiili Hiilesmaa (produttore di HIM, Amorphis, Sentenced). L'edizione limitata del disco include una cover del gruppo folk rock svedese dei Nordman."}
{"id": "2538373", "revid": "1418004", "url": "https://it.wikipedia.org/wiki?curid=2538373", "title": "Premio World Fantasy", "text": "Il Premio World Fantasy (\"World Fantasy Award\") \u00e8 un premio letterario statunitense di letteratura fantastica assegnato annualmente nel corso della World Fantasy Convention, a partire dal 1975.\nIl premio \u00e8 stato descritto come uno dei pi\u00f9 prestigiosi riconoscimenti nell'ambito del fantastico, assieme al premio Hugo e al Nebula.\nCategorie.\nIl premio \u00e8 assegnato nelle seguenti categorie:"}
{"id": "2538374", "revid": "135491", "url": "https://it.wikipedia.org/wiki?curid=2538374", "title": "World Fantasy Award", "text": ""}
{"id": "2538375", "revid": "1305772", "url": "https://it.wikipedia.org/wiki?curid=2538375", "title": "Aerhotel", "text": "Aerhotel - Societ\u00e0 per lo Sviluppo di Attivit\u00e0 Alberghiere S.p.A. era una azienda italiana che operava nel settore turistico/alberghiero.\nStoria.\nAerhotel nasce il 23 marzo 1960 con 120 milioni di lire di capitale sociale suddiviso pariteticamente tra Alitalia, SME e Compagnia Italiana Grandi Alberghi, per gestire alberghi di lusso (per un minimo di 2500 camere) in funzione del traffico aereo nelle citt\u00e0 italiane a maggiore vocazione turistica come Roma, Venezia, Firenze. Negli anni ottanta viene ceduta a Starwood Hotels &amp; Resorts Worldwide Inc.."}
{"id": "2538376", "revid": "599013", "url": "https://it.wikipedia.org/wiki?curid=2538376", "title": "Harry Wills", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nProfessionista dal 1911, combatt\u00e9 esclusivamente in Louisiana fino al 1914, quando fece il suo primo tour in un altro Stato, la California, proseguendo comunque a battersi esclusivamente con altri pugili afroamericani.\nLa carriera.\nFu la vittima pi\u00f9 nota della \u201ccolor line\u201d, la linea immaginaria ma efficace tracciata dai Bianchi che, agli inizi del \u2018900, dopo il regno di Jack Johnson, impediva ai pesi massimi neri di battersi per il titolo mondiale, motivo per cui i migliori si battevano spessissimo tra di loro. Nei soli match registrati Wills incontr\u00f2, tra i grandi pesi massimi neri della sua epoca, ben 17 volte Sam Langford (in realt\u00e0 gli incontri devono essere stati almeno 22), 5 volte Sam McVey, 3 volte Joe Jeanette.\nNel periodo dal 1920 al 1926 Wills tent\u00f2 inutilmente di incontrare il campione mondiale bianco Jack Dempsey, senza mai riuscirci.\nNel 1922, al Madison Square Garden di New York, incontr\u00f2 un altro grande peso massimo afroamericano della sua epoca, Kid Norfolk, mettendolo KO al 2\u00ba round.\nTra i pugili bianchi furono suoi avversari, verso la fine della sua carriera, l'argentino Luis \u00c1ngel Firpo, il futuro campione del mondo Jack Sharkey, e il basco Paulino Uzcudun."}
{"id": "2538379", "revid": "144796", "url": "https://it.wikipedia.org/wiki?curid=2538379", "title": "Bernardo Dovizi", "text": ""}
{"id": "2538382", "revid": "123164285", "url": "https://it.wikipedia.org/wiki?curid=2538382", "title": "Campionato sudamericano di pallavolo maschile 2003", "text": "Il XXV campionato sudamericano di pallavolo maschile si \u00e8 svolto dal 2 al 6 settembre 2003 a Rio de Janeiro, in Brasile. Al torneo hanno partecipato 5 squadre nazionali sudamericane e la vittoria finale \u00e8 andata per la ventiquattresima volta, la diciannovesima consecutiva, al Brasile.\nPodio.\nCampione.\nBrasile(Ventiquattresimo titolo)\nSecondo posto.\nVenezuela\nTerzo posto.\nArgentina"}
{"id": "2538384", "revid": "287204", "url": "https://it.wikipedia.org/wiki?curid=2538384", "title": "Estoril Open 1998", "text": "L'Estoril Open 1998 \u00e8 stato un torneo di tennis giocato sulla terra rossa. \u00c8 stata la 9\u00aa edizione dell'Estoril Open, che fa parte della categoria International Series nell'ambito dell'ATP Tour 1998, e dell'ITF Women's Circuit nell'ambito del ITF Women's Circuit 1998. Sia il torneo maschile che quello femminile si sono giocati all'Estoril Court Central di Oeiras in Portogallo, dal 6 al 13 aprile 1998.\nCampioni.\nSingolare maschile.\n Alberto Berasategui ha battuto in finale Thomas Muster, 3\u20136, 6\u20131, 6\u20133\nSingolare femminile.\n Barbara Schwartz ha battuto in finale Raluca Sandu, 6\u20132, 6\u20133\nDoppio maschile.\n Donald Johnson / Francisco Montana hanno battuto in finale David Roditi / Fernon Wibier, 6\u20131, 2\u20136, 6\u20131\nDoppio femminile.\n Caroline Dhenin / \u00c9milie Loit hanno battuto in finale Radka Bobkov\u00e1 / Caroline Schneider, 6\u20132, 6\u20133"}
{"id": "2538386", "revid": "6923", "url": "https://it.wikipedia.org/wiki?curid=2538386", "title": "Heliantheae", "text": "Le Heliantheae sono una trib\u00f9 di piante spermatofite dicotiledoni appartenente alla famiglia Asteraceae (sottofamiglia Asteroideae).\nEtimologia.\nIl nome della trib\u00f9 deriva dal suo genere tipo (\"Helianthus\" ), la cui etimologia a sua volta deriva da due parole greche: \"helios\" ( = sole) e \"anthos\" (= fiore) e si riferisce alle infiorescenze di queste piante formate da capolini rivolti pi\u00f9 o meno verso il sole.\nIl nome scientifico del gruppo \u00e8 stato definito per la prima volta dal botanico e naturalista francese Alexandre Henri Gabriel de Cassini (1781 \u2013 1832) nella pubblicazione \"Journal de Physique, de Chimie, d'Histoire Naturelle et des Arts - 88: 189. 1819\" del 1819.\nDescrizione.\nLa maggior parte delle Heliantheae si presenta sotto forma di erbe annuali o perenni oppure arbusti, liane rampicanti, mentre alcune specie crescono fino alle dimensioni di piccoli alberi.\nLe foglie lungo il caule sono disposte in modo alterno, oppure disposte in coppie opposte. La lamina ha un contorno intero, raramente \u00e8 divisa con forme per lo pi\u00f9 ovate. La superficie \u00e8 triplinervata con la faccia adassiale scabra, mentre quella abassiale di solito \u00e8 pelosa.\nLe infiorescenze sono formate da capolini terminali, raramente in posizione ascellare. Il tipo d'infiorescenza in generale \u00e8 panicolata cimosa, qualche volta e congestionata oppure corimbosa, altre volte consiste in capolini solitari lungamente peduncolati, raramente sono sessili. In alcuni casi si hanno infiorescenze di secondo ordine (sinflorescenze). Il tipo di capolino prevalente \u00e8 radiato oppure discoide, raramente disciforme. I capolini sono formati da un involucro composto da diverse squame (o brattee) disposte su 1 - 7 serie in modo embricato al cui interno un ricettacolo fa da base ai fiori tubulosi (quelli centrali) a i fiori ligulati (quelli periferici). La forma dell'involucro varia da cilindrico a emisferico; qualche volta il portamento \u00e8 riflesso o patente. Le dimensioni delle squame sono da subuguali a scalate; normalmente quelle pi\u00f9 interne sono pi\u00f9 piccole di quelle esterne, e assomigliano alle pagliette del ricettacolo. Il ricettacolo ha delle forme da piatte a convesse, coniche o qualche volta cilindriche (tipo colonna). Generalmente le pagliette (a protezione della base dei fiori) sono sempre presenti; mancano solamente in alcuni generi. La forma delle pagliette pu\u00f2 essere conduplicata, raramente sono arrotondate e formano una copertura insieme alla cipsela (achenio).\nI frutti sono delle cipsele (acheni) con pappo. L'achenio \u00e8 normalmente compresso, raramente obcompresso, con forme biconvesse, raramente debolmente quadrate, oppure da strettamente ad ampiamente da obovate a suborbicolari, raramente \u00e8 cilindrico. Il pappo \u00e8 composto da squamelle o reste persistenti, talvolta \u00e8 ridotto ad una coroncina di squame oppure \u00e8 assente.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Heliantheae \u00e8 una delle 21 trib\u00f9 della sottofamiglia. La trib\u00f9 Heliantheae a sua volta \u00e8 suddivisa in 14 sottotrib\u00f9.\nFilogenesi.\nLa delimitazione tradizionale delle Heliantheae deriva dalla classificazione ottocentesca delle Asteraceae ad opera di Cassini.\nArthur Cronquist ritenne che alcuni caratteri comuni alla trib\u00f9, quali le foglie opposte e il fiore giallo con capolino radiato, fossero caratteri ancestrali che consentivano di porre le Heliantheae tra le Asteraceae pi\u00f9 primitive.\nNella sua revisione delle Heliantheae del 1981, Harold Ernest Robinson propose una suddivisione di questo gruppo in 35 sottotrib\u00f9:\nPi\u00f9 recentemente studi filogenetici hanno portato a scorporare alcune di queste sottotrib\u00f9, elevandole al rango di trib\u00f9 a s\u00e9 stanti (Feddeeae, Helenieae, Bahieae, Chaenactideae, Coreopsideae, Madieae, Millerieae, Neurolaeneae, Perityleae, Polymnieae e Tageteae); assieme alle Heliantheae \"sensu strictu\" e alle Eupatorieae formano il clade \"Phytomelanic cipsela\", caratterizzato dalla presenza nella cipsela di uno strato di fitomelanina.\nI rapporti filogenetici tra le varie trib\u00f9 di tale raggruppamento sono illustrati dal seguente cladogramma:\nStando a questa classificazione le sottotrib\u00f9 delle Heliantheae \"sensu strictu\" sono 14 (vedi pi\u00f9 avanti la composizione completa della trib\u00f9 con tutti i suoi generi).\nLe principali sinapomorfie per questa trib\u00f9 sono:\nAltri caratteri significativi sono:\nDa un punto di vista filogenetico la struttura interna della trib\u00f9 evidenzia le due sottotrib\u00f9 Ecliptinae/Montanoinae come \u201cgruppo fratello\u201d del resto della trib\u00f9; mentre il gruppo Ambrosiinae, Dugesiinae, Chromolepidinae, Zaluzaniinae e Helianthinae pu\u00f2 essere considerato il \"core\" della trib\u00f9. Alcune sottotrib\u00f9 risultano chiaramente parafiletiche; il genere Pathenium (Ambrosiinae) in diverse ricerche \u00e8 risultato \u201cgruppo fratello\u201d della specie \"Dugesia mexicana\" condividendo diversi caratteri morfologici (come l'aspetto fortemente bifido delle corolle dei fiori del raggio, l'appiattimento degli acheni dei fiori del raggio e i fiori del disco con funzionalit\u00e0 maschile). Altre sottotrib\u00f9, come la numerosa Ecliptinae con 49 generi e oltre 300 specie o la Helianthinae, hanno bisogno di ulteriori studi per definire con certezza le relative circoscrizioni. La monofilia \u00e8 accertata per poche sottotrib\u00f9 (Rudbeckiinae e Zinniinae).\nIl cladogramma a lato tratto dalla pubblicazione citata dimostra l'attuale conoscenza filogenetica della trib\u00f9.\nComposizione della trib\u00f9.\nLa trib\u00f9 attualmente comprende 14 sottotrib\u00f9 105 generi e circa 1220 specie.\nSottotrib\u00f9 Ambrosiinae.\nComprende 8 generi e 70 specie:\nSottotrib\u00f9 Chromolepidinae.\nComprende 1 genere e 1 specie:\nSottotrib\u00f9 Dugesiinae.\nComprende 1 genere e 1 specie:\nSottotrib\u00f9 Ecliptinae.\nComprende 39 generi e circa 300 specie:\nSottotrib\u00f9 Enceliinae.\nComprende 5 generi e circa 60 specie:\nSottotrib\u00f9 Engelmanniinae.\nComprende 8 generi e circa 63 specie:\nSottotrib\u00f9 Helianthinae.\nComprende 21 generi e circa 350 specie:\nSottotrib\u00f9 Montanoinae.\nComprende 1 genere e circa 25 specie:\nSottotrib\u00f9 Rojasianthinae.\nComprende 1 genere e 1 specie:\nSottotrib\u00f9 Rudbeckiinae.\nComprende 2 generi e 24 specie:\nSottotrib\u00f9 Spilanthinae.\nComprende 5 generi e circa 50 specie:\nSottotrib\u00f9 Verbesininae.\nComprende 4 generi e circa 315 specie:\nSottotrib\u00f9 Zaluzaniinae.\nComprende 2 generi e 11 specie:\nSottotrib\u00f9 Zinniinae.\nComprende 7 generi e circa 60 specie:\nChiave per le sottotrib\u00f9.\nPer meglio comprendere ed individuare le varie sottotrib\u00f9 delle Heliantheae l'elenco seguente utilizza in parte il sistema delle chiavi analitiche.\nDistribuzione e habitat.\nLa maggior parte delle specie si trovano nel Nuovo Mondo, in particolare in Messico. Alcuni generi sono pantropicali. Queste specie prediligono in maggioranza habitat secchi, ma anche quelli temperati del Sud America."}
{"id": "2538409", "revid": "263989", "url": "https://it.wikipedia.org/wiki?curid=2538409", "title": "Palmans-Collstrop", "text": ""}
{"id": "2538411", "revid": "2730", "url": "https://it.wikipedia.org/wiki?curid=2538411", "title": "Giovanni Carafa", "text": "Ebbe gli titoli di duca di Paliano e conte di Policastro, etc, succedendo a Andrea Carafa, e fu nipote di papa Paolo IV.\nBiografia.\nGiovanni era figlio di Giovanni Alfonso Carafa, conte di Montorio, e di Caterina Cantelmo, e presto entr\u00f2 nell'orbita, assieme ai suoi fratelli Carlo e Antonio, dello zio cardinale Giovanni Pietro Carafa, che nel maggio del 1555 venne eletto al soglio pontificio col nome di Paolo IV. Tra i suoi fratelli, Carlo divenne il pi\u00f9 influente col titolo di cardinal-nipote, mentre a Giovanni venne riservato il comando delle armate pontificie come Capitano generale della Chiesa. Egli ottenne quindi il titolo di duca di Paliano dopo che le forze papali nel 1556 strapparono tale feudo alla famiglia Colonna. Le forze filo-spagnole, alleate dei Colonna, ripresero Paliano nel 1558 e Giovanni ottenne in cambio il Ducato di Bari da Filippo II di Spagna.\nI nipoti del Carafa erano noti per il loro stile di vita lassista e per un comportamento venale. In un colorito incidente, registrato da un diplomatico veneziano, il duca Giovanni venne inviato da suo zio a intercettare due cortigiani che avevano lasciato Roma nel dicembre del 1558. Giovanni gli fece per\u00f2 sapere che egli, personalmente, non aveva alcun interesse personale in tale missione.\nDopo il fallimento della guerra ingaggiata dal Papa contro la Spagna nel 1558, i fratelli Carafa caddero in disgrazia e vennero banditi da Roma il 27 gennaio 1559. Paolo IV mor\u00ec nell'agosto di quello stesso anno, e Giovanni e Carlo entrarono in conflitto anche col successore Pio IV, nel luglio 1560. La loro posizione diventava sempre pi\u00f9 pericolosa e nel marzo 1561, il papa stesso diede ordine di condannarli entrambi a morte. Carlo, in quanto cardinale, venne strangolato, e due giorni dopo suo fratello Giovanni, con altri due compagni, venne decapitato. Pio V, successore di Pio IV, volle riabilitare la loro memoria, sostenendo che i Carafa erano stati vittime di un intrigo di corte, e nel 1571 fece giustiziare il procuratore fiscale Alessandro Pallantieri che ne aveva sostenuto l'accusa.\nIl duca aveva sposato Violante D\u00edaz-Garl\u00f3n, figlia del conte Antonio d'Alife e di sua moglie Cornelia Piccolomini. Ne \"La duchessa di Paliano\" Stendhal la chiama \"Violante di Cardona\", un'aristocratica nobildonna di origini spagnole, che fu uccisa il 28 agosto 1559 in seguito a sospetti di infedelt\u00e0. La loro infelice relazione viene raccontata nella novella di Stendhal \"La duchessa di Paliano\". L'assassinio della moglie fu uno dei capi d'accusa mossi contro Giovanni Carafa.\nDopo la sua morte, il figlio e un cugino vennero tenuti in ostaggio alla corte di Enrico II di Francia come assicurazione per i buoni negoziati con Paolo IV."}
{"id": "2538412", "revid": "287204", "url": "https://it.wikipedia.org/wiki?curid=2538412", "title": "Chennai Open 1998", "text": "Il Chennai Open 1998 (conosciuto anche come Gold Flake Open) \u00e8 stato un torneo di tennis giocato sul cemento. \u00c8 stata la 3\u00aa edizione del Chennai Open, che fa parte della categoria International Series nell'ambito dell'ATP Tour 1998. Si \u00e8 giocato a Madras in India, dal 5 aprile al 12 aprile 1998.\nCampioni.\nSingolare.\n Patrick Rafter ha battuto in finale Mikael Tillstr\u00f6m 6-3, 6-4\nDoppio.\n Leander Paes / Mahesh Bhupathi hanno battuto in finale Olivier Dela\u00eetre / Maks Mirny 6-7, 6-3, 6-2"}
{"id": "2538415", "revid": "913245", "url": "https://it.wikipedia.org/wiki?curid=2538415", "title": "Evgenija Poljakova", "text": "Biografia.\nNel 2016 perde la medaglia d'oro conquistata nella staffetta 4x100 a Pechino 2008 a causa della squalifica per doping della compagna Julija \u010cermo\u0161anskaja."}
{"id": "2538418", "revid": "2130303", "url": "https://it.wikipedia.org/wiki?curid=2538418", "title": "Chiesa di Santa Maria Immacolata di Lourdes (Roma)", "text": "La chiesa di Santa Maria Immacolata di Lourdes \u00e8 una chiesa di Roma, nel quartiere Aurelio, in via Santa Bernadette.\nStoria.\nEssa fu costruita nel 1958 su progetto degli architetti Domenico Placidi e Luciano Folli, ed inaugurata l'11 febbraio 1965, giorno anniversario della prima apparizione della Vergine a Bernadette Soubirous. La chiesa \u00e8 annessa all'istituto scolastico delle Suore dell'Immacolata Concezione di Nostra Signora di Lourdes, che ne sono le proprietarie, ed \u00e8 concessa alla diocesi di Roma come sede della parrocchia omonima, istituita il 1\u00ba novembre 1978 con il decreto del cardinale vicario Ugo Poletti \"Le sollecitudini pastorali\".\nCome ricorda una lapide posta in fondo all'edificio, la chiesa \u00e8 stata visitata da papa Giovanni Paolo II l'8 novembre 1992.\nDal 1985 \u00e8 sede del titolo cardinalizio di \"Santa Maria Immacolata di Lourdes a Boccea\".\nDescrizione.\nEsternamente l'edificio si presenta in forme semplici; nella facciata \u00e8 inserito un rosone con cornice ottagonale, ove \u00e8 posta una vetrata al cui interno appare il cristogramma JHS. La facciata \u00e8 suddivisa verticalmente in tre zone: quella centrale, con rosone e portale d'ingresso, \u00e8 ricoperta di travertino; le zone laterali sono in laterizio. La chiesa \u00e8 affiancata da un campanile in laterizio, con sommit\u00e0 in travertino.\nL'interno \u00e8 a pianta rettangolare ad una sola navata movimentata da quattro pilastri in marmo nero; il pavimento \u00e8 in granito rosa. Il presbiterio \u00e8 rivestito nelle pareti da marmo giallo. Vi \u00e8 un altare centrale, affiancato da altri due altari minori. Dal punto di vista artistico, nella chiesa si trovano:\nInoltre sul presbiterio, \u00e8 collocato un semplice fonte battesimale, che riporta la data del 1\u00ba novembre 1978; due statue bronzee adornano i pilastri antistanti l'altare maggiore, a sinistra Santa Bernadette e a destra San Giuseppe Marello fondatore degli Oblati di San Giuseppe di Asti, sacerdoti a cui \u00e8 affidata la gestione pastorale della Parrocchia."}
{"id": "2538424", "revid": "27108", "url": "https://it.wikipedia.org/wiki?curid=2538424", "title": "Evgeniya Polyakova", "text": ""}
{"id": "2538426", "revid": "43530", "url": "https://it.wikipedia.org/wiki?curid=2538426", "title": "Death Saw di David Copperfield", "text": ""}
{"id": "2538434", "revid": "339392", "url": "https://it.wikipedia.org/wiki?curid=2538434", "title": "Yevgeniya Polyakova", "text": ""}
{"id": "2538437", "revid": "124060032", "url": "https://it.wikipedia.org/wiki?curid=2538437", "title": "Miguel de la Gr\u00faa Talamanca", "text": "Biografia.\nMiguel de La Gr\u00faa era il figlio secondogenito di Vincenzo Maria (1718-1787), 5\u00ba Principe di Carini, Duca di Villanova, Duca delle Grotte, Marchese di Ragalmici e Signore di Terrasini (Pretore di Palermo nel 1771, 1772 e 1773, Governatore del Monte di Piet\u00e0 di Palermo nel 1765, 1766 e 1767) e di Lucrezia Branciforte.\nLa Gr\u00faa giunse giovanissimo in Spagna nel 1759, allorquando Carlo Sebastiano di Borbone, gi\u00e0 re di Napoli e di Sicilia, viene incoronato re di Spagna con il nome di Carlo III.\nIn quanto secondogenito, La Gr\u00faa intraprese la carriera militare presso la corte spagnola.\nLo troviamo nei primi anni '80 del 1700 quale ufficiale (\"alf\u00e9rez\") della compagnia italiana delle guardie del corpo del sovrano, con il grado di brigadiere. La Gr\u00faa partecip\u00f2 alle operazioni militari di invasione dell'isola di Minorca, in particolare alla conquista di Mah\u00f3n, evento bellico avvenuto nell'ambito della Guerra anglo-spagnola del 1779-1783. Nel marzo del 1782 venne promosso a maresciallo di campo in virt\u00f9 del valore dimostrato in tali circostanze. Nel 1784 La Gr\u00faa venne nominato comandante generale delle isole Canarie, carica che mantenne fino al 1789. Giunse a Santa Cruz de Tenerife il 12 giugno del 1784. Un mese dopo veniva inoltre promosso al grado di tenente generale dell'esercito.\nLa Gr\u00faa fu un protetto del primo ministro spagnolo Manuel Godoy, e a Madrid, il 15 agosto 1790, ne spos\u00f2 la sorella Mar\u00eda Antonia de Godoy y \u00c1lvarez de Faria, de los R\u00edos y S\u00e1nchez-Zarzosa (Badajoz - Genova, 25 luglio 1836). La figlia Carlotta La Gr\u00faa Talamanca e Godoy divenne 268\u00aa dama dell'Ordine Reale della Regina Mar\u00eda Luisa.\nNel 1791 La Gr\u00faa ricevette il titolo di grande di Spagna di prima classe. Grazie all'influenza di Godoy venne nominato quale vicer\u00e9 della Nuova Spagna (26 marzo 1794).\nGiunse a Veracruz il 15 giugno 1794, assumendo l'incarico a Citt\u00e0 del Messico il 12 luglio 1794. Fu insignito dell'Ordine del Toson d'oro, con documento datato 22 marzo 1795 spedito da Aranjunez. Divenne anche cavaliere dell'Ordine di Santiago e dell'Ordine di Carlo III.\n. Utilizzando la guerra tra Spagna e Francia rivoluzionaria come pretesto, confisc\u00f2 le propriet\u00e0 dei francesi residenti in Nuova Spagna ed in Louisiana. Vendette i terreni, tenendo per s\u00e9 una parte dei proventi.\n I suoi lati negativi risaltarono ancora di pi\u00f9 se paragonati al predecessore, Juan Vicente de G\u00fcemes, considerato uno dei migliori. La Gr\u00faa si oppose a G\u00fcemes Padilla in altri modi, ad esempio favorendo i nemici del precedente vicer\u00e9.\nIl 12 dicembre 1794 fra' Servando Teresa de Mier tenne un famoso sermone nella chiesa di Guadalupe. Fu deportato in Spagna. Il 27 aprile 1795 inizi\u00f2 il primo corso di mineralogia della Nuova Spagna, tenuto da Andr\u00e9s Manuel del R\u00edo.\nNel luglio 1795 Godoy fece pace con la Francia, ma i residenti francesi della colonia continuarono a restare sospetti. La corona ordin\u00f2 anche di aumentare la vigilanza sui cittadini statunitensi, non per qualche progetto espansionistico, ma perch\u00e9 erano considerati rivoluzionari quanto i francesi.\nIn questo periodo l'inquisizione si preoccup\u00f2 meno di eretici e protestanti, e pi\u00f9 di sopprimere i rivoluzionari politici ed altre idee rivoluzionarie francesi. Il 9 agosto 1795 si tenne un autodaf\u00e9. Uno dei condannati fu Esteban Morel, uno scienziato francese, professore di medicina e collaboratore del \"Gaceta de M\u00e9xico\". Fu ufficialmente accusato di eresia, deismo e materialismo. Lo stesso tribunale dell'inquisizione procedette contro Juan Lauset ed altri francesi, accusandoli di aver esternato pareri anti-spagnoli.\nIl governo di La Gr\u00faa inizi\u00f2 negoziati con la giovane repubblica degli Stati Uniti per definire i confini tra i due paesi. Un sacerdote peruviano che abitava in Messico, Melchor de Talamantes (1765-1809), fu il rappresentante degli spagnoli nella trattativa.\nQuando la Spagna, ora in pace con la Francia, dichiar\u00f2 guerra alla Gran Bretagna il 5 ottobre 1797, La Gr\u00faa confisc\u00f2 le propriet\u00e0 britanniche della colonia, tenendole per s\u00e9.\nPer lusingare re Carlo IV di Spagna e Godoy, il vicer\u00e9 commission\u00f2 all'architetto e scultore spagnolo Manuel Tols\u00e1 (1757-1816) la costruzione di una grande statua equestre del re. La prima pietra del piedistallo fu posata il 18 luglio 1796, e la statua fu completata nel 1803. Quest'opera, nota oggi come \"El Caballito\", \u00e8 ancora un punto di riferimento a Citt\u00e0 del Messico.\nL'Ayuntamiento di Citt\u00e0 del Messico (il governo municipale), accus\u00f2 il vicer\u00e9 di corruzione, soprattutto per aver speso molti soldi pubblici in piccoli progetti. Il vicer\u00e9 ebbe la meglio, ed all'Ayuntamiento fu imposto il pagamento dei costi.\nScoppi\u00f2 di nuovo la guerra con la Francia, ed il vicer\u00e9 La Gr\u00faa aument\u00f2 il numero di reggimenti delle province, sperando di raccogliere una fortuna vendendone i titoli militari. Fu rimosso nel 1798, e Miguel Jos\u00e9 de Azanza fu nominato al suo posto."}
{"id": "2538441", "revid": "1951844", "url": "https://it.wikipedia.org/wiki?curid=2538441", "title": "Agriani", "text": "Gli Agriani (in greco antico: \u1f08\u03b3\u03c1\u03af\u03b1\u03bd\u03b5\u03c2, \"Agrianes\") erano una trib\u00f9 peonio-tracica, che abitava prevalentemente l'area dell'odierno distretto di P\u010dinja, nella Serbia meridionale, a nord della trib\u00f9 tracica dei Maedi, situati in ci\u00f2 che adesso \u00e8 la Macedonia e la Tracia occidentale. Ai tempi di Filippo II, il territorio degli Agriani era amministrato da Pella.. Come lanciatori di giavellotti di prim'ordine erano un'unit\u00e0 elitaria della fanteria leggera nell'esercito macedone di Alessandro Magno, sotto il comando del generale Attalo.\nGli Agriani combattevano leggeri, portando un fascio di giavellotti nella battaglia, senza indossare nessuna armatura o elmo, forse neanche scudi. Alessandro fece un uso esteso di loro e ogni volta che si trattava di inviare una colonna volante (\"flying column\"), gli Agriani vi erano sempre inclusi. Esperti combattenti sui terreni montani, venivano usati quando la velocit\u00e0 diventava un fattore essenziale, supplendo cos\u00ec alla falange, laddove essa risultava non appropriata o dotata di scarsa mobilit\u00e0. Essendo un'unit\u00e0 d'\u00e9lite della fanteria leggera, spesso formava, con il battaglione degli ipaspisti e gli eteri della cavalleria, l'ala destra dell'esercito.\nGli Agriani furono per la prima volta menzionati riguardo alla compagnia di Megabazo, nel 511 a.C.. Nel 429 a.C. furono soggetti al regno odrisiano e pi\u00f9 tardi, verso il 352 a.C., divennero alleati di Filippo di Macedonia.\nStorica battaglia.\nNella battaglia di Gaugamela la loro forza numerica era di 1000 unit\u00e0. Combatterono sotto il re Langaro con i Macedoni contro i Triballi nel 335 a.C. nel corso della campagna balcanica di Alessandro Magno. Essendo riusciti a proteggere le terre di Alessandro, furono ricompensati con il diritto di autogovernarsi, una mossa questa che condusse ad una pi\u00f9 lunga e duratura alleanza fidata. Durante il periodo dell'Impero seleucide, un'unit\u00e0 d'assalto di Agriani di Antioco venne unita in brigate con persiani a Raphia. I contingenti di Agriani e Penesti, che ammontavano rispettivamente 800 e 2.000 uomini , furono una parte della guarnigione di Cassandrea al tempo della terza guerra macedonica.\nOrigini.\nL'etnonimo \u00e8 chiaramente di origine greca (da *agro- \"campo\"; cfr. lat. \"ager\", gr. \"agros\"). Oggi essi sono considerati estinti, poich\u00e9 gli ultimi membri della trib\u00f9 vennero assimilati in massima parte dalle popolazioni slave che si stabilirono nella regione."}
{"id": "2538449", "revid": "1149807", "url": "https://it.wikipedia.org/wiki?curid=2538449", "title": "Mike Peters (fumettista)", "text": "\u00c8 il creatore di \"Mother Goose and Grimm\", da cui \u00e8 stata tratta anche la serie a cartoni animati \"Grimmy\"."}
{"id": "2538460", "revid": "1745361", "url": "https://it.wikipedia.org/wiki?curid=2538460", "title": "Teledamo", "text": "Teledamo \u00e8 il nome di due figure della mitologia greca:"}
{"id": "2538462", "revid": "729019", "url": "https://it.wikipedia.org/wiki?curid=2538462", "title": "Tony Spreadbury", "text": "Biografia.\nNativo di Bath (Somerset), figlio di un rugbista e paramedico di professione, Spreadbury si dedic\u00f2 all'arbitraggio fin dall'et\u00e0 di 17 anni, a seguito della brusca interruzione della sua carriera rugbistica come tallonatore per infortunio.\nNel 1984 fu inserito nei quadri dell'International Rugby Board e nel 1990 diresse il suo primo incontro internazionale, il 9 giugno, tra e .\nDal 1996 nelle competizioni europee (il suo primo incontro internazionale di club \u00e8 del 27 ottobre di quell'anno, Edimburgo - Benetton Treviso in Heineken Cup); professionista dal 2001, ha arbitrato anche nelle Coppe del Mondo 2003 e 2007: in quest'ultima competizione, nella quale si present\u00f2 come il decano, essendo il pi\u00f9 anziano direttore di gara prescelto dall'IRB, diresse il \"match\" inaugurale - .\nAl termine della Coppa del Mondo Spreadbury annunci\u00f2 il ritiro dall'attivit\u00e0 internazionale; dopo un'ulteriore stagione in Guinness Premiership giunse il ritiro definitivo; da allora Spreadbury ricopre un incarico direttivo nella commissione arbitrale della Rugby Football Union.\nSono complessivamente 34 gli incontri nelle competizioni europee (28 in Heineken Cup, 6 in Challenge Cup) e 41 quelli internazionali diretti da Tony Spreadbury.\nTra gli incontri domestici diretti da Spreadbury, anche uno in cui come giocatore figurava suo padre: questi infatti era ancora in attivit\u00e0 quando il figlio inizi\u00f2 ad arbitrare.\nSpreadbury jr. annull\u00f2 una meta proprio a suo padre, e questo port\u00f2 ad accese discussioni familiari dopo la gara."}
{"id": "2538481", "revid": "228587", "url": "https://it.wikipedia.org/wiki?curid=2538481", "title": "Seed", "text": ""}
{"id": "2538501", "revid": "1305772", "url": "https://it.wikipedia.org/wiki?curid=2538501", "title": "Mike Peters", "text": "Esistono pi\u00f9 persone di nome Mike Peters:"}
{"id": "2538505", "revid": "1776051", "url": "https://it.wikipedia.org/wiki?curid=2538505", "title": "U-55", "text": "L'U-55 fu un sommergibile tedesco della prima guerra mondiale.\nNoto per aver silurato e affondato il transatlantico britannico RMS \"Carpathia\", lo storico transatlantico che aveva raggiunto e salvato i superstiti dal tragico affondamento dell'RMS \"Titanic\". Il battello era comandato dal capitano di vascello Wilhelm Werner, e l'affondamento del \"Carpathia\" avvenne ad ovest dell'Irlanda il 17 luglio 1918.\nUn altro sommergibile tedesco port\u00f2 questa sigla, varato nel 1938 ed affondato il 30 gennaio 1940 al comando del tenente di vascello Werner Heidel presso le isole Scilly; aveva al suo attivo 6 navi affondate per un totale di 15.853 GRT (\"Gross Rate Tonne\")."}
{"id": "2538511", "revid": "149727", "url": "https://it.wikipedia.org/wiki?curid=2538511", "title": "Piazza Municipio (Napoli)", "text": ""}
{"id": "2538517", "revid": "599013", "url": "https://it.wikipedia.org/wiki?curid=2538517", "title": "Ctx", "text": ""}
{"id": "2538520", "revid": "1442080", "url": "https://it.wikipedia.org/wiki?curid=2538520", "title": "Chennai Open 1998 - Singolare", "text": "Il singolare del Chennai Open 1998 \u00e8 stato un torneo di tennis facente parte dell'ATP Tour.\nTillstr\u00f6m era il detentore del titolo.\nPatrick Rafter ha battuto in finale Mikael Tillstr\u00f6m 6-3, 6-4."}
{"id": "2538521", "revid": "123164289", "url": "https://it.wikipedia.org/wiki?curid=2538521", "title": "Campionato sudamericano di pallavolo maschile 2005", "text": "Il XXVI campionato sudamericano di pallavolo maschile si \u00e8 svolto dal 14 al 18 settembre 2005 a Lages, in Brasile. Al torneo hanno partecipato 6 squadre nazionali sudamericane e la vittoria finale \u00e8 andata per la venticinquesima volta, la ventesima consecutiva, al Brasile.\nPodio.\nCampione.\nBrasile(Venticinquesimo titolo)\nSecondo posto.\nArgentina\nTerzo posto.\nVenezuela"}
{"id": "2538526", "revid": "339392", "url": "https://it.wikipedia.org/wiki?curid=2538526", "title": "Mauser m 29", "text": ""}
{"id": "2538533", "revid": "1305772", "url": "https://it.wikipedia.org/wiki?curid=2538533", "title": "Luigi Tinti", "text": "Dal giugno 1944 fu comandante della 36\u00aa Brigata Garibaldi \"Alessandro Bianconcini\", che contava oltre mille partigiani, prendendo parte a numerosi scontri con i nazifascisti, tra cui quello di Monte Battaglia.\nSuccessivamente partecip\u00f2 alla liberazione di Bologna con il Gruppo di Combattimento \"Cremona\".\nNel dopoguerra torn\u00f2 a lavorare come operaio meccanico e mor\u00ec di tubercolosi nel 1954, a 34 anni."}
{"id": "2538539", "revid": "1573940", "url": "https://it.wikipedia.org/wiki?curid=2538539", "title": "Chiesa di San Leone (Roma)", "text": "La chiesa di San Leone Magno \u00e8 una chiesa di Roma, nel quartiere Aurelio, in via di Boccea 60.\nEssa fu costruita nel 1930, architetto e direttore dei lavori: C. Busiri Vici. Fu aperta al pubblico il 31 ottobre 1931. \u00c8 annessa alla parrocchia di Santa Maria Immacolata di Lourdes.\nLa facciata, a capanna, \u00e8 preceduta da un piccolo portico e da tre profondi gradini. Sopra il portico \u00e8 un ovale e, al suo fianco, due finestre con grate. L'interno \u00e8 a navata unica con soffitto a capriate, da cui pendono alcuni lampadari in ferro battuto. Nelle pareti laterali si aprono dieci finestre, rettangolari nella parte inferiore e ovali in quella superiore. Nel presbiterio absidato \u00e8 collocato un \"Crocifisso\", copia di quello detto \"di San Damiano\", il cui originale \u00e8 conservato ad Assisi."}
{"id": "2538546", "revid": "62004", "url": "https://it.wikipedia.org/wiki?curid=2538546", "title": "Evgenija Andreevna Poljakova", "text": ""}
{"id": "2538549", "revid": "1543377", "url": "https://it.wikipedia.org/wiki?curid=2538549", "title": "Harbin Y-12", "text": "L'Harbin Y-12 \u00e8 un aereo da trasporto multiruolo, bimotore turboelica e monoplano ad ala alta sviluppato dall'azienda aeronautica cinese Harbin Aircraft Manufacturing Corporation negli anni ottanta e commercializzato, nelle sue varie versioni, per impieghi sia nell'aviazione commerciale civile, come aereo di linea e cargo a corto raggio, sia per uso militare.\nStoria del progetto.\nAll'inizio degli anni ottanta la Harbin decise di avviare lo sviluppo di un nuovo modello da destinare al mercato del trasporto civile. A questo scopo il proprio ufficio tecnico nel 1980 modific\u00f2 una cellula del precedente Harbin Y-11, identificandola con la denominazione Y-11T, progetto che presentava numerosi miglioramenti, tra cui un'ala riprogettata con una nuova sezione a bassa resistenza, una fusoliera pi\u00f9 grande e una costruzione con elementi privi di rivettatura.\nAl primo prototipo seguirono circa 30 esemplari di Y-12 (I) di produzione in serie prima che fosse introdotta una prima versione evoluta, che assunse la designazione Y-12 (II), la quale presentava motori pi\u00f9 potenti e la rimozione degli ipersostentatori sul bordo d'attacco (\"slat\"). Questa versione vol\u00f2 per la prima volta il 16 agosto 1984, ricevendo il certificato di tipo dall'amministrazione dell'aviazione civile della Cina nel dicembre dell'anno successivo. La propulsione era affidata ad una coppia di motori turboelica Pratt &amp; Whitney Canada PT6A-27 abbinati a eliche Hartzell. In quella versione, l'Y-12 raggiungeva un valore di peso massimo al decollo pari a con il carico di diciassette passeggeri e due membri dell'equipaggio, e venne utilizzato come aereo di linea passeggeri e merci a corto raggio.\nL'ultimo sviluppo fu la versione Y-12F, che introdusse molte innovazioni tecnologiche tali da considerarlo quasi un nuovo progetto: nuove ali, nuovo carrello d'atterraggio, ora completamente retrattile, nuova fusoliera, equipaggiato con la versione pi\u00f9 potente dei motori Pratt &amp; Whitney Canada, consentendo al modello un maggiore carico utile e un incremento nell'autonomia. L'Y-12F fece il suo volo inaugurale il 29 dicembre 2010, ricevendo la certificazione dall'ente nazionale cinese (CAAC) il 10 dicembre 2015, al quale segu\u00ec quello dell'ente federale statunitense, la Federal Aviation Administration (FAA), il successivo 22 febbraio 2016. Nel 2015 la compagnia aerea Kenmore Air ha annunciato che avrebbero iniziato lo sviluppo di galleggianti al fine di ottenere la certificazione FAA per una sua variante idrovolante a scarponi. L'Y-12 complet\u00f2 le prove di volo per sottoporre alle valutazioni FAA del proprio sistema di controllo automatico di volo il 30 giugno 2018, ottenendo parere positivo dall'AVIC Harbin Aircraft Industry Company Ltd (AVIC HAFEI)."}
{"id": "2538550", "revid": "339392", "url": "https://it.wikipedia.org/wiki?curid=2538550", "title": "Mauser Gewehr 1898", "text": ""}
{"id": "2538556", "revid": "336009", "url": "https://it.wikipedia.org/wiki?curid=2538556", "title": "Hyundai Avante", "text": ""}
{"id": "2538557", "revid": "62004", "url": "https://it.wikipedia.org/wiki?curid=2538557", "title": "Larisa Korotkevich", "text": ""}
{"id": "2538559", "revid": "767487", "url": "https://it.wikipedia.org/wiki?curid=2538559", "title": "Rockawillie", "text": "Rockawillie \u00e8 un singolo della cantante pop italiana Sabrina Salerno.\nIl brano.\nPubblicata il 22 aprile 1994, scritta da Sabrina Salerno e Mario Pinosa e prodotta da Enrico Monti, Fulvio Zafret e Sergio Portaluri, la canzone \u00e8 di genere dance pop, e non \u00e8 stata inclusa in nessun album della cantante. La canzone \u00e8 stata promossa soprattutto nella televisione spagnola, dove la cantante si \u00e8 esibita cantando questo pezzo e anche altri in lingua inglese, rimasti inediti a lungo ma pubblicati successivamente nel 2008 nella doppia raccolta \"Erase/Rewind Official Remix\"."}
{"id": "2538566", "revid": "767487", "url": "https://it.wikipedia.org/wiki?curid=2538566", "title": "Brivido biondo", "text": "Brivido biondo \u00e8 un film del 2004 diretto da George Armitage, tratto dal romanzo di Elmore Leonard \"Il grande salto\". Il romanzo di Leonard era gi\u00e0 stato adattato nel 1969 nel film intitolato \"Io sono perversa\" con Ryan O'Neal come protagonista.\nTrama.\nIl surf \u00e8 tutto per Jack Ryan, fino a che nella sua vita irrompe una bionda mozzafiato con un piano infallibile per farlo diventare miliardario. Ma, come sempre, le situazioni si complicano."}
{"id": "2538567", "revid": "110157", "url": "https://it.wikipedia.org/wiki?curid=2538567", "title": "Souper Ligka Ellada 2009-2010", "text": "La Souper Ligka Ellada 2009-2010 fu la 74\u00aa edizione della massima serie del campionato di calcio greco disputata tra il 22 agosto 2009 e il 11 aprile 2010 e conclusa con la vittoria del , al suo ventesimo titolo.\nFormula.\nCome nella stagione precedente le squadre partecipanti furono sedici e disputarono un girone di andata e ritorno per un totale di 30 partite. Il punteggio prevedeva tre punti per la vittoria, uno per il pareggio e nessuno per la sconfitta. Le ultime tre classificate furono retrocesse in Beta Ethniki, mentre le squadre ammesse alle coppe europee furono cinque: i campioni alla fase a gironi della UEFA Champions League 2010-2011, mentre per l'altro posto disponibile in Champions League e i tre per la UEFA Europa League 2010-2011 fu disputato un girone, al quale parteciparono le squadre classificate dal secondo al quinto posto, che giocarono un totale di sei partite. La vincitrice di questo girone si qualific\u00f2 alla Champions League e le altre alla UEFA Europa League.\nClassifica finale.\nLegenda:\nNote:\nPlay-off.\nPer la qualificazione alle coppe europee furono disputati i play-off: le classificate dalla seconda alla quinta posizione giocarono in un girone all'italiana con partite di andata e ritorno. La vincente si qualific\u00f2 in Champions League mentre le altre tre squadre in UEFA Europa League. In base alla classifica della stagione regolare le squadre ottennero un bonus di punti.\nLegenda:\nNote:"}
{"id": "2538569", "revid": "125950407", "url": "https://it.wikipedia.org/wiki?curid=2538569", "title": "Gruppo editoriale", "text": ""}
{"id": "2538571", "revid": "110157", "url": "https://it.wikipedia.org/wiki?curid=2538571", "title": "Angel Boy", "text": "Angel Boy \u00e8 un singolo di Sabrina Salerno.\nIl brano.\nIl singolo \u00e8 stato pubblicato in Italia nell'autunno del 1994 e all'estero il 17 gennaio 1995, scritta da Sabrina, C. Cowatsch, N. Dyer, Sergio Portaluri e prodotta da Enrico Monti, Fulvio Zafret e Sergio Portaluri. \u00c8 un brano dance pop che \u00e8 entrato in diverse classifiche europee. La versione che Sabrina ha utilizzato per la promozione nelle discoteche e nelle varie tv europee \u00e8 la \"Angel Mix\". Nel 2008 la canzone \u00e8 stata reincisa dalla cantante in una nuova versione, inclusa nell'album \"Erase/Rewind Official Remix\"."}
{"id": "2538573", "revid": "121496264", "url": "https://it.wikipedia.org/wiki?curid=2538573", "title": "Monte Carlo Open 1998", "text": "Il Monte Carlo Masters 1998 \u00e8 stato un torneo di tennis giocato sulla terra rossa. \u00c8 stata la 92\u00aa edizione del Monte Carlo Masters, che fa parte della categoria ATP Super 9 nell'ambito dell'ATP Tour 1998. Si \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo, dal 20 al 27 aprile 1998.\nCampioni.\nSingolare.\n Carlos Moy\u00e1 ha battuto in finale C\u00e9dric Pioline, 6-3, 6-0, 7-5\nDoppio.\n Jacco Eltingh / Paul Haarhuis hanno battuto in finale Todd Woodbridge / Mark Woodforde, 6-2, 6-4"}
{"id": "2538574", "revid": "729019", "url": "https://it.wikipedia.org/wiki?curid=2538574", "title": "Jo\u00ebl Jutge", "text": "Biografia.\nIn giovent\u00f9 mediano di mischia nel Colomiers, a seguito di un infortunio al ginocchio smise di giocare a 25 anni, nel 1991, e intraprese l'attivit\u00e0 arbitrale; il suo primo incontro di club a livello continentale fu il 19 settembre 1998, in Challenge Cup; una settimana pi\u00f9 tardi giunse anche l'esordio in Heineken Cup.\nIl suo esordio internazionale fu invece nel 1999, - .\nTra i tornei internazionali di prestigio, oltre al Sei Nazioni (esordio nel , -), figura anche il Tri Nations (-, edizione 2005) e, soprattutto, la Coppa del Mondo, alle cui edizioni 2003 e 2007 fu presente, con 8 incontri diretti (2 nel 2003, 6 nel 2007, tra cui il quarto di finale - , il suo ultimo \"test match\" diretto).\nIn totale sono 35 i \"match\" internazionali diretti da Jutge, e 47 nelle competizioni europee di club (di cui 42 in Heineken Cup).\nA causa del riacutizzarsi del suo vecchio infortunio al ginocchio, dal 2007 Jutge non ha praticamente mai pi\u00f9 diretto gare, e in diverse occasioni \u00e8 stato costretto a chiedere di essere rimpiazzato; per via di tali problemi fisici non ha potuto dare disponibilit\u00e0 ad arbitrare durante il pi\u00f9 recente \"tour\" dei British Lions, in Sudafrica (giugno 2009), per il quale peraltro era uno dei pi\u00f9 forti candidati.\nIl 13 luglio 2009 ha infine annunciato la sua decisione di smettere di arbitrare; dopo il ritiro \u00e8 entrato a far parte dei quadri tecnici della Direzione Nazionale d'Arbitraggio della Federazione francese, mentre dal 2013 \u00e8 a capo della Commissione Arbitrale del World Rugby."}
{"id": "2538576", "revid": "336956", "url": "https://it.wikipedia.org/wiki?curid=2538576", "title": "Kar 98k", "text": ""}
{"id": "2538582", "revid": "729019", "url": "https://it.wikipedia.org/wiki?curid=2538582", "title": "Heym Express Magnum", "text": "Il Heym Express Magnum \u00e8 una serie di fucili molto potenti a otturatore girevole-scorrevole degli anni '90 per la caccia grossa.\nSono disponibili in 19 calibri diversi che vanno dal .300 Win Mag al .500 Jeffrey e .600 Nitro Express.\nAbbastanza simili in apparenza al vecchio Mauser Gewehr 1898, anche se pi\u00f9 robusti in aspetto e con canna esposta, usano un'azione del tipo Mauser simile a quello del fucile suddetto, anche se l'otturatore \u00e8 molto pi\u00f9 resistente, cos\u00ec da maneggiare meglio il rinculo delle potenti munizioni.\nTutti i modelli hanno un cuscinetto per assorbire il rinculo spesso 25.4 mm fisso nel calcio, ed hanno mire di tipo standard su ogni fucile ma possono montare un mirino ottico sulla parte posteriore della canna."}
{"id": "2538583", "revid": "767487", "url": "https://it.wikipedia.org/wiki?curid=2538583", "title": "O Poeta e o Viol\u00e3o", "text": "O Poeta e o Viol\u00e3o \u00e8 un album di Toquinho e Vin\u00edcius de Moraes, pubblicato dalla RGE nel 1975.\nIl disco.\n\"O Poeta e o Viol\u00e3o\" fu registrato dal poeta e compositore brasiliano Vin\u00edcius de Moraes e dal suo partner dell'epoca, il chitarrista Toquinho, in uno studio discografico di Milano nel 1975 in un'unica sessione \"live\".\nInframezzando commenti, risate e false partenze e, come dice la copertina originale, \u00abin un clima di totale deconcentrazione\u00bb, i due \"parceiros\" ripercorrono, accompagnati dalla sola chitarra di Toquinho, gran parte della carriera musicale del poeta dai tempi delle sue collaborazioni con Ant\u00f4nio Carlos Jobim, Carlos Lyra e con Baden Powell fino a quella con Toquinho stesso.\nSi tratta di una delle poche incisioni in cui Vin\u00edcius de Moraes interpreta i suoi maggiori successi degli anni cinquanta e sessanta, dalla canzone che diede vita al movimento della bossa nova, la celebre \"Chega de saudade\" portata al successo da Jo\u00e3o Gilberto, a \"Garota de Ipanema\" che fece conoscere il genere nel mondo, ai famosi \"afro-sambas\" composti con Baden Powell, a quella che \u00e8 considerata una delle prime canzoni bossa nova \"impegnate\", \"Marcha de quarta-feira de cinzas\" scritta con Carlos Lyra.\nSono presenti per\u00f2 anche alcuni brani celebri del grande repertorio brasiliano, come \"Tristeza\" di Haroldo Lobo e Nitinho e la dolcissima \"Dora\" di Dorival Caymmi. Conclude il disco un particolare omaggio a Nat King Cole e al compositore statunitense Eden Ahbez.\nLa copertina originale del disco indica la partecipazione speciale di Sergio Bardotti e Luis Bacalov, amici di vecchia data di Vinicius dai tempi della collaborazione con Sergio Endrigo. In realt\u00e0 i due sembrano partecipare solo come spettatori alla registrazione, non essendovi alcun intervento strumentale esterno nel disco salvo quello di Bacalov che viene invitato da Vincius a unirsi a lui e a Toquinho per suonare al pianoforte \"O velho e a flor\".\nTracce.\nLato A\nLato B"}
{"id": "2538584", "revid": "33921", "url": "https://it.wikipedia.org/wiki?curid=2538584", "title": "O poeta e o viol\u00e3o", "text": ""}
{"id": "2538586", "revid": "599013", "url": "https://it.wikipedia.org/wiki?curid=2538586", "title": "O poeta e o violao", "text": ""}
{"id": "2538590", "revid": "287204", "url": "https://it.wikipedia.org/wiki?curid=2538590", "title": "Miguel de la Grua Talamanca", "text": ""}
{"id": "2538594", "revid": "83531", "url": "https://it.wikipedia.org/wiki?curid=2538594", "title": "Giro di Svizzera 2003", "text": "Il Giro di Svizzera 2003, sessantasettesima edizione della corsa, si svolse in nove tappe precedute da un cronoprologo iniziale dal 16 al 25 giugno 2003, per un percorso totale di 1 444\u00a0km con partenza da Egerkingen e arrivo ad Aarau. Il kazako Aleksandr Vinokurov del Team Telekom si aggiudic\u00f2 la corsa, concludendo in 36h38'58\".\nSquadre e corridori partecipanti.\nAl via si presentarono 17 squadre, per un totale di 135 atleti iscritti. I ciclisti arrivati al traguardo finale furono 91, mentre 44 si ritirarono, con una percentuale di arrivi pari al 67%."}
{"id": "2538597", "revid": "71433", "url": "https://it.wikipedia.org/wiki?curid=2538597", "title": "Bruiser", "text": ""}
{"id": "2538601", "revid": "253269", "url": "https://it.wikipedia.org/wiki?curid=2538601", "title": "Tim Kang", "text": "Biografia.\nTim Kang ha iniziato la sua carriera figurando in diversi spot pubblicitari per Home Depot, Dairy Queen, Cingular e benzina Shell. Si \u00e8 laureato presso la UCLA (Universit\u00e0 della California) a Berkeley in Scienze Politiche.\nCarriera.\n\u00c8 noto al pubblico italiano per il ruolo dell'agente Kimball Cho nella serie drammatica poliziesca statunitense \"The Mentalist\". Prima di questo ruolo \u00e8 apparso in molte serie come \"Monk\", \"Ghost Whisperer\" e \"I Soprano\". Attivo anche nel campo cinematografico, nel 2008 recita in \"John Rambo\" nel ruolo di En-Joo.\nDoppiatori italiani.\nNelle versioni in italiano dei suoi film, Tim Kang \u00e8 stato doppiato da:"}
{"id": "2538602", "revid": "71433", "url": "https://it.wikipedia.org/wiki?curid=2538602", "title": "La linea", "text": ""}
{"id": "2538607", "revid": "1442080", "url": "https://it.wikipedia.org/wiki?curid=2538607", "title": "Monte Carlo Open 1998 - Singolare", "text": "Il singolare del Monte Carlo Open 1998 \u00e8 stato un torneo di tennis facente parte dell'ATP Tour.\nCarlos Moy\u00e1 ha battuto in finale C\u00e9dric Pioline 6\u20133, 6\u20130, 7\u20135.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2538608", "revid": "70217", "url": "https://it.wikipedia.org/wiki?curid=2538608", "title": "Cour des aides", "text": ""}
{"id": "2538617", "revid": "187520", "url": "https://it.wikipedia.org/wiki?curid=2538617", "title": "Chiesa dei Santi Angeli Custodi (Roma)", "text": "La chiesa dei Santi Angeli Custodi \u00e8 un luogo di culto cattolico di Roma, sede dell'omonima parrocchia, nel quartiere Monte Sacro, in piazza Sempione.\nStoria.\nEssa fu costruita tra il 1924 ed il 1925 su progetto dell'architetto Gustavo Giovannoni e realizzata dal \"Consorzio Citt\u00e0 Giardino Aniene\", cui succedette l'Istituto Autonomo delle Case Popolari; papa Pio XI contribu\u00ec con l'offerta di un milione di lire alla sua realizzazione.\nLa chiesa \u00e8 sede parrocchiale, istituita il 2 ottobre 1925 da Pio XI con la costituzione apostolica \"Ad culmen apostolicae\", e affidata alla congregazione dei Chierici Regolari Minori (detti \"Caracciolini\"). Dal 1965 \u00e8 sede del titolo cardinalizio dei \"Santi Angeli Custodi a Citt\u00e0 Giardino\".\nLa chiesa fu visitata da papa Giovanni Paolo II il 6 aprile 1986.\nEssa \u00e8 stata dedicata agli angeli custodi per ricordare la chiesa dei Santi Angeli Custodi al Tritone che doveva essere demolita verso la fine degli anni venti.\nDescrizione.\nL'edificio si presenta esternamente in forme monumentali classicheggianti con cupola. La facciata \u00e8 divisa in due ordini, separati tra loro dalla scritta \"Angelis custodibus\" (\"Agli angeli custodi\"). Sotto il timpano \u00e8 presente un rosone, mentre nell'ordine inferiore \u00e8 posto il portale arricchito da colonne, baldacchino ed architrave.\nL'interno dell'edificio si presenta riccamente decorato. Spiccano in particolare gli affreschi della cupola, realizzati da Aronne Del Vecchio nel 1962, con la rappresentazione di \"Angeli adoranti\", dell\u2019\"Arcangelo Michele\" e dell\u2019\"Arcangelo Raffaele\", della \"Santissima Trinit\u00e0\" e del \"Paradiso degli angeli\". Di Michele De Angelis \u00e8 la realizzazione delle cappelle dedicate alla \"Madonna della misericordia\" e al \"Santissimo crocifisso\".\nL'altare maggiore \u00e8 decorato da immagini di angeli e da due scritte, che rivelano la loro presenza nella vita degli uomini: \"Primi gressus hominis\" (\"I primi passi dell'uomo\") e \"In transitu hominis\" (\"Nel momento della morte dell'uomo\").\nSulla cantoria in controfacciata si trova l'organo a canne Tamburini \"opus 151\", costruito nel 1931, dotato di 8 registri su due manuali e pedale."}
{"id": "2538622", "revid": "280159", "url": "https://it.wikipedia.org/wiki?curid=2538622", "title": "Palazzo Aiutamicristo", "text": ""}
{"id": "2538623", "revid": "110157", "url": "https://it.wikipedia.org/wiki?curid=2538623", "title": "Meet The Supremes", "text": "Meet The Supremes \u00e8 l'album di debutto del gruppo musicale femminile R&amp;B statunitense The Supremes, pubblicato nel 1962 dalla Motown Records."}
{"id": "2538627", "revid": "287204", "url": "https://it.wikipedia.org/wiki?curid=2538627", "title": "Miko\u0142aj Ziele\u0144ski", "text": "Biografia.\nDella vita e dell'attivit\u00e0 di Ziele\u0144ski ben poco sappiamo. Szymon Skorowolski, letterato e storico polacco del tempo, incluse Ziele\u0144ski in un gruppo di musicisti polacchi che avevano studiato a Roma (\"in media Roma exercitati\"). Le scarse informazioni biografiche che lo riguardano provengono dall'unica opera che diede alle stampe: \"Offertoria et Communiones totius anni\", apparsa a Venezia nel 1611, e dedicata a Wojciech Baranowski, Arcivescovo di Gniezno e Primate di Polonia dal 1608. Dall'opera si apprende che era al servizio dell'arcivescovo Baranowski, quale organista e maestro di cappella. Non sappiamo tuttavia il luogo dove Zielenski svolse la sua attivit\u00e0). &lt;br&gt;\nBench\u00e9 Ziele\u0144ski firmasse la dedica della sua opera da Venezia il 1\u00ba marzo 1611 (\u00abVenetijs Kalend. Martij 1611\u00bb), sembra che non vi si fosse recato, dato che in quell'anno si trovava in Polonia, essendo coinvolto in un processo tenutosi a \u0141owicz.&lt;br&gt;\nConsiderazioni sul compositore e sulla sua opera.\nNella dedica all'arcivescovo Baranowski, Ziele\u0144ski afferm\u00f2 che il prelato aveva \"coltivato\" il suo talento; grazie all'incitamento e alla \"liberalit\u00e0 e generosit\u00e0\" del suo protettore, la sua opera \"Offertoria et Communiones\", \"la prima composta da un polacco in stile moderno\", venne data alle stampe.&lt;br&gt;\nL'opera, pubblicata in due parti \"Offertoria totiius anni\" [e] \"Communiones totius anni\", fu stampata a Venezia da Giacomo Vincenti nel 1611; essa si articola in due distinti cicli del \"proprium missae\" per l'anno liturgico, e comprende anche dei mottetti e brani strumentali (sinfonie, fantasie). Dei 56 brani degli \"Offertoria\" soltanto 44 sono su testo proprio degli offertori. I brani sono tutti in stile policorale echeggiante quello di Giovanni Gabrieli e della scuola veneziana: 12 sono a 7 voci e 43 a 8 - tutti a due cori - oltre a un Magnificat a 12 a 3 cori. I cori sono divisi in voci acute e gravi, con l'aggiunta di strumenti che raddoppiano le voci. L'opera \u00e8 considerata eccezionale per un compositore polacco di quell'epoca. A differenza degli \"Offertoria\" in stile policorale, la sezione delle \"Communiones\" comprende brani da 1 a 6 voci con l'organo. Dei 66 titoli soltanto 53 sono su testo proprio del \"Communio\". I pezzi a voce sola e quelli concertati a poche voci sono i primi esempi del genere in ambito polacco. Le parti vocali sono esaltate da diminuzioni e passaggi nello stile italiano. La strumentazione, indicata con precisione anche se opzionale, abbraccia gruppi pi\u00f9 ricchi di quelli degli \"Offertoria\" e comprende strumenti ad arco, a fiato e a corda. Le \"Communiones\", tuttavia, contengono anche mottetti in stile imitativo, tipico della polifonia del tardo Cinquecento, anche se non mancano di una certa espressivit\u00e0, esaltata talvolta dall'impiego di cromatismi.&lt;br&gt;\nI 20 brani a voce sola di Zielenski non possono essere considerati simili ai brani monodici italiani del primo Seicento per voce e basso continuo. Essi sono stati definiti come \"pseudomonodie\": la voce solista (il soprano, l'alto, il tenore o il basso) \u00e8, infatti, inserita in un tessuto polifonico a quattro parti affidato all'organo, rispettoso delle regole del contrappunto rinascimentale.&lt;br&gt;\nLa monumentale opera a stampa di Ziele\u0144ski costituisce il primo importante esempio di recezione da parte di un compositore polacco dello stile italiano da chiesa del primo Seicento."}
{"id": "2538632", "revid": "110157", "url": "https://it.wikipedia.org/wiki?curid=2538632", "title": "Where Did Our Love Go (album)", "text": "Where Did Our Love Go \u00e8 un album del gruppo musicale femminile R&amp;B statunitense The Supremes, pubblicato nel 1964 dalla Motown Records."}
{"id": "2538634", "revid": "1573940", "url": "https://it.wikipedia.org/wiki?curid=2538634", "title": "Chiesa del Santissimo Redentore a Val Melaina", "text": "La chiesa del Santissimo Redentore a Val Melaina \u00e8 un luogo di culto cattolico di Roma, sede dell'omonima parrocchia, nel quartiere Monte Sacro, in via del Gran Paradiso.\nStoria.\nEssa fu costruita negli anni settanta del XX secolo su progetto degli architetti Ennio Canino e Viviana Rizzi, ed inaugurata il 6 marzo 1977.\nLa chiesa \u00e8 sede parrocchiale, istituita dal cardinale vicario Francesco Marchetti Selvaggiani il 1\u00ba febbraio 1937 con il decreto \"Redemptoris mundi\", affidata dal 1950 ai padri Scalabriniani. Dal 1994 \u00e8 sede del titolo cardinalizio del \"Santissimo Redentore a Val Melaina\".\nLa chiesa fu visitata da papa Giovanni Paolo II il 5 dicembre 1982.\nDescrizione.\nLa facciata \u00e8 nettamente distinta in tre corpi: i due laterali sono molto avanzati e pi\u00f9 bassi rispetto a quello centrale, scandito verticalmente da paraste in cemento armato e dall'alternanza di due diverse gradazioni di grigio. Un'ampia tettoia in cemento copre il portale d'ingresso.\nNell'interno si evidenziano, in particolare, le due cappelle laterali poste ai lati dell'ingresso, una dedicata all'\"adorazione del Santissimo Sacramento\" e l'altra alla \"riconciliazione o confessione\". Un \"Crocifisso\" domina l'altare maggiore ed una \"Via Crucis\" decora le pareti laterali."}
{"id": "2538639", "revid": "767487", "url": "https://it.wikipedia.org/wiki?curid=2538639", "title": "Astro Boy (film)", "text": "Astro Boy \u00e8 un film d'animazione del 2009 diretto da David Bowers.\nSi tratta di un adattamento cinematografico della famosa serie di manga fantascientifici \"Astro Boy\" di Osamu Tezuka.\nIl film \u00e8 uscito nelle sale cinematografiche mondiali a ottobre 2009, la data precisa varia di paese in paese. Negli USA \u00e8 uscito il 23 ottobre 2009, mentre in Italia \u00e8 stato distribuito il 18 dicembre dello stesso anno.\nTrama.\nIl film inizia con un breve riassunto della storia di Metro-city: nel futuro, dopo che la Terra \u00e8 stata completamente inquinata dagli scarti e rifiuti degli umani, la citt\u00e0 giapponese e immaginaria di Metro-city si distacca dal suolo diventando una metropoli volante e grazie all'ausilio del geniale dottor Tenma e dei suoi avanzatissimi robot lavoratori, favorisce una vita tranquilla ai cittadini.\nIl collaboratore di Tenma, il dottor Elefun, ha scoperto un nuovo tipo di energia, il \"Nucleo Blu positivo\", derivato dell'esplosione di una stella di neutroni e pi\u00f9 potente dell'energia nucleare ma per niente dannosa, e con essa intende ricreare la vita ecologica del pianeta. L'energia inversa e complementare del Nucleo Blu \u00e8 il \"Nucleo Rosso negativo\" che \u00e8 poco studiato poich\u00e9 risultato dannoso, instabile e ostico da sperimentare.\nIl sadico presidente Stone, per essere di nuovo rieletto, decide di sperimentare il Nucleo Rosso su un grosso robot, il \"Pacificatore\" e nonostante gli avvertimenti di Tenma e di Elefun applica personalmente il Nucleo Rosso sul Pacificatore che subito dimostra una grande dote combattiva, per poi per\u00f2 perdere il controllo e iniziare ad aggredire i presenti. Elefun riesce a fermare il robot impazzito con una carica di Nucleo Blu, ma il figlio di Tenma, Tobio (che assisteva all'esperimento nonostante il divieto del padre), rimane vaporizzato dal Pacificatore.\nTenma, depresso, torna allora nel suo laboratorio e crea un androide dalle sembianze del figlio, per poi fonderlo con il DNA di Tobio e lo anima con il Nucleo Blu. Nonostante le apparenze gli scienziati suoi colleghi capiscono che per la perdita e il dolore \u00e8 impazzito. Elefun per cercare di dare sollievo al suo dolore acconsente a dargli il Nucleo Blu e aiutarlo nell'esperimento.\nTobio ritorna, e si ricorda perfettamente di suo padre e di s\u00e9 stesso. Il nuovo Tobio, oltre alle stesse capacit\u00e0 intellettuali del primo Tobio, \u00e8 un po' pi\u00f9 vivace. Tristemente Tenma si rende conto che questo non riesce a colmare la sua perdita anzi, quando guarda l'androide non fa che ripensare al vero figlio che ha perso e ritiene di avere commesso un errore creandolo.\nUn mattino Tobio scopre i suoi poteri robotici (capisce il linguaggio dei robot attorno a lui, \u00e8 superforte e ha la capacit\u00e0 di volare) ma con disperazione scopre anche che suo padre non gli vuole pi\u00f9 bene e decide di fuggire via. L'esercito di Stone lo attacca per catturarlo e lo sconfigge, per\u00f2 Tobio precipita sulla superficie terrestre.\nSulla Terra Tobio incontra tre strani robot: Sparx (il cervello), Robotsky (il muscolo) e Mike (il frigorifero) unici componenti del partito \"Fronte Rivoluzionario Robot\" (FRR). Il bizzarro trio rinomina Tobio con il nome di \"Astro\". Astro scopre che sulla terra esistono ancora insediamenti di vita umana e fa conoscenza con una ragazza, Cora (proveniente da Metro-city) e il suo robot-cagnolino Pattumiera e conosce anche uno strambo individuo umano: Hammegg, che ripara i robot difettosi, cos\u00ec Astro si spaccia per un ragazzo vero.\nUn giorno, mentre Astro e i suoi nuovi amici passeggiano per il bosco, scoprono un grande robot non funzionante, che Astro rianima di nascosto con l'ausilio del Nucleo Blu e poi facendo amicizia con il gigante, chiamato Z.O.G.\nSuccessivamente Hammegg disattiva Astro rivelando la sua identit\u00e0 di robot e lo manda a combattere contro mostruosi robot in un'arena, ma Astro riesce sconfiggerli tutti finch\u00e9 Hammegg manda ZOG a combattere contro Astro. Entrambi rifiutano di scontrarsi.\nAll'improvviso Stone e le forze armate irrompono sull'arena e catturano Astro riportandolo a Metro-city. Stone ordina a Tenma di disinserire il Nucleo Blu da Astro. Tenma per\u00f2, dopo avere disattivato Astro, lo riattiva riconoscendolo come figlio e facendolo fuggire.\nStone, rabbioso, reinserisce il Nucleo Rosso al Pacificatore per aizzarlo contro il nemico, ma il robot si ribella fondendosi con Stone e unendo al suo corpo altri pezzi meccanici. Astro si batte contro il Pacificatore, che per\u00f2 assorbe tutta l'energia della citt\u00e0 per potenziarsi e la metropoli precipita sulla Terra, ma grazie all'intervento di Astro fa un atterraggio meno brusco.\nIl Pacificatore, con tutta l'energia assorbita e i tantissimi pezzi meccanici ricevuti, \u00e8 diventato un mostro robotico alto cinquanta metri spinto dalla mente di Stone deciso a distruggere la citt\u00e0. Tenma e gli altri vogliono fuggire, ma Astro comprende che il suo destino \u00e8 di proteggere Metro-city, quindi si sacrifica scagliandosi nel cuore del Pacificatore e unendo il suo Nucleo Blu con quello Rosso del mostro.\nNegativo e Positivo si fondono annientandosi a vicenda creando una grande esplosione che elimina il Pacificatore, disattivando per\u00f2 Astro. Stone invece \u00e8 sopravvissuto, ma \u00e8 completamente impazzito e viene arrestato.\nTutti sono in pena per Astro, ma ZOG lo rianima con l'ausilio dell'energia del Nucleo Blu (come Astro fece per lui) e l'eroe si riprende acclamato da tutti. Cora e i suoi amici si ricongiungono con i loro genitori, mentre Tenma ed Elefun iniziano gi\u00e0 a progettare di utilizzare il Nucleo Blu per ristabilire la vita sul pianeta. All'improvviso la citt\u00e0 di Metro-city viene attaccata da un Cthulhu spaziale.\nIl film termina con Astro Boy che si avventa sull'avversario.\nProduzione.\nIl film \u00e8 stato annunciato dalla Imagi Animation Studios gi\u00e0 a partire dal settembre 2006, in seguito per\u00f2 lo studio di animazione diede priorit\u00e0 alla post-produzione di \"TMNT\" e la produzione pot\u00e9 iniziare solo alla fine del 2007. Il 29 maggio 2009 \u00e8 stato diffuso il primo trailer ufficiale. Pochi mesi dopo, il 27 luglio 2009, al San Diego Comic-Con International sono state mostrate altre immagini, la locandina ed \u00e8 stata annunciata la data di uscita della pellicola in alcuni paesi.\nAccoglienza.\nIl film ha ricevuto recensioni contrastanti dai critici cinematografici. Il sito di recensioni cinematografiche Rotten Tomatoes riporta che solo il 49% di 132 critici hanno dato al film una recensione positiva, con una media voto di 5,6 su 10, mentre il voto del pubblico \u00e8 del 50%.\nIl film \u00e8 stato un flop in Giappone, debuttando in fondo alla Top 10 della classifica nella settimana di apertura e guadagnando solo 328.457 dollari. Al contrario, il film ha avuto molto successo in Cina, infrangendo un record al botteghino per un film d'animazione in CG seguendo lo stesso schema di film come \"Dragonball Evolution\" e \"Speed Racer\", altri film prodotti negli Stati Uniti basati su manga e anime giapponesi che non sono stati grandi successi nel paese d'origine ma hanno avuto molto successo in Cina. Il film \u00e8 stato anche un flop negli Stati Uniti, aprendo al 6\u00ba posto e incassando solo 6.7 milioni nella prima settimana.\nGli incassi mondiali ammontarono a 39.886.986 dollari a fronte di un budget dichiarato di 65 milioni, il che lo rese un flop al botteghino."}
{"id": "2538640", "revid": "298229", "url": "https://it.wikipedia.org/wiki?curid=2538640", "title": "Donald Thomas", "text": ""}
{"id": "2538641", "revid": "287204", "url": "https://it.wikipedia.org/wiki?curid=2538641", "title": "U.S. Men's Clay Court Championships 1998", "text": "L'U.S. Men's Clay Court Championships 1998 \u00e8 stato un torneo di tennis giocato sulla terra rossa. \u00c8 stata la 30\u00aa edizione del U.S. Men's Clay Court Championships, che fa parte della categoria International Series nell'ambito dell'ATP Tour 1998. Si \u00e8 giocato a Orlando in Florida negli Stati Uniti dal 20 aprile al 27 aprile 1998.\nCampioni.\nSingolare.\n Jim Courier ha battuto in finale Michael Chang 7-5, 3-6, 7-5\nDoppio.\n Grant Stafford / Kevin Ullyett hanno battuto in finale Michael Tebbutt / Mikael Tillstr\u00f6m 4-6, 6-4, 7-5"}
{"id": "2538648", "revid": "767487", "url": "https://it.wikipedia.org/wiki?curid=2538648", "title": "H\u00e9ctor y Tito", "text": "H\u00e9ctor y Tito furono un duo di musica reggaeton portoricano nato nel 1998 con il nome \"Los Bambinos\". Incisero sei album, compreso uno live, ed ebbero successo negli anni 2000 grazie ad alcuni singoli incisi in collaborazione con i produttori Luny Tunes e Noriega, tra cui \"Baila Morena\", \"Cae la noche\" e \"Amor de Colegio\".\nIl duo, dopo aver riscosso un grande successo in tutta l'America latina, decise di separarsi, pubblicando un ultimo album nel 2005. Tito El Bambino \u00e8 tuttora attivo come solista, mentre H\u00e9ctor El Father interruppe l'attivit\u00e0 musicale nel 2008 a seguito della conversione al cristianesimo, per poi ricominciare nel 2018 come H\u00e9ctor Delgado."}
{"id": "2538653", "revid": "21921", "url": "https://it.wikipedia.org/wiki?curid=2538653", "title": "Fragments of a Dream", "text": "Fragments of a dream \u00e8 un album in studio del gruppo musicale cileno Inti-Illimani, del chitarrista australiano John Williams e del chitarrista spagnolo Paco Pe\u00f1a, pubblicato nel 1987.\nDescrizione.\nL'album \u00e8 stato realizzato grazie alla collaborazione degli Inti-Illimani, di John Williams, chitarrista classico, e di Paco Pe\u00f1a, chitarrista di flamenco, collaborazione iniziata nel 1980. \nIl disco presenta alcuni brani appartenenti al repertorio degli Inti-Illimani, \"Danza di Cala Luna\", \"El mercado Testaccio\" e \"Danza\", appositamente riarrangiati, con due nuove parti di chitarra, in funzione della presenza dei due chitarristi.\nTre brani, \"El carnaval\", \"Fragmentos de un sue\u00f1o\" e \"La ciudad\" provengono dalla colonna sonora, realizzata dagli Inti-Illimani, dello spettacolo teatrale \"Un vuelo sobre los Andes\" di V\u00edctor Contreras (rappresentato, con il gruppo a suonare dal vivo, nel 1986, nel teatro Volksb\u00fchne della allora Berlino Est).\n\"Cristalino\" e \"La calahorra\" sono due brani per chitarra solista: il primo scritto da Horacio Salinas appositamente per John Williams e da lui eseguito, il secondo scritto ed eseguito da Paco Pe\u00f1a.\nLa musica de \"La preguntona\" si ispira ad una sevillana fatta conoscere ad Horacio Salinas da Paco Pe\u00f1a. Sempre Paco Pe\u00f1a ha fatto conoscere al gruppo l'altra sevillana presente nel disco, \"En libertad\", entrata poi stabilmente nel loro repertorio dal vivo.\nL'album \u00e8 stato pubblicato in LP, musicassetta e CD da varie etichette in numerosi paesi. In Italia \u00e8 stato distribuito, a seconda dei formati e dei tempi, dall'etichetta omonima del gruppo, Inti-Illimani, da BMG Ariola e da CGD. Nel resto d'Europa, in Australia, Canada e Stati Uniti dalla CBS. In Cile \u00e8 stato invece pubblicato dalla Alerce con il titolo ispanizzato \"Fragmentos de un sue\u00f1o\". Nel 2015 \u00e8 stato inoltre distribuito in download digitale."}
{"id": "2538656", "revid": "120868333", "url": "https://it.wikipedia.org/wiki?curid=2538656", "title": "Malus", "text": "Malus \u00e8 un genere di alberi appartenente alla famiglia delle Rosaceae. La specie pi\u00f9 nota \u00e8 \"Malus domestica\", che produce la mela delle nostre tavole. Altre specie di \"Malus\" sono coltivate a fini decorativi.\nTassonomia.\nAl genere \"Malus\" appartengono le seguenti specie:"}
{"id": "2538657", "revid": "253269", "url": "https://it.wikipedia.org/wiki?curid=2538657", "title": "Owain Yeoman", "text": "Ha studiato teatro presso la Royal Academy of Dramatic Art di Londra, ed ha conseguito una laurea in Letteratura inglese presso Brasenose College, all'Universit\u00e0 di Oxford.\nHa interpretato l'agente Wayne Rigsby nella serie televisiva americana \"The Mentalist\". Prima di questa ha lavorato in \"The Nine\", \"Kitchen Confidential\" e la serie dell'HBO \"Generation Kill\". Ha inoltre svolto il ruolo di Cromartie, un cyborg modello T-888, nell'episodio pilota di \"\".\nYeoman lavora anche nel cinema, il suo ruolo pi\u00f9 importante \u00e8 stato quello di Lisandro nel film \"Troy\", con Brad Pitt.\nOwain \u00e8 vegetariano e sostenitore dei diritti animali. Il 9 dicembre 2006 ha sposato l'attrice Lucy Davis nella Cattedrale di Saint Paul di Londra.\nHanno divorziato nell'ottobre del 2011.\nNel 2013 si \u00e8 risposato con la disegnatrice di gioielli Gigi Yallouz, con cui ha avuto due figlie: Eve Bell (2015) e Phoenix Zion (2020)\nDoppiatori italiani.\nNelle versioni in italiano dei suoi film, \u00e8 stato doppiato da:"}
{"id": "2538659", "revid": "405275", "url": "https://it.wikipedia.org/wiki?curid=2538659", "title": "Super Saiyan", "text": ""}
{"id": "2538661", "revid": "1860334", "url": "https://it.wikipedia.org/wiki?curid=2538661", "title": "Penesti", "text": "I Penesti () erano una classe di \"braccianti\" che abitavano un tempo la Tessaglia. Legati alla terra, di condizione non libera, i penesti godevano di uno status sociale e giuridico paragonabile a quello degli Iloti di Sparta.\nStato sociale.\nLa tradizione orale considera i Penesti come discendenti dagli Achei, sottomessi da trib\u00f9 invasori provenienti dalla Tesprozia. Archemaco di Eubea (scrittore del III secolo a.C. citato da Ateneo di Naucrati, VI, 264), credeva invece che fossero beoti:\nEssendo le terre tessaliche ampie e molto fertili in confronto al numero della popolazione, i Penesti avevano una grande quantit\u00e0 di terra da coltivare; i contributi dovuti ai tessalici (e Archemaco ne sottolinea la ricchezza) implicano che i Penesti potessero liberamente disporre di porzioni in eccesso dei loro \"redditi\" e possedere beni. Alcuni Penesti, noti come \"latreis\", facevano i servitori domestici, ricevendo in cambio un salario. \nDionigi di Alicarnasso (II, 9) racconta che subivano percosse quando si rifiutavano di obbedire e che, in genere, erano trattati come beni mobili (vale a dire schiavi di propriet\u00e0 altrui). Sembra che fossero meno numerosi dei tessalici.\nDa un passaggio di Demostene pare che i Penesti, talvolta, accompagnassero i loro padroni in battaglia, combattendo a cavallo come i loro cavalieri o vassalli; questa circostanza non \u00e8 sorprendente, se si considera la rinomanza di cui godeva la cavalleria tessala.\nI Penesti della Tessaglia somigliano agli Iloti della Laconia sotto certi aspetti, dato che spesso si sollevarono in armi contro i loro signori. Ci furono Penesti anche tra i Macedoni, e pure una trib\u00f9 illirica veniva chiamata Peneste."}
{"id": "2538662", "revid": "123440328", "url": "https://it.wikipedia.org/wiki?curid=2538662", "title": "Melrose Place (serie televisiva 2009)", "text": "Melrose Place \u00e8 una serie televisiva statunitense in onda sulla The CW a partire dall'8 settembre 2009.\n\u00c8 la quinta serie del \"Beverly Hills 90210 (franchise)\" ed \u00e8 una versione aggiornata della serie anni '90 \"Melrose Place\" incentrata su un gruppo di giovani adulti che vivono in un condominio di appartamenti a West Hollywood, California. Todd Slavkin e Darren Swimmer, in passato tra i produttori di \"Smallville\", sono i capo-sceneggiatori della serie.\nTrama.\nIl 21 maggio 2009 Ausiello riport\u00f2 che il personaggio di Sydney (Laura Leighton) muore nell'episodio pilota dando vita ad un mistero di omicidio, ma che l'attrice avrebbe continuato ad apparire nella serie attraverso dei flashback (in maniera analoga con quanto accaduto con il personaggio di Lilly Kane - Amanda Seyfried - nella prima stagione del serial \"Veronica Mars\"). Il \"Los Angeles Times\" conferm\u00f2 in seguito che Sydney viene trovata morta nei primi 10 minuti dell'episodio pilota, una svolta di eventi che sta a significare che \"tutto pu\u00f2 accadere\" nella nuova serie, come dichiarato dal produttore esecutivo Slavkin. \"Sar\u00e0 nostalgico, ma non sar\u00e0 il vecchio \"Melrose\"\", dichiar\u00f2 Slavkin. Gli episodi iniziali ruoteranno sulle inter-relazioni tra i sette abitanti del complesso di appartamenti e sul tema che \"nessuno \u00e8 esattamente chi sembra\", con il mistero dell'omicidio di Syd risolto intorno a met\u00e0 stagione. All'inizio della serie, Lauren (Stephanie Jacobsen), una studentessa in medicina, accetta riluttante del denaro in cambio di prestazioni sessuali per pagare i suoi studi in medicina, mentre l'aspirante regista Jonah (Michael Rady) riceve una vantaggiosa offerta in cambio del suo silenzio su uno scandalo riguardante un famoso regista. David (Shaun Sipos), ex-amante di Sydney e primo potenziale sospettato nel suo omicidio, viene tirato fuori di prigione da Ella (Katie Cassidy), una pubblicitaria bisessuale, che gli provvede un falso alibi e che ha le sue personali ragioni per volere Sydney fuori dai piedi. Mentre David ruba un quadro di valore nel cuore della notte, Auggie (Colin Egglesfield), uno chef che \u00e8 anche apparentemente il pi\u00f9 addolorato per la morte di Sydney, brucia un'uniforme insanguinata da chef.\nCercare di farsi strada nel suo lavoro mette sotto forte pressione Ella, i cui tentativi di nascondere la sua cotta segreta per Jonah mettono in crisi la relazione del ragazzo con la sua fidanzata Riley. Lauren \u00e8 costretta a continuare a prostituirsi, mentre quando il tentativo di Jane, sorella di Sydney, di cercare di ricattare Ella fallisce, la donna mantiene la parola e d\u00e0 alla polizia degli indizi sul motivo per cui Ella potrebbe aver ucciso Syd. Violet si rivela essere la figlia di Sydney e cerca sia di conquistare Auggie che di punire Michael Mancini per aver trattato male la madre quando era ancora in vita.\nElementi di continuit\u00e0 con la serie originale.\nIl seguito delle vicende di \"Melrose Place\" altera diverse vicende occorse ai vecchi personaggi della serie originale, soprattutto per esigenze di trama e per la mancata partecipazione di alcuni membri del vecchio \"Melrose\".\nSviluppo.\nIl 23 settembre 2008, Marc Malkin di \"E! Online\" riport\u00f2 la possibilit\u00e0 di una nuova versione/spin-off della serie \"Melrose Place\" in maniera analoga con quanto accaduto con la serie \"90210\", riportanto le parole della ex-protagonista della serie Lisa Rinna: \"Ho sentito voci che vorrebbero riportare in onda la serie \"Melrose Place\" come fatto con \"90210\" e dovrebbe accadere sulla The CW\". Tuttavia Malkin scrisse anche che: \"una fonte interna alla CW smentisce categoricamente di eventuali piani per riportare in vita la serie\". L'11 ottobre 2008 \"TV Guide\" riport\u00f2 le parole di Darren Star, creatore della serie originale, il quale disse che c'erano concrete possibilit\u00e0 per un ritorno della serie e che lui sarebbe stato interessato a farne parte, ma disse anche che non c'era ancora nulla di ufficiale al riguardo. Pi\u00f9 tardi lo stesso mese, la The CW e la CBS Paramount Network Television dissero che stavano esplorando la possibilit\u00e0 di riportare in onda la serie e che sarebbe stata indirizzata principalmente al loro target di riferimento, ovvero le giovani donne. Il 31 ottobre 2008 Michael Ausiello scrisse che il creatore di \"One Tree Hill\", Mark Schwahn, era stato contattato per dirigere la nuova versione chiamata provvisoriamente \"Melrose 2.0\"; il 14 dicembre 2008, il The Hollywood Reporter conferm\u00f2 tale notizia.\nA gennaio 2009, Dawn Ostroff, il presidente della The CW, ha parlato dei piani della rete per sviluppare una versione aggiornata di \"Melrose Place\", dichiarando che si era ancora in cerca di uno sceneggiatore e che, il progetto proposto, prevedeva l'utilizzo sia di personaggi nuovi che di quelli vecchi. La Ostroff ha sottolineato che l'episodio pilota del \"Melrose\" del 1992 prese posto \"in un periodo non troppo differente rispetto al nostro attuale... hanno parlato di un condominio ipotecato, di inquilini senza un lavoro. Prende posto in un periodo molto simile, un periodo nel quale l'economia \u00e8 in crisi\". La Ostroff ha anche dichiarato l'intenzione della nuova versione di catturare lo stile di vita del vicinato losangelino di Melrose. Interrogata su quella che sar\u00e0 la natura della nuova serie, se \"quella seria della prima stagione del \"Melrose\" originale o quella folle di Kimberly-che-fa-saltare-per-aria-il-condominio degli ultimi anni\", la Ostroff ha dichiarato: \"All'inizio bisogna investire nei personaggi, ma penso anche che [la nuova versione] non possa essere cos\u00ec drammatica e soporifera della serie -non succedono abbastanza avvenimenti. I nostri fan adorano il dramma ad alta carica emotiva come puoi vedere guardando \"One Tree Hill\" e \"Gossip Girl\". Il lavoro \u00e8 quindi quello di coinvolgere sufficientemente lo spettatore a livello emotivo per poi in seguito dedicarsi ad una narrazione che abbia svolte e colpi di scena che non ci si aspetta\". Con Schwahn ufficialmente fuori dal progetto, il 19 gennaio 2009, Ausiello riport\u00f2 che la The CW era in trattative con Darren Swimmer e Todd Slavkin di \"Smallville\" per affidargli il nuovo \"Melrose Place\". Il 6 febbraio 2009 Ausiello conferm\u00f2 la notizia che Swimmer e Slavkin erano stati ufficialmente assunti come capo-sceneggiatori della nuova serie, rilasciando anche alcune descrizioni sommarie dei nuovi personaggi.\nIl 23 febbraio 2009 il \"The Hollywood Reporter\" riport\u00f2 che la The CW aveva dato semaforo verde per l'episodio pilota di un nuovo \"Melrose Place\" scritto da Swimmer e Slavkin, che avrebbe seguito la formula della serie originale e raccontato di un gruppo di ventenni che vivono nel quartiere trendy di Melrose a Los Angeles. Il vincitore di un premio Oscar Davis Guggenheim (per \"Una scomoda verit\u00e0\") ha diretto l'episodio pilota.\nCasting.\nIl 6 febbraio 2009 Ausiello ha dato una prima presentazione dei sette nuovi personaggi: David Patterson, figlio di Michael Mancini della serie originale, \"con i boxer tesi e un libro nero per provarlo\"; la sua \"amante omnisessuale tira e molla\" Ella Flynn, \"con una lingua tagliente come mille spilli\"; Jonah Miller, un aspirante regista; Riley Richmond, \"la sua dolceamara amante ed insegnante di scuola\"; Auggie Kirkpatrick, \"un hippie ed ex-alcolista\"; Lauren Bishop, una studentessa di medicina che in passato ha fatto favori sessuali in cambio di altri finanziari a causa di tempi duri; ed infine Violet Foster, teenager di una piccola citt\u00e0 che sa tuttavia come fare la gatta morta se necessario.\nIl 25 febbraio 2009, il \"The Hollywood Reporter\" riport\u00f2 che il primo attore assunto per la nuova serie era Michael Rady, il cui personaggio - Jonah - \u00e8 stato comparato al Billy Campbell della serie originale (interpretato allora da Andrew Shue). \"Variety\" ha annunciato, il 27 febbraio 2009, che Katie Cassidy si era aggiudicata il ruolo di Ella che Ausiello aveva in passato paragonato all'Amanda Woodward della serie madre (interpretata da Heather Locklear). Il 9 marzo 2009 Ausiello riport\u00f2 che l'attrice-cantante Ashlee Simpson-Wentz era stata assunta per il ruolo di Violet e cit\u00f2 una fonte interna sconosciuta per diffondere voci su trattative in corso con la Locklear per riprendere il suo personaggio di Amanda nella nuova serie. Il 17 marzo 2009 il \"The Hollywood Reporter\" annunci\u00f2 che Jessica Lucas aveva vinto il ruolo di Riley. Il giorno seguente \"Entertainment Weekly\" scrisse che, nonostante le forti pressioni della The CW, Heather Locklear aveva rifiutato di riprendere il ruolo di Amanda perch\u00e9 \"Non c'era nessuna proposta sensata per riportare il personaggio nella serie\". Il 24 marzo 2009, Colin Egglesfield fu assunto nel ruolo di Auggie e Stephanie Jacobsen in quello di Lauren. In seguito l'attore Ryan Eggold dichiar\u00f2 al \"TV Guide Magazine\" che sarebbe apparso nel nuovo \"Melrose\" con il ruolo del prof. Ryan Matthews da lui ricoperto in \"90210\". Il 3 aprile 2009 il \"The Hollywood Reporter\" riport\u00f2 che Shaun Sipos aveva vinto l'ultimo ruolo da personaggio regolare, quello di David - figlio di Michael Mancini, ora descritto come \"un ragazzo ricco il cui comportamento da ragazzo cattivo aveva trascinato lontano dal denaro di famiglia\".\nIl 5 aprile 2009 il \"The Hollywood Reporter\" riport\u00f2 che Laura Leighton avrebbe preso parte al nuovo \"Melrose\" con il ruolo di Sydney Andrews dalla serie originale; anche se sembrava che il suo personaggio fosse stato ucciso nel 1997 al termine della quinta stagione della serie originale, il nuovo pilot ce la mostrer\u00e0 viva e proprietaria del complesso di appartamenti di Melrose Place. \"TV Guide\" riport\u00f2 inoltre che la Leighton sarebbe apparsa in maniera ricorrente nella nuova serie qualora essa venga confermata per ulteriori episodi. Il 6 aprile 2009, \"People\" riport\u00f2 che Thomas Calabro avrebbe ripreso il suo ruolo del Dr. Michael Mancini dalla serie originale, indicato come il padre del nuovo personaggio David (Shaun Sipos).\nProduzione.\nIl 14 aprile 2009 la Simpson-Wentz annunci\u00f2, tramite la sua pagina Twitter, che le riprese per il pilot sarebbero cominciate quella stessa settimana. Il 19 maggio 2009 Ausiello riport\u00f2 che la The CW aveva ufficialmente ordinato la serie per 13 episodi in onda a partire dal settembre 2009. Presentando il proprio palinsesto del 2009-2010 il 21 maggio 2009, la The CW annunci\u00f2 la sua intenzione di trasmettere il nuovo \"Melrose\" in accoppiata con \"90210\" il marted\u00ec sera, replicando l'accoppiata del 1992 tra \"Beverly Hills, 90210\" e \"Melrose Place\" sulla FOX. La Ostroff aggiunse che le piacerebbe far avere ai personaggi delle due serie qualche \"crossover\". Nella nota stampa diffusa quel giorno, i personaggi di Sipos, della Cassidy e della Jacobsen furono rinominati rispettivamente \"David Breck\", \"Ella Simms\" e \"Lauren Yung\".\nQuando la serie entr\u00f2 in produzione, il \"Los Angeles Times\" scrisse, il 30 agosto 2009, che il nuovo \"Melrose Place\" intende riflettere la vita reale di Los Angeles ben oltre di come ha fatto l'originale, filmando nei quartieri pi\u00f9 famosi del Sunset Boulevard come il \"Cinerama Dome\" e la \"Walt Disney Concert Hall\", cos\u00ec come le sfarzose ville di Malibu e le vie delle colline di Hollywood. I produttori esecutivi Slavkin e Swimmer sono cresciuti entrambi a L.A. e hanno voluto \"aggiornare la serie in un modo davvero accattivante, non prendere solo il nome \"Melrose Place\" e schiaffarcelo sopra\". Preoccupata di incappare di nuovo nelle stesse difficolt\u00e0 presentatisi quando si doveva incorporare i vecchi personaggi con i nuovi in \"90210\", la Ostroff della CW accolse bene il progetto di Slavkin e Swimmer nel \"creare un nuovo mondo, ma che si agganciasse anche con ci\u00f2 che aveva reso speciale il \"Melrose\" originale... Volevo essere sicura che avremmo usato i vecchi personaggi nella maniera giusta, in una maniera che avesse senso anche per i nuovi personaggi\". Swimmer ha poi aggiunto, \"Abbiamo avuto la sensazione che l'unico modo possibile di reinserire i vecchi personaggi nel nuovo show fosse che loro si sentissero parte della storia e che venivano dalla storia stessa\".\nIl 23 settembre 2009, \"Variety\" ha riportato che la The CW ha ordinato sei ulteriori copioni per la stagione, nonostante i deludenti risultati d'ascolto. Il 21 ottobre 2009, Michael Ausiello ha rivelato che la The CW ha ordinato cinque ulteriori episodi portando il numero totale della stagione a diciotto episodi. Il giorno dopo, in un'intervista con Ausiello, Slavkin &amp; Swimmer annunciarono che Colin Egglesfield, Ashlee Simpson-Wentz e Laura Leighton sarebbero usciti di scena in seguito alla soluzione dell'omicidio nel tredicesimo episodio. Colin Egglesfield rivel\u00f2 a \"E! Online\" che il suo licenziamento era stata una decisione del network causata dai bassi ascolti riscontrati dalla serie fino a quel momento e che il personaggio di Auggie non sarebbe stato ucciso, ma eliminato perch\u00e9 ritenuto \"troppo oscuro\" per i futuri toni pi\u00f9 leggeri che la serie avrebbe assunto. Il creatore della serie Todd Slavkin ha dichiarato: \"Ora che i personaggi non sono pi\u00f9 dei sospetti, possono divertirsi, concentrarsi sulle loro carriere, andare a letto tra di loro senza questa nuvola incombente sul loro condominio... Ma questo \u00e8 ancora Melrose Place: ci saranno ancora intrighi nello show\".\nIl 18 maggio 2010 la CW ha ufficialmente cancellato la serie a causa dei bassissimi ascolti ottenuti.\nGuest star.\n\"People\" riport\u00f2 in seguito, il 18 giugno 2009, che Josie Bissett, che aveva interpretato Jane Mancini (ex moglie di Michael e sorella maggiore di Sydney nella serie originale), sarebbe apparsa nella serie in almeno un episodio. Taylor Cole \u00e8 stata in seguito assunta per interpretare un'ex-fidanzata di David, seguita da Taryn Manning per il ruolo di una cantante il cui video musicale sar\u00e0 diretto da Jonah. Il giorno successivo \"Entertainment Weekly\" riport\u00f2 che Daphne Zuniga avrebbe ripreso il ruolo della fotografa Jo Reynolds dalla serie originale e che apparir\u00e0 in almeno due episodi. Il 17 luglio 2009, \"E! Online\" scrisse che l'attrice Brooke Burns era stata assunta per il ruolo di Vanessa, moglie del Dr. Michael Mancini e madre del suo figlio pi\u00f9 giovane, Noah. Lo stesso giorno \"TV Guide Magazine\" riport\u00f2 che l'attore Victor Webster era stato assunto per il ruolo di Caleb, capo gay di Ella. Il 20 luglio 2009, \"E! Online\" scrisse che Kelly Carlson avrebbe interpretato il ruolo di una \"madam\" che convince Lauren a lavorare per lei nel suo giro di prostituzione.\nIl 19 agosto 2009, \"E! Online\" annunci\u00f2 che l'attrice Jenna Dewan apparir\u00e0 nella serie per almeno due episodi nel ruolo di Kendra Wilson, un produttore esecutivo della Paramount che dirige le sue attenzioni su Jonah. Lo stesso giorno, \"TV Guide Magazine\" scrisse che l'attore Ryan Eggold non apparir\u00e0 nel nuovo \"Melrose\" poich\u00e9 Jessica Lucas (tra le protagoniste della nuova serie) aveva gi\u00e0 interpretato un personaggio che in \"90210\" era stato legato proprio con il prof. Matthews interpretato da Eggold. Pi\u00f9 tardi la stessa settimana, \"E! Online\" scrisse che Heather Locklear era nuovamente in trattative per riprendere il suo ruolo di Amanda Woodward nella nuova serie.\nIl 3 settembre 2009, \u00e8 stato annunciato che l'ex giocatore di basket dei \"Lakers\" Rick Fox apparir\u00e0 nella serie nel ruolo del proprietario di un ristorante dove lavorano tutti gli aspiranti attori.\nIl 22 settembre 2009, la CW, in un comunicato stampa intitolato \"The bitch is back!\" (lett: \"La stronza \u00e8 tornata!\"), ha rivelato che Heather Locklear ritorner\u00e0 a Melrose Place il 17 novembre 2009 (data riferita alla programmazione statunitense della serie); non \u00e8 stato per\u00f2 specificato il numero di episodi nei quali apparir\u00e0.\n\"Siamo elettrizzati all'idea di riportare Amanda Woodward a Melrose Place\" hanno dichiarato i produttori esecutivi Todd Slavkin &amp; Darren Swimmer. \"Il coinvolgimento di Heather nello show \u00e8 qualcosa su cui stavamo lavorando da tempo poich\u00e9 non potevamo concepire di creare e produrre questa serie senza l'inclusione del suo iconico personaggio\". Ausiello ha rivelato che Amanda sar\u00e0 il nuovo capo di Ella alla \"WPK\" mettendo le due carrieriste una contro l'altra. Il 9 ottobre 2009 \"TV Guide Magazine\" riport\u00f2 che l'attore Billy Campbell era stato ingaggiato nel ruolo di un potente multimiliardario di nome Barrett McMillan, che sar\u00e0 coinvolto con Amanda ed apparir\u00e0 per la prima volta nel tredicesimo episodio.\nIl 27 ottobre 2009, Ausiello ha scritto che la produzione era in contatto con l'attore Nick Zano allo scopo di farlo unire al cast come una sorta di rimpiazzo per il personaggio di Auggie. In una successiva intervista rilasciata ad \"Entertainment Weekly\", Nick Zano ha confermato che prender\u00e0 parte alla serie nel ruolo di un dottore che lavora con Lauren e che si trasferisce nel condominio; l'attore ha inoltre aggiunto che il suo ruolo sar\u00e0 ricorrente.\nCritica.\nPrima del suo debutto, il \"Los Angeles Times\" not\u00f2 le differenze con la serie originale scrivendo che \"L'umorismo ha lasciato spazio al noir, la soap si \u00e8 trasformata in mistero e che la recitazione ed i dialoghi sono diventati pi\u00f9 sofisticati mentre l'alcolismo, la dipendenza da droga, l'infedelt\u00e0 e persino l'omicidio restano punti fermi per gli inquilini del fittizio 4616 di Melrose Place\". Ken Tucker dell\"'Entertainment Weekly\" ha dato all'episodio pilota una \"B\" scrivendo che \"resta da vedere se il nuovo \"Melrose\" sar\u00e0 accattivante come l'originale, ma parte da un inizio decisamente vantaggioso\".\nNonostante le recensioni positive tuttavia, la serie non \u00e8 riuscita a sfondare negli ascolti ottenendo una media di soli 1.500.000 spettatori circa."}
{"id": "2538665", "revid": "123982466", "url": "https://it.wikipedia.org/wiki?curid=2538665", "title": "Sunstorm (gruppo musicale)", "text": "I Sunstorm sono un gruppo statunitense melodic rock/adult oriented rock fondato nel 2005 con la collaborazione tra Joe Lynn Turner, cantante influente nella storia dell'hard rock (Deep Purple, Rainbow e Rising Force), e Dennis Ward, Uwe Reitenauer, e Chris Schmidt, tutti membri dei tedeschi Pink Cream 69 (ex band di Andi Deris degli Helloween).\nIl progetto debutt\u00f2 con l'omonimo album \"Sunstorm\" nel 2005, pubblicando nel 2009 il seguito discografico \"House of Dreams\". Nel mese di febbraio 2012 \u00e8 stato pubblicato \"Emotional Fire\"; nel 2016 Turner decise di cambiare la line-up e si fece affiancare da una band di italiani, pubblicando con la Frontiers Records \"Edge of Tomorrow.\" L'8 giugno 2018 \u00e8 la volta del quinto album, \"Road to Hell\", registrato a Somma Lombardo (VA)."}
{"id": "2538667", "revid": "110157", "url": "https://it.wikipedia.org/wiki?curid=2538667", "title": "Giobbe (Guerrini-Ricci)", "text": "Giobbe. Serena concezione di Marco Balossardi \u00e8 un poema satirico scritto a quattro mani da Olindo Guerrini e Corrado Ricci che era una parodia dell'annunciato \"Giobbe\" di Mario Rapisardi.\nIn quest'opera (scritta per la maggior parte dal Guerrini) i due autori (che si firmavano con lo pseudonimo di Marco Balossardi) si facevano beffe dei letterati e dei personaggi pi\u00f9 in vista del tempo.\nAd esempio, Giuseppe Aurelio Costanzo viene cos\u00ec descritto: \nin effetti il Costanzo era basso di statura. \nDi Arrigo Boito viene messo in luce l'amore per i versi stravaganti che lo aveva portato alle acrobazie di \"Re Orso\" e cos\u00ec Guerrini e Ricci scrivono:"}
{"id": "2538669", "revid": "124958024", "url": "https://it.wikipedia.org/wiki?curid=2538669", "title": "Speaker Cenzou", "text": "Biografia.\nVincenzo Artigiano nasce a Napoli nella seconda met\u00e0 degli anni settanta, nei pressi di Piazza San Gaetano, nel quartiere popolare di San Lorenzo. Ha subito l'\"edutainement\" del rapper KRS-One, e ha fatto parte del gruppo La Famiglia.\nTra il 1991 e il 1993 registra un singolo per l'etichetta Century Vox che non vedr\u00e0 mai la luce per problematiche fallimentari della label, ma \u00e8 il 1993 l'anno del suo esordio discografico, prendendo parte al brano \"Rigurgito Antifascista\", traccia dell'album dei 99 Posse \"Curre curre guagli\u00f3\". Nel 1994 canta il brano \"Servi\" nella compilation \"CantaNapoli Antifascista\".\nNel 1996 esce il suo primo album \"Il bambino cattivo\": prodotto dallo Spanish Quarters Studio con Kaya Pezz8 (Marco Messina), contiene collaborazioni di Marco Posse, Papa J (Giampiero Da Dalto) e Meg dei 99 Posse. La canzone \"L'ultima parola\" entra a far parte della compilation di Radio Deejay \"One two one two\". Collabora con vari rapper tra cui: Neffa, col brano \"I Messaggeri Della Dopa\", 99 Posse, nelle canzoni \"Cerco tempo\" e \"Corto circuito\", oltre che con Sottotono, Kay Bianco e Franco Ricciardi.\nNel 1999 esce il secondo album: \"Malastrada\". Il disco, pubblicato con l'etichetta BMG Ricordi \u00e8 composto da 15 tracce. Segue un tour italiano.\nComplessivamente partecipa a 5 tour di supporto ai 99 Posse ed \u00e8 presente in 5 album della band. Prosegue con un altro tour europeo: Germania, Austria e Svizzera, insieme i gruppi Piombo a tempo (ex Lhp) e Golden Bassound.\nIn seguito ad una pausa di riflessione, ritorna, pubblicando il brano \"La prima regola\" nella raccolta \"Napolizm\", e d\u00e0 avvio, insieme ai musicisti Ekspo, Zin, 2phast e O'kiatt, al progetto \"Sangue Mostro\": con la prima formazione dei Sangue Mostro pubblica nel 2008 l'album live \"L'urdimu tip\".\nNel 2012, pubblica il primo mixtape ufficiale \"Sodo Tape vol 1\" con rapper napoletani emergenti.\nIn seguito, dal \"Cattivi uagliuni tour 2012\" \u00e8 tornato sul palco con i 99 Posse.\nNel 2013, dopo un cambio di formazione, i \"Sangue Mostro\" trascorrono un periodo in studio di registrazione lavorando al nuovo album \"Cuo-Rap\", uscito nel gennaio 2014..\nNel 2014 e 2015 \u00e8 continuata l'attivit\u00e0 Live con i Sangue Mostro e i 99 Posse. Verso la fine del 2015 Cenzou ha annunciato la produzione di diversi lavori, primo fra tutti il disco anniversario del ventennale del suo primo album \"Il bambino cattivo\"; successivamente la produzione del secondo album di PeppOh e un disco di inediti per il 2018/2019. A primavera 2016 ha pubblicato il singolo \"New Slanc\", nel cui video partecipa il suo maestro Enzo Avitabile.\nAlla Fine del 2017 pubblica \"Ammostro\" ,un libro autobiografico che ripercorre i passaggi pi\u00f9 importanti della sua vita. All'inizio dell'estate del 2018, esce \"BC20 Director's Cut\" disco che celebra i 20 (+2) anni dal primo disco di Cenzou a cui seguono singoli, video e vari live.\nAll'inizio del 2019 \u00e8 fuori anche \"Nuvole nuove\", secondo album di PeppOh, di cui Cenzou \u00e8 produttore artistico firmando tutte le parti strumentali.\nProduttore discografico e le collaborazioni.\nDal 2012, \u00e8 impegnato nella produzione di tracce, strumentali e remix e, parallelamente, \u00e8 produttore discografico, con l'etichetta \"Sodo Studio\".\nSegue l'elenco degli artisti con cui Speaker Cenzou ha collaborato nel corso della sua carriera artistica:"}
{"id": "2538672", "revid": "247222", "url": "https://it.wikipedia.org/wiki?curid=2538672", "title": "Fragmentos de un sue\u00f1o", "text": ""}
{"id": "2538673", "revid": "1305772", "url": "https://it.wikipedia.org/wiki?curid=2538673", "title": "Patrick Jane", "text": "Patrick Jane \u00e8 il personaggio principale della serie televisiva \"The Mentalist\", creata da Bruno Heller. \u00c8 interpretato da Simon Baker e doppiato da Sandro Acerbo. Jane \u00e8 un consulente indipendente del \"California Bureau of Investigation\" (CBI), un'agenzia statale di investigazione.\nUtilizza le sue abilit\u00e0 di \"mentalista\" unitamente a grandi capacit\u00e0 di osservazione, intuizione, deduzione e altre varie tecniche (come la manipolazione, l'ingegneria sociale e l'ipnosi) apprese nel suo passato da falso sensitivo al circo.\nCaratterizzazione.\nPatrick Jane ha un carattere controverso ed \u00e8 un uomo dalle mille sfaccettature. Ci\u00f2 che \u00e8 pi\u00f9 certo \u00e8 che pu\u00f2 essere definito un uomo infinitamente gioviale, simpatico e intelligente. E, allo stesso tempo, \u00e8 una persona che nasconde la sua vera natura, che lotta per non ricadere nell'oblio e che mira alla vendetta della sua famiglia. Si comporta come una persona tormentata, infastidendo tutti, e in genere \u00e8 molto diretto nei suoi giudizi. Sembra portare una maschera sorridente tutti i giorni, e il suo lato oscuro esce ogni volta che ci sono casi riguardanti John il Rosso. Nonostante questo suo lato oscuro \u00e8 anche una persona che adora i bambini e che cerca di difendere sempre e comunque i suoi amici e colleghi. Ha un buon rapporto con gli animali, specialmente con i cani e i cavalli, probabilmente anche per il luogo dove \u00e8 cresciuto, il circo. Non sopporta i potenti, i lobbysti e gli affaristi, e i politici in generale. Pare inoltre che abbia una certa diffidenza verso i medici e gli ospedali.\nAma le automobili europee d'epoca (afferma di averne una collezione): la sua auto \u00e8 una Citro\u00ebn DS celeste. Ha inoltre una passione per il t\u00e8, che beve spesso anche nelle case che visita durante il lavoro. Inoltre mangia spesso le uova e i muffins, specialmente quelli ai mirtilli, e a volte beve lo Scotch. A volte soffre d'insonnia a causa del pensiero di Red John e usa spesso dei sonniferi per addormentarsi la notte. Non gli piace il latte caldo ed \u00e8 intollerante al lattosio.\nIn un episodio fa uso accidentale di droga, quando si avvelena con un t\u00e8 contaminato dalla belladonna, che gli causa alcune allucinazioni della figlia e un ricovero in ospedale.\nSi veste quasi sempre allo stesso modo: completo da tre pezzi con gilet nero, grigio o blu, camicia bianca o azzurra non stirata, e a volte un cappotto blu.\nNon ha mai frequentato la \"high school\" a causa dei suoi impegni nel circo da falso sensitivo, ma la sua cultura \u00e8 molto vasta: dalla letteratura, alla musica, alla storia dell'arte e anche la cucina tipica di varie nazioni. Pare che conosca pi\u00f9 lingue: sicuramente ne parla molto bene una (oltre all'inglese), cio\u00e8 la lingua spagnola, ma conosce anche in parte il francese, l'italiano e altre lingue europee.\nIspirazione.\nIl personaggio di Patrick Jane \u00e8 una versione moderna e americana di Sherlock Holmes: \u00e8 un detective estraneo alla polizia, irriverente, logico, che prova piacere a svelare i misteri. La sua nemesi, il serial killer John il Rosso, ha alcune caratteristiche che lo avvicinano al nemico di Holmes, il professor Moriarty: \u00e8 un uomo misterioso, il cui volto non viene mai mostrato, ha caratteristiche d'intelligenza e astuzia pari, se non superiori, a quelle di Jane, come egli stesso ammette; inoltre chiunque si avvicina troppo alla sua identit\u00e0, anche i suoi stessi amici e complici, finisce ucciso senza piet\u00e0, da John stesso o da qualche insospettabile alleato (proprio come avviene ai nemici o ai membri dell'organizzazione di Moriarty nei racconti di Arthur Conan Doyle).\nOltre a Holmes, il personaggio di Jane, cos\u00ec come la trama del telefilm, presenta qualche analogia con personaggi e trame di varie serie televisive precedenti, incentrate sul protagonista che, da solo, risolve i casi grazie alle sue intuizioni improvvise e apparentemente improbabili per altre persone, come \"Life\", \"Psych\", \"Monk\", \"Profiler\", \"Dr House\", \"Criminal Minds\" e \"Colombo\".\nPassato.\nNon si conosce molto del passato di Jane, anche perch\u00e9 tende a non parlarne, a parte gli eventi relativi a John il Rosso. A ogni modo, Jane ha dichiarato di non essere mai stato al liceo e nell'episodio \"Un lancio rosso fuoco\" viene rivelata una parte della sua giovinezza. Il padre, un truffatore che lavorava in un luna park itinerante, dove Jane sembra aver vissuto almeno per qualche tempo, l'ha addestrato sin da piccolo a studiare le persone nei pi\u00f9 minimi particolari, e l'ha obbligato a fingere di possedere poteri paranormali e in particolare, quando Jane aveva 16 anni, a truffare una ragazza in fin vita, convincendola di possedere un minerale che poteva curarle il cancro. Quella volta Patrick lo assecond\u00f2 ma, successivamente, non risulta che abbia mai truffato persone fisicamente malate. Dopo che lasci\u00f2 il circo, probabilmente non ebbe pi\u00f9 rapporti col padre. Non si sa se la madre di Jane sia morta, in quanto non ne ha mai parlato, a parte un accenno nell'episodio pilota. Anche Lisbon e i colleghi sanno che Jane lavorava in un circo poich\u00e9 probabilmente \u00e8 rivelato dalla sua scheda personale. Jane lasci\u00f2 il mondo del circo quando conobbe la futura moglie, Angela Ruskin, che era figlia di famosi circensi del Midwest degli Stati Uniti. Il cognato di Patrick, Danny, \u00e8 un noto truffatore e per lungo tempo non ha perdonato Jane di aver portato via la sorella dal suo mondo. Patrick Jane in seguito divenne famoso come sensitivo, tanto che alcune riviste gli dedicarono la copertina e partecip\u00f2, diverse volte, a trasmissioni televisive. Inoltre, aveva numerosi clienti privati (nell'ordine delle centinaia) e divenne quindi molto ricco. A volte, oltre a truffare, collaborava con la polizia (almeno a sua detta), la quale gli chiedeva delle localizzazioni psichiche. In un talk show, vendendosi come medium e detective paranormale, prese in giro il serial killer John il Rosso, definendolo \"piccolo uomo, brutto e tormentato\".\nIn questo modo scaten\u00f2 la furia di John, che gli uccise la famiglia e gli lasci\u00f2 un biglietto attaccato alla porta con su scritto: \"caro signor Jane, non mi piace essere insultato sui media, specialmente da un piccolo imbroglione avido di denaro come lei. Se lei fosse un vero sensitivo, non avrebbe bisogno di aprire questa porta per sapere cosa ho fatto alla sua deliziosa moglie e a sua figlia\". Non c'era alcuna firma, ma John lasci\u00f2 sul muro il solito simbolo tracciato in senso orario, con le tre dita della mano destra guantata di gomma, e un segnale pi\u00f9 personale, ricoprendo le unghie dei piedi della moglie e della figlia di Jane con il loro stesso sangue, a modo di smalto. Patrick trascorse 6 mesi successivi al delitto in preda a un crollo nervoso con un estremo senso di colpa, ricoverato in una clinica psichiatrica. Questo periodo del ricovero non compare nel suo fascicolo; l'unica persona che ne \u00e8 a conoscenza \u00e8 Teresa Lisbon. Jane non riesce per lungo tempo, a causa probabilmente del senso di colpa (e perch\u00e9 sostiene che loro non siano l\u00ec), a visitare la tomba della moglie e della figlia, fino a quando non vi accompagna il cognato Danny, l'unico suo parente con cui abbia contatti. Nell'episodio \"L'uomo dei palloncini rossi\" visita una sua vecchia cliente che, in passato, Jane ha truffato in veste di sensitivo; dato che tutto quello che Jane le aveva raccontato si era, in un modo o nell'altro, avverato, la donna continua a crederlo dotato di poteri paranormali, ma lui cerca ripetutamente di farle capire di averle sempre mentito, senza che la donna lo ascolti e lasciandosi, nel frattempo, imbrogliare anche da un nuovo sensitivo. Quando, alla fine della puntata, Jane riesce a salvare il figlio della donna, le dimostra come ci \u00e8 riuscito, chiedendole scusa per tutte le bugie dette e dimostrando, quindi, di essersi pentito per quello che ha fatto a tante persone prima della morte della moglie e della figlia.\nVita personale.\nJane vive nel ricordo della moglie, tiene ancora al dito la sua fede nuziale e rifiuta categoricamente qualsiasi relazione sentimentale, sostenendo di essere ancora sposato. Una sola volta, \u00e8 uscito a cena con Kristina Frye. Flirta continuamente e ha un rapporto di forte amicizia e affetto con Teresa Lisbon, ma per anni non va mai oltre i rapporti professionali, anche se nella puntata \"La ragazza dal vestito rosso\" prima di sparare alla stessa Lisbon (in realt\u00e0 \u00e8 solo una trappola per Red John) le dice \"Ti amo\". Solo nell'episodio \"Risvegli in rosso\" tenta, invano, di togliersi la fede in occasione di un appuntamento con la sensitiva Frye. Nella quarta stagione, quando perde temporaneamente la memoria a causa di una fuga dissociativa (rischia di annegare), si comporta come un playboy. Successivamente in un altro episodio, bacia Erica Flynn, una vedova che ha ucciso il marito e lui stesso ha fatto arrestare (e che poi evade); in un altro episodio Jane diventa brevemente l'amante della cameriera di Las Vegas, Lorelei Martins, che in realt\u00e0 \u00e8 seguace di Red John e che Patrick fa arrestare, dopo aver cercato di usarla per arrivare al nemico.\nPossiede una villa molto elegante sul mare a Malibu, che dopo il delitto, \u00e8 stata svuotata di quasi tutti gli arredi. Il simbolo di John il Rosso sulla parete della camera da letto non \u00e8 mai stato cancellato. Quando \u00e8 a casa, dorme su un materasso appoggiato per terra, sotto di esso. Tuttavia non lo si vede spesso a casa (solo tre volte fino a ora), in quanto dorme quasi sempre su un divano nella sede del CBI oppure, dalla terza stagione, nel sottotetto dello stesso palazzo, anche perch\u00e9 Malibu dista molti chilometri. Inoltre, quando non \u00e8 in giro per lavoro, il suo domicilio ufficiale \u00e8 un motel, anche se ci passa solo la notte.\nOgni anno, all'anniversario della morte della sua famiglia, prenota un tavolo a un ristorante e beve tre cocktail. Durante l'ultimo episodio della sesta stagione dichiarer\u00e0 il suo amore a Teresa Lisbon, quando lei sta per partire alla volta di Washington per raggiungere il futuro marito, Jane sale sul suo aereo e finalmente esprime i suoi sentimenti. Dopo averle rivelato la verit\u00e0 viene portato via e tenuto in custodia all'aeroporto dove Lisbon lo raggiunge e gli dice di ricambiare i suoi sentimenti. Alla fine si scambiano un lungo bacio. Alla fine della settima e ultima serie, Jane sposa Lisbon e hanno un figlio.\nAl CBI.\nNell'episodio numero 100 della serie, viene mostrato come Patrick sia arrivato al CBI. Jane appena uscito da un istituto per cure mentali (dove \u00e8 stato all'incirca per 6 mesi) si reca al CBI chiedendo informazioni e file riguardanti il caso di John il Rosso. Lisbon gli consiglia di tornare pi\u00f9 tardi, e intanto Jane provoca l'agente del CBI Steve Hanniger, che lo colpisce violentemente. Minelli dispiaciuto per l'accaduto, promette a Patrick che gli saranno mostrati i documenti sul caso e lo invita ad andare su una scena del crimine con Teresa Lisbon; qui Jane d\u00e0 delle dritte alla squadra. Alla fine dell'episodio Lisbon gli chiede aiuto per dare una svolta al caso. Jane, riluttante, accetta: fa riunire in una stanza i sospettati e mediante un trucco eseguito con dei tarocchi \"improvvisati\" individua il killer. Il capo del CBI Minelli, impressionato dalla sua bravura, gli offre un posto come consulente e ovviamente Patrick accetta. Probabilmente (ma non \u00e8 stato rivelato) \u00e8 stato un piano di Jane sin dall'inizio, in modo da poter controllare in prima persona tutti gli sviluppi sul caso di John il Rosso. Nel corso della serie, Patrick ancora turbato dal suo passato, ha rivelato in pi\u00f9 occasioni che catturare e uccidere Red John per lui ha la massima priorit\u00e0, anche se la vendetta dovesse portarlo alla morte o all'incarcerazione (che rischia all'inizio della quarta stagione, per avere ucciso un uomo che poi si scopre non essere John). \u00c8 convinto che solo cos\u00ec - nonostante Lisbon cerchi di convincerlo del contrario - riuscir\u00e0 a far tacere il rimorso di aver provocato involontariamente la morte della sua famiglia.\nNonostante sia propenso a ingannare o infastidire sia i membri della squadra sia altre persone, come ad esempio sospettati con i suoi giochi mentali, Patrick Jane generalmente evita qualsiasi tipo di confronto fisico e detesta le armi, affermando che sono troppo pericolose, non usandole quasi mai (anche perch\u00e9 non \u00e8 autorizzato a portarle). Un'eccezione a tale comportamento \u00e8 presente nell'episodio \"Le orme di John il rosso\", in cui Jane usa un fucile per uccidere il complice di John il Rosso, che stava minacciando Lisbon con una pistola. Jane decide di sparargli, nonostante sia un valido testimone per la cattura di Red John, pur di salvare la vita di Lisbon. Dopo l'atto, tuttavia, getta l'arma con disgusto e successivamente sostiene di non aver cambiato idea riguardo ai suoi piani su John il Rosso. In un altro episodio spara a un uomo che ritiene erroneamente essere Red John.\nNell'episodio \"Cartellino rosso per Jane\", aggredisce un assassino con un badile e lo chiude in una bara per farlo confessare. In seguito a ci\u00f2 viene sospeso dal CBI.\nPer quanto riguarda le sue abilit\u00e0, Jane ha ammesso apertamente di essere un truffatore dopo la morte della sua famiglia. Non crede affatto ai sensitivi e ai medium n\u00e9 all'esistenza dell'aldil\u00e0 (probabilmente, come si intuisce in alcuni episodi, \u00e8 ateo o agnostico, o comunque uno scettico), anche se quando la presunta sensitiva Kristina Frye indovina e gli rivela ci\u00f2 che lui ha sempre desiderato sapere (cio\u00e8 che la figlia \u00e8 morta nel sonno e non ha avuto paura) egli rimane profondamente colpito e sconvolto. In altri casi mostra comunque un certo rispetto per la fede altrui, anche se a volte tende a ridicolizzare chi crede troppo nel paranormale o negli extraterrestri.\nHa un estremo senso dell'osservazione, e una buona conoscenza della natura umana. Spesso si affida solo a intuizioni fondate su particolari che solitamente sono considerati irrilevanti dagli altri.\nLa ricerca della vendetta.\nNell'ultimo episodio della terza serie Jane riesce finalmente a incontrare il presunto John il Rosso faccia a faccia (dopo aver incontrato il vero John mascherato nel finale della seconda serie), al tavolino di un bar. Jane dice a John di volersi ritirare e gli suggerisce di tornare a vivere una vita normale, senza pensare alla vendetta; poi gli rivela particolari precisi sui delitti. Quando John, che \u00e8 armato, sta andando via, Patrick lo richiama, e gli spara improvvisamente tre colpi di pistola al ventre, uccidendolo all'istante. Le motivazioni e le coperture \"importanti\" del serial killer restano tuttora misteriose. Jane viene cos\u00ec arrestato.\nNel primo episodio della quarta stagione si scopre che l'uomo che ha ucciso non \u00e8 probabilmente l'autentico John il Rosso (anche se l'uomo che Jane ha ucciso non era comunque una brava persona, forse vicina al killer e rapitore di una donna), ma Patrick mente alla giuria, sostenendo la legittima difesa, dicendo che quell'uomo (in realt\u00e0 un certo Timothy Carter) era il serial killer perch\u00e9 se Jane venisse arrestato questa sarebbe una vittoria per John il Rosso, ancora in libert\u00e0.\nJane riesce a \"manipolare\" i giurati, convincendoli della sua tesi e viene assolto. Viene reintegrato al CBI ma inizialmente in un altro team. In un altro episodio si fa licenziare dal CBI per ingannare Red John, fingendo di voler diventare un suo amico, ma anche i successivi tentativi di catturare il criminale vanno a vuoto, perch\u00e9 la talpa di Red John all'FBI, lo informa sul piano di Jane. Tuttavia anche John aveva un piano o meglio una richiesta da fare a Jane, cio\u00e8 di smetterla con la ricerca della vendetta e di diventare, anche lui, un suo seguace. Patrick rifiuta categoricamente e lo manda all'inferno e John ordina alla sua discepola, Lorelei Martins, di lasciarlo andare ma di tagliargli due dita; Jane riesce fortunosamente a fuggire grazie all'arrivo dell'FBI e del CBI. Lorelei gli rivela poi, nella quinta stagione, che lui e John si sono conosciuti personalmente in passato. In seguito Patrick stila una lista dei possibili Red John, nella quale sono presenti diverse persone viste nella serie. Nella puntata finale della 5 stagione Jane riduce la lista a soli 7 sospettati, tra i quali si trova con certezza John, che \u00e8 a sua volta a conoscenza della lista. La lista finale di John il Rosso comprende: Bret Stiles (leader del culto Visualize), Gale Bertram (direttore CBI), Raymond \"Ray\" Haffner (detective privato, ex agente FBI e CBI, nonch\u00e9 membro di Visualize), Reede Smith (agente FBI), Robert \"Bob\" Kirkland (agente della Homeland Security, che indaga su John), lo Sceriffo Thomas McAllister (uno sceriffo di Napa County incontrato nella prima stagione) e Brett Partridge (capo della polizia scientifica del CBI, che viene presentato come un esperto di John il Rosso). Nella sesta stagione, episodio 8 (intitolato \"John il Rosso\"), Jane avr\u00e0 la sua vendetta.\nDue anni dopo, passati in clandestinit\u00e0 in un paese estero, Jane viene convinto con l'inganno a tornare negli Stati Uniti dove l'FBI gli propone di lavorare per loro in cambio dell'assoluzione dall'accusa di omicidio nei confronti di Thomas McCallister. Inizialmente Jane non accetta poich\u00e9 l'offerta non lo soddisfa abbastanza, ma poi, con uno stratagemma, riesce a convincere i federali a sottostare a tutte le sue richieste, compresa il lavorare per loro ma assieme a Lisbon. Cos\u00ec Patrick Jane \u00e8 riuscito a uccidere la sua nemesi e, di fatto, a non essere perseguito per questo."}
{"id": "2538674", "revid": "640389", "url": "https://it.wikipedia.org/wiki?curid=2538674", "title": "Shinji Okazaki", "text": "Soprannominato \"Samurai\", \u00e8 il calciatore in attivit\u00e0 con il maggior numero di reti segnate nel Giappone (50). \u00c8 inoltre il secondo giapponese pi\u00f9 prolifico nella storia della Bundesliga con 37 gol.\nCaratteristiche tecniche.\nCome attaccante, Okazaki \u00e8 capace di giocare come seconda punta ma anche come ala, non \u00e8 dotato di grande velocit\u00e0, ma compensa con un ottimo controllo di palla. \u00c8 in grado di andare a rete calciando sia col destro che con il sinistro, inoltre \u00e8 capace di segnare anche di testa.\nCarriera.\nClub.\nShimizu S-Pulse.\nLa sua carriera nel calcio professionistico ha inizio nel 2005 giocando in J1 League con la maglia dello Shimizu S-Pulse, segner\u00e0 la sua prima rete nella partita contro lo Kawasaki Frontale persa per 2-1. Riuscir\u00e0 a segnare un gol nella vittoria contro l'Albirex Niigata per 3-1. Segner\u00e0 per la prima volta una doppietta nella vittoria contro il Kashiwa Reysol per 3-1. Nell'edizione 2009 del campionato stabilir\u00e0 un record personale con 14 reti in campionato. Lascier\u00e0 la squadra nel 2010 con un bilancio di 154 presenza e 49 reti.\nStoccarda.\nDopo le sue prestazioni nella coppa d'Asia, a fine gennaio viene acquistato dallo Stoccarda, con cui firma un contratto di 3 anni e mezzo. Riuscir\u00e0 a segnare il suo primo gol in Bundesliga nella vittoria per 2-1 contro l'Hannover 96. Sar\u00e0 autore di diversi gol in varie vittorie come quella per 3-0 contro il Schalke 04, o contro l'Hoffenheim per 2-0 e nella vittoria per 4-1 contro il Freiburg. Sar\u00e0 autore di una doppietta nella vittoria in Europa League per 5-1 contro il Steaua Bucarest.\nMagonza.\nIl 25 giugno 2013 viene acquistato dal Magonza e firma un triennale fino al 30 giugno 2016. Riuscir\u00e0 a totalizzare 15 gol nella sua prima stagione, riuscendo a segnare la sua prima doppietta i Bundesliga vincendo contro il Braunschweig per 2-0 e ne segner\u00e0 altre come nella vittorie per 3-2 contro il Werder Brema e l'Amburgo. Il 13 settembre 2014 con la maglia del Magonza diventa il miglior marcatore giapponese della storia della Bundesliga con 35 reti, superando Yasuhiko Okudera fermo a quota 34 reti (quest'ultimo inoltre non ha mai raggiunto la doppia cifra in un campionato, mentre Okazaki nel biennio col Magonza ha siglato rispettivamente 15 e 12 reti in Bundesliga).\nLeicester City.\nIl 26 giugno 2015 viene acquistato dal , con cui firma un contratto quadriennale. Il giapponese sceglie la maglia numero 20. Compie il suo debutto con la nuova squadra l'8 agosto 2015 in una vittoria per 4\u20132 contro il Sunderland. Segna la sua prima rete in Premier League la settimana seguente, contribuendo ad un successo per 2\u20131 contro il West Ham. Il 19 dicembre si rende decisivo nella vittoria del Leicester per 3\u20132 sull'Everton al Goodison Park, che consente alla sua squadra di raggiungere la vetta della classifica.\nNel 2015 viene incluso nei 59 candidati al Pallone d'Oro.\nIl 10 gennaio 2016 mette a segno la sua prima marcatura in FA Cup, in una partita terminata 2-2 contro il Tottenham Hotspur. Dopo tre mesi di digiuno in Premier League, il 14 marzo decide la vittoria per 1-0 contro il Newcastle con un goal in rovesciata su sponda del compagno di squadra Jamie Vardy, che porta le \"Foxes\" a 5 punti di vantaggio in classifica sul Tottenham. Il 2 maggio, grazie al pareggio per 2-2 del Tottenham secondo in classifica contro il Chelsea, che segue il pareggio del giorno prima dei Foxes contro il Manchester United per 1-1, si laurea campione d'Inghilterra 2015-2016 con il Leicester City.\nMalaga.\nIl 30 luglio 2019, alla scadenza del contratto con il Leicester, \u00e8 ingaggiato dagli spagnoli del M\u00e1laga, che tuttavia annulla il contratto con Okazaki dopo appena quattro settimane poich\u00e9 lo stipendio del nipponico avrebbe costretto il club a superare il budget salariale consentito dal campionato.\nHuesca.\nOkazaki giocher\u00e0 nel club dell'Huesca nella seconda divisione spagnola ottenendo la vittoria del campionato marcando 12 gol in tutta la stagione, segner\u00e0 la sua prima rete nella vittoria per 1-0 contro il Girona\n inoltre segner\u00e0 una doppietta nel pareggio per 2-2 contro l'Extremadura. Nelle ultime giornate di campionato si riveler\u00e0 determinante facendo guadagnare abbastanza punti per ottenere il secondo posto in classifica, sar\u00e0 fondamentale nella vittoria contro il Las Palmas segnando il gol del 1-0 e sar\u00e0 autore della rete del 2-1 nella vittoria contro l'Alcorc\u00f3n, infine segner\u00e0 il gol del 3-0 contro il Numancia, vittoria che permetter\u00e0 all'Huesca di ottenere la promozione in Primera Divisi\u00f3n con una giornata di anticipo.\nSegner\u00e0 il suo primo gol in Liga nel pareggio per 3-3 contro il Granada, il 6 dicembre 2020. Questo sar\u00e0 il suo unico gol della stagione e a fine campionato la squadra retroceder\u00e0 in seconda divisione. Il 25 maggio 2021 annuncia il suo addio all'Huesca.\nNazionale.\nNel 2009 ha vinto il premio Bomber dell'anno IFFHS come miglior Bomber Internazionale, superando Didier Drogba e realizzando 15 goal con la maglia della Nazionale in 16 presenze.\nHa segnato il terzo goal nella partita dei mondiali a Sudafrica 2010 vinta dal Giappone 3-1 contro la Danimarca.\nIl 17 gennaio 2011 segna una tripletta all'Arabia Saudita nella Coppa d'Asia. Nei Mondiali in Brasile del 2014, segna un goal di testa contro la Colombia persa 1-4. Partecipa alla Coppa d'Asia 2015 segnando un gol contro la Palestina partita valida per il girone D vinta 4-0.\nStatistiche.\nPresenze e reti nei club.\n\"Statistiche aggiornate al 25 maggio 2021.\"\nCronologia presenze e reti in nazionale.\n \n \n \n \n "}
{"id": "2538683", "revid": "913245", "url": "https://it.wikipedia.org/wiki?curid=2538683", "title": "Andrus V\u00e4rnik", "text": ""}
{"id": "2538688", "revid": "287204", "url": "https://it.wikipedia.org/wiki?curid=2538688", "title": "Andrus Varnik", "text": ""}
{"id": "2538690", "revid": "1442080", "url": "https://it.wikipedia.org/wiki?curid=2538690", "title": "U.S. Men's Clay Court Championships 1998 - Singolare", "text": "Il singolare dell'U.S. Men's Clay Court Championships 1998 \u00e8 stato un torneo di tennis facente parte dell'ATP Tour.\nJim Courier ha battuto in finale Michael Chang 7-5, 3-6, 7-5."}
{"id": "2538695", "revid": "320928", "url": "https://it.wikipedia.org/wiki?curid=2538695", "title": "Epsilon Ursae Minoris", "text": ""}
{"id": "2538701", "revid": "478814", "url": "https://it.wikipedia.org/wiki?curid=2538701", "title": "Richard Wellesley, I marchese Wellesley", "text": "Fu fratello di Arthur Wellesley, I duca di Wellington.\nBiografia.\nI primi anni.\nWellesley nacque nel 1760 in Irlanda, da una famiglia dell'aristocrazia locale. Il padre era Garret Wesley, I conte di Mornington e la madre Anne Hill-Trevor, figlia di Arthur Hill-Trevor, I visconte Dungannon. Era il fratello maggiore di Arthur Wellesley, I duca di Wellington \u2013 comandante delle forze anglo-alleate nella battaglia di Waterloo e per due volte primo ministro del Regno Unito di Gran Bretagna e Irlanda \u2013 e del diplomatico e politico Henry Wellesley, I barone Cowley.\nVenne educato alla Harrow School ed all'Eton College, dove si dintinse in particolare nelle materie classiche, per poi passare alla Christ Church di Oxford. Nel 1780 fece il proprio ingresso nella Camera dei Comuni irlandese come deputato per la costituente di Trim rimanendo in carica sino all'anno successivo, quando alla morte del padre gli succedette come II conte di Mornington, sedendo quindi alla Camera dei Lords irlandese. Fu dunque prescelto come Gran Maestro della Gran Loggia d'Irlanda nel 1782.\nNel 1784 divenne membro anche della Camera dei Comuni inglese per Bere Alston. Poco dopo fu nominato Lord of the Treasury da William Pitt il Giovane. Nel 1793 divenne membro del tavolo di controllo sugli affari dell'India, distinguendosi in particolar modo presso il gran pubblico per via dei suoi discorsi in difesa della politica estera di Pitt. Impegnato in Oriente, ottenne nel 1797 l'incarico di Governatore generale dell'India.\nL'impegno in India.\nEgli aveva raccolto dal suo nuovo incarico l'ideale di Pitt di creare in India un grande impero per compensare la perdita delle colonie americane che dalla fine del XVIII secolo avevano guadagnato l'indipendenza. Tra i vari progetti egli programm\u00f2 l'annullamento dell'influenza dei francesi nell'area del Deccan.\nPoco dopo il suo sbarco in India, nell'aprile del 1798, egli apprese della firma di un'alleanza tra la Repubblica Francese e il Sultano T\u012bp\u016b. Wellesley si risolse quindi ad anticipare le azioni del nemico e ordin\u00f2 i preparativi per la guerra, la cui prima mossa si comp\u00ec con la dispersione delle forze avversarie grazie anche all'aiuto del \"Ni\u1e93\u0101m\" di Hyder\u0101b\u0101d.\nNel febbraio del 1799 si ebbe l'invasione di Mysore e poi la campagna che port\u00f2 alla presa di Seringapatam il 4 maggio 1799 e all'uccisione del Sultano T\u012bp\u016b. Nel 1803 la restaurazione del \"Peshwa\" fu il preludio della guerra contro la dinastia Scindia nel Maharashtra e il raja della Provincia del Berar, ove prese piede anche il fratello di Richard, Arthur. Il risultato di questi scontri cancell\u00f2 il sogno della Francia di ostacolare l'Inghilterra nella costruzione del suo impero coloniale e fortific\u00f2 notevolmente gli stessi domini britannici oltremare. Egli fond\u00f2 la Compagnia delle Indie Orientali britannica che pi\u00f9 che un organo commerciale ebbe per i primi tempi del dominio britannico in India un ruolo di governo\nEgli si dimostr\u00f2 un eccellente amministratore grazie anche alla fiducia che ripose nei suoi due fratelli, Arthur suo consigliere militare, e Henry suo segretario personale. Egli fond\u00f2 il Fort William College, un centro di addestramento per le truppe e per il personale governativo inglese in India. Assieme al college egli fond\u00f2 anche l'officio di Governatore generale arrogandosi cos\u00ec diritti anche civili e fondando le basi per la costruzione di un nuovo reame articolato sotto la sovranit\u00e0 inglese.\nLa sua politica squisitamente accorta alla fortificazione del dominio regio britannico lo rese per\u00f2 presto ostile alla Compagnia delle Indie Orientali che ne dispose la dimissione nel 1805. Egli raggiunse l'Inghilterra giusto in tempo per vedere Pitt prima della sua morte. Egli venne creato pari di Gran Bretagna nel 1797 e nel 1799 gli venne concesso il titolo di Marchese Wellesley nella Par\u00eca d'Irlanda Egli form\u00f2 inoltre l'enorme collezione di oltre 2.500 miniature dipinte in Company style di storia naturale indiana.\nLe guerre napoleoniche.\nAl crollo dell'amministrazione Pitt nel 1807 Wellesley venne invitato da re Giorgio III ad aderire al gabinetto di governo di William Henry Cavendish-Bentinck, III duca di Portland, ma egli declin\u00f2 l'offerta in quanto il parlamento gli era sostanzialmente ostile in quanto molti gli avevano mosso cause per abusi di potere nell'amministrazione in India, anche se la maggior parte di esse terminarono in un nulla di fatto.\nNel 1809 Wellesley venne nominato ambasciatore in Spagna. Egli sbarc\u00f2 a Cadice poco dopo la Battaglia di Talavera, e tent\u00f2 senza successo di riprendere il governo spagnolo con l'aiuto del fratello ma venne costretto a ritirarsi in Portogallo. Alcuni mesi dopo, dopo il duello tra George Canning e Robert Stewart, visconte Castlereagh e le dimissioni di entrambi, Wellesley accett\u00f2 l'incarico di Segretario di Stato per gli affari esteri e del Commonwealth nel gabinetto di governo di Spencer Perceval.\nEgli mantenne tale incarico sino al 1812 quando decise di ritirarsi sia per la propria insoddisfazione datagli dall'inadeguato supporto ricevuto dai ministeri, ma anche perch\u00e9 egli era convinto che l'emancipazione dei cattolici non potesse rimanere sempre di sfondo alle faccende di governo. Nell'ultima parte della sua vita Wellesley, come suo fratello Arthur, si batt\u00e9 per i diritti dei cattolici nel Regno Unito ed in particolare per i cattolici irlandesi che reclamavano una loro identit\u00e0 religiosa. All'assassinio di Perceval egli, assieme a Canning, si rifiut\u00f2 di aderire all'amministrazione di Lord Liverpool, e rimase fuori dai giochi di governo sino al 1821, criticando la severit\u00e0 dei processi del Congresso di Vienna del 1814 sul riassetto del potere. Protest\u00f2 contro le Corn Laws nel 1815.\nMatrimoni.\nPrimo matrimonio.\nSpos\u00f2, il 29 novembre 1794, Hyacinthe-Gabrielle Roland (1766-7 novembre 1816), un'attrice del Palais Royal. Ebbero cinque figli, ma solo quattro raggiunsero l'et\u00e0 adulta:\nSecondo matrimonio.\nSpos\u00f2, il 29 ottobre 1825, Marianne Caton (?-17 dicembre 1853), figlia di Richard Caton e Mary Carroll, figlia di Charles Carroll di Carrollton, l'ultimo sopravvissuto di quanti avevano siglato la dichiarazione d'indipendenza degli Stati Uniti; sua cognata fu Elizabeth Patterson Bonaparte. La coppia non ebbe figli.\nL'Irlanda e gli ultimi anni di vita.\nNel 1821 egli venne nominato Lord Luogotenente d'Irlanda il che contribu\u00ec ulteriormente a ribadire la causa di Wellesley per i cattolici ma ancora una volta questo rest\u00f2 un nulla di fatto. Nel 1833 egli assunse nuovamente l'incarico di Lord Luogotenente d'Irlanda sotto il governo di Charles Grey, II conte Grey ma il ministero cadde in breve tempo e Wellesley non fece nemmeno a tempo a prendere parte alla vita ufficiale in quanto mor\u00ec poco dopo. Alla sua morte, egli pass\u00f2 i suoi titoli al fratello William Wellesley Pole, III conte di Morningon i quali poi dal 1863 passarono al loro nipote, il II duca di Wellington."}
{"id": "2538704", "revid": "287204", "url": "https://it.wikipedia.org/wiki?curid=2538704", "title": "Razlog", "text": "Razlog (in bulgaro: \u0420\u0430\u0437\u043b\u043e\u0433) \u00e8 una citt\u00e0 della Bulgaria situato nel distretto di Blagoevgrad di 22.525 abitanti (dati 2005).\nGeografia antropica.\nIl comune \u00e8 formato dall'insieme delle seguenti localit\u00e0:"}
{"id": "2538706", "revid": "994818", "url": "https://it.wikipedia.org/wiki?curid=2538706", "title": "Chiesa della Sacra Famiglia di Nazareth", "text": "La chiesa della Sacra Famiglia di Nazareth \u00e8 una chiesa di Roma, nel quartiere Prenestino-Centocelle, in piazzale delle Gardenie.\nStoria.\nEssa \u00e8 stata costruita tra il 1970 ed il 1972 su progetti dell'ingegnere e sacerdote don Giancarlo Cevenini e Mario Fusacchia per la congregazione dei Figli della Sacra Famiglia, ed \u00e8 stata consacrata dal cardinale vicario Angelo Dell'Acqua nel 1972.\nNel 1984, in occasione della beatificazione di Josep Manyanet i Vives, fondatore della congregazione religiosa, la chiesa ha subito dei restauri.\nLa chiesa \u00e8 sede della parrocchia omonima, istituita l'8 giugno 1962 con decreto del cardinale vicario Clemente Micara \"Neminem fugit quanto\".\nDescrizione.\nLa chiesa esternamente si presenta come una struttura parallelepipeda in laterizio, sormontata da una grande croce. Si accede all'edificio tramite una doppia rampa di scale, che porta ad un portico d'entrata.\nL'interno \u00e8 ad un'unica navata, con balconata sul cui parapetto corre una scritta dedicata a Dio, protettore delle famiglie.\nAl centro della chiesa pende un lampadario in ferro battuto, mentre l'illuminazione interna \u00e8 data da una serie di vetrate policrome. Lungo le pareti laterali sono poste diverse statue di santi, mentre nei pressi dell'entrata \u00e8 una statua bronzea raffigurante il Majanez. Originale \u00e8 la Via Crucis, ove sono raffigurati alcuni personaggi d'oggi, tra cui papa Paolo VI. Il semplice altare maggiore \u00e8 affiancato da un tabernacolo a forma di sole, posto all'interno di una lastra di vetro policromo. A fianco del presbiterio \u00e8 la cappella del Santissimo Sacramento: all'altare un bassorilievo in bronzo di I. Feppetti raffigurante l'\"Ultima cena\"."}
{"id": "2538708", "revid": "287204", "url": "https://it.wikipedia.org/wiki?curid=2538708", "title": "BMW Open 1998", "text": "Il BMW Open 1998 \u00e8 stato un torneo di tennis giocato sulla terra rossa.\n\u00c8 stata la 25\u00aa edizione del BMW Open,\nche fa parte della categoria International Series nell'ambito dell'ATP Tour 1998.\nSi \u00e8 giocato a Monaco di Baviera in Germania, dal 27 aprile al 4 maggio 1998.\nCampioni.\nSingolare.\n Thomas Enqvist ha battuto in finale Andre Agassi 6-7 (7-4), 7-6 (8-6), 6-3\nDoppio.\n Todd Woodbridge / Mark Woodforde hanno battuto in finale Joshua Eagle / Andrew Florent 6-0, 6-3"}
{"id": "2538713", "revid": "9", "url": "https://it.wikipedia.org/wiki?curid=2538713", "title": "Ci Xi", "text": ""}
{"id": "2538714", "revid": "1543377", "url": "https://it.wikipedia.org/wiki?curid=2538714", "title": "Corsia dinamica", "text": "Con il termine corsia dinamica si intende l'utilizzo della corsia pi\u00f9 a destra della carreggiata di un'autostrada come regolare corsia di marcia o come corsia di emergenza, in base alle necessit\u00e0 o alla mole di traffico.\nSchema di funzionamento.\nL'animazione riportata a destra rappresenta i seguenti tre casi: nel 1\u00ba caso sono utilizzabili tutte e tre le corsie, come corsie di marcia; nel 2\u00ba caso la corsia di marcia di destra deve essere sgombrata perch\u00e9 \u00e8 prossima la sua chiusura (diventando corsia d'emergenza); nel 3\u00ba caso solo le due corsie di sinistra sono corsie di marcia utilizzabili poich\u00e9 quella di destra funziona da corsia di emergenza.\nIn casi particolari, come nel caso in cui un incidente stradale blocchi le due corsie di marcia di sinistra, queste possono essere chiuse attraverso i pannelli a messaggio variabile che visualizzerebbero due \"x rosse\" (in corrispondenza delle due corsie di sinistra) e una \"freccia verde\" (in corrispondenza della corsia di destra).\nPi\u00f9 generalmente, in base all'art. 164 del \"Regolamento di attuazione del Codice della Strada italiano\" dell'art 41, la \"freccia verde\" indica che si pu\u00f2 impegnare la corsia sottostante, la \"freccia gialla\" lampeggiante impone al conducente di abbandonare la corsia e/o di non occuparla e spostarsi nella corsia indicata dall'inclinazione della freccia, infine la \"x rossa\" indica che \u00e8 vietato impegnare la corsia sottostante (o perch\u00e9 in quel momento \u00e8 una corsia di emergenza o perch\u00e9, per esempio, \u00e8 occupata fisicamente da cantieri, incidenti o auto in panne).\nItalia.\nIn Italia, al 2016, in tre autostrade (A14 a Bologna, tangenziale di Mestre e A22 tra Trento e Rovereto) sono presenti tratti dove \u00e8 attiva la corsia dinamica.\nIn A14 e A57, i tratti precedentemente erano a due corsie pi\u00f9 corsia d'emergenza per senso di marcia ma inadeguati a sostenere la mole di traffico. Per questo motivo e per l'impossibilit\u00e0 di allargare le carreggiate \u00e8 stata istituita la corsia dinamica: la corsia d'emergenza \u00e8 stata allargata a scapito delle altre due, che sono state ristrette, passando quindi da due corsie larghe 3,75 metri pi\u00f9 corsia di emergenza di 3 metri per senso di marcia a tre corsie larghe 3,50 metri per senso di marcia.\nIn A22 invece l'allargamento \u00e8 stato possibile grazie al restringimento dello spartitraffico centrale da 3 a un 1 metro; i due metri ricavati sono stati utilizzati per l'ampliamento delle due corsie d'emergenza da 2,50 a 3,50 metri per senso di marcia, mantenendo sempre le altre corsie a 3,75 metri, implementando in tal modo la sicurezza e riducendo i rischi dovuti alla ristrettezza della corsia, limitata precedentemente a soli 2,50 metri.\nLa larghezza delle corsie di marcia autostradali italiane fissate dal Codice della Strada \u00e8 di 3,75 metri; tuttavia la larghezza fissata a 3,75 metri non \u00e8 stata rispettata in virt\u00f9 delle deroghe previste dal Codice della Strada:\nA Bologna e Mestre la corsia dinamica viene gestita attraverso \"pannelli a messaggio variabile\" posti lungo la carreggiata (circa ogni 500 metri), la quale \u00e8 monitorata da telecamere gestite da una \"sala di controllo\" che valuta l'apertura o la chiusura della terza corsia. I \"pannelli a messaggio variabile\", attraverso frecce e \"x\" luminose, gestiscono (cos\u00ec come spiegato nel precedente paragrafo) l'apertura della corsia dinamica come corsia di marcia o la sua chiusura per renderla corsia d'emergenza.\nDal punto di vista legislativo, il Codice della Strada italiano (articolo 41) definisce questi specifici \"pannelli\" come \"lanterne semaforiche per corsie reversibili\".\nLa segnaletica orizzontale invece segnala la corsia dinamica, nell'impossibilit\u00e0 di cambiarla dinamicamente (come nei pannelli a messaggio variabile), sempre come una normale corsia di marcia, seppur con una distanza tra i tratteggi minore.\nAltri stati.\nLe corsie dinamiche sono diffuse anche all'estero, per esempio, nelle autostrade tedesche, nelle autostrade dei Paesi Bassi e in Polonia."}
{"id": "2538717", "revid": "640277", "url": "https://it.wikipedia.org/wiki?curid=2538717", "title": "Urodelus", "text": "Urodelus (\u03b5 UMi / \u03b5 Ursae Minoris / Epsilon Ursae Minoris) \u00e8 un sistema triplo di stelle nella costellazione dell'Orsa Minore. Si trova a circa 347 anni luce dalla Terra. Urodelus, raro nome tradizionale, deriva dal greco \u03bf\u03c5\u03c1\u03bf\u03b4\u03b7\u03bb\u03bf\u03c2 \"la coda del cane / orso\".\nOsservazione.\nSi tratta di una stella situata nell'emisfero celeste boreale, avente una declinazione marcatamente settentrionale (82\u00b0), il che la rende ben visibile dal nostro pianeta nelle regioni dell'emisfero nord della Terra, ove appare circumpolare anche nei pressi dell'equatore, pi\u00f9 a nord della latitudine 8\u00b0N ; dall'emisfero sud risulta invece parzialmente visibile solamente per una piccola fascia nei pressi dell'equatore, a nord della latitudine +8\u00b0S. La sua magnitudine pari a 4,2 fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nCaratteristiche.\nLa componente principale, Epsilon Ursae Minoris A, \u00e8 una binaria a eclisse spettroscopica classificata come gigante gialla di tipo G, di magnitudine media apparente 4,21. La gigante gialla \u00e8 accompagnata da una stella bianca di classe A8 o F0 che ha un periodo orbitale di 39,45 giorni e dista mediamente 0,36 UA dalla principale. I raggi stellari delle due componenti sono rispettivamente 12 e 1,7 volte quelli del Sole\nIl sistema \u00e8 inoltre classificato come una variabile RS Canum Venaticorum e la sua luminosit\u00e0 varia dalla magnitudine 4,19 alla 4,23 in un periodo di 39,45 giorni, come il periodo orbitale del sistema binario. \nOltre al sistema binario vi \u00e8 un terzo componente, Epsilon Ursae Minoris B, che \u00e8 una nana arancione di magnitudine 11 a 77 secondi d'arco dalla coppia principale, che nonostante la distanza pare essere relazionata fisicamente alla coppia principale."}
{"id": "2538723", "revid": "1442080", "url": "https://it.wikipedia.org/wiki?curid=2538723", "title": "BMW Open 1998 - Singolare", "text": "Il singolare del BMW Open 1998 \u00e8 stato un torneo di tennis facente parte dell'ATP Tour.\nThomas Enqvist ha battuto in finale Andre Agassi 6-7 (4-7), 7-6 (8-6), 6-3."}
{"id": "2538725", "revid": "767487", "url": "https://it.wikipedia.org/wiki?curid=2538725", "title": "Biblioteca centrale di Liverpool", "text": "La biblioteca centrale di Liverpool (Liverpool Central Library) \u00e8 la pi\u00f9 grande tra le 24 biblioteche della citt\u00e0 di Liverpool, in Inghilterra, ed \u00e8 situata nel centro della citt\u00e0.\nEdifici.\nLa biblioteca ha sede in diversi edifici storici adiacenti a \"William Brown Street\". Il primo padiglione della biblioteca fu il \"William Brown Library and Museum\" (biblioteca e museo William Brown), che venne completato nel 1860 e che \u00e8 da sempre condiviso con il museo della citt\u00e0, oggi chiamato \"World Museum Liverpool\". La biblioteca venne poi ampliata grazie alla realizzazione nel 1879 della \"sala di lettura Picton\" (che prende nome da James Picton, presidente della biblioteca nel 1879), ampliata successivamente nel 1906 con un nuovo edificio. Questi tre edifici sono monumenti classificati del Regno Unito e sono costruiti in uno stile che richiama le caratteristiche degli edifici circostanti."}
{"id": "2538733", "revid": "913245", "url": "https://it.wikipedia.org/wiki?curid=2538733", "title": "Tat'jana Lysenko", "text": "Biografia.\nAi campionati mondiali di ha vinto la medaglia di bronzo (diventata nel 2013 d'argento per la squalifica della vincitrice Ol'ga Kuzenkova), mentre ai campionati europei di G\u00f6teborg dell'anno seguente ha conseguito la medaglia d'oro.\nDal 15 luglio 2005 al 12 giugno 2006 e dal 24 giugno 2006 al 22 agosto 2009 \u00e8 stata primatista mondiale del lancio del martello, rispettivamente con le misure di 77,06 metri e di 77,41 metri (poi migliorato a 77,80 metri).\nIl 21 luglio 2007 \u00e8 stata trovata positiva ad un test antidoping eseguito il 9 maggio dello stesso anno.\nIl 19 maggio 2008, dopo essere stata riconosciuta colpevole nell'uso del 6\u03b1-metilandrostendione, \u00e8 stata sanzionata dalla Federazione russa di atletica con una squalifica dalle gare di due anni, dal 15 luglio 2007 al 14 luglio 2009, e con l'annullamento di tutti i risultati ottenuti a partire dal 9 maggio 2007, compreso il record mondiale di 78,61 metri realizzato il 26 maggio 2007."}
{"id": "2538734", "revid": "62004", "url": "https://it.wikipedia.org/wiki?curid=2538734", "title": "Tatyana Lysenko", "text": ""}
{"id": "2538735", "revid": "599013", "url": "https://it.wikipedia.org/wiki?curid=2538735", "title": "Tatiana Lysenko", "text": ""}
{"id": "2538736", "revid": "38120", "url": "https://it.wikipedia.org/wiki?curid=2538736", "title": "Sindacato del crimine", "text": "Il Sindacato del crimine \u00e8 un gruppo di personaggi immaginari dei fumetti pubblicati negli Stati Uniti d'America dalla DC Comics. \u00c8 formato da supercriminali provenienti a realt\u00e0 alternative dell'universo DC, controparti malvagie della Justice League of America.\nLa squadra originale era conosciuta come Sindacato del crimine d'America, solitamente abbreviato in SCA ed esord\u00ec nella serie \"Justice League of America\" (n. 29, agosto 1964); segu\u00ec una seconda versione, Sindacato del crimine d'Amerika, che esord\u00ec nel 2000 su \"JLA: Terra 2\"; un gruppo simile nell'universo Terra 3 \u00e8 conosciuto come Societ\u00e0 del crimine d'America ed esord\u00ec nella serie \"52\" (n. 52).\nStoria del gruppo.\nSindacato del crimine d'America.\nOriginariamente il Sindacato del crimine d'America viveva su Terra 3, un mondo dove la storia era l'opposto di quella del mondo in cui viviamo (per esempio, all'Inghilterra fu riconosciuta l'indipendenza dagli Stati Uniti d'America e il Presidente John Wilkes Booth fu assassinato da Abraham Lincoln). Inizialmente era un mondo senza supereroi, ma con i supercriminali del Sindacato del crimine, sebbene ci\u00f2 cambi\u00f2 con l'avvento dell'eroico Lex Luthor che utilizz\u00f2 la sua vasta intelligenza per il bene.\nNella loro prima apparizione, il Sindacato del crimine era annoiato dalla facilit\u00e0 con la quale riuscivano a commettere i loro crimini su quella Terra, cos\u00ec scoprirono l'esistenza di Terra 1 e Terra 2, e ingaggiarono una lunga battaglia con la Justice League of America e la Justice Society of America che termin\u00f2 con la loro sconfitta. Dopo la batosta subita, i membri del Sindacato furono imprigionati in una bolla infrangibile generata dall'anello del potere di Lanterna Verde e vennero lasciati in una dimensione-limbo tra le Terre. L'anno seguente, il Sindacato o uno dei membri riusc\u00ec a fuggire e tent\u00f2 di portare scompiglio sulle Terre 1 e 2.\nLa Terra 3 e il Sindacato del crimine originale furono distrutti insieme al resto delle Terre parallele dell'universo DC nella serie di dodici numeri \"Crisi sulle Terre infinite\". Gli abitanti di quel mondo furono ingoiati da un'onda di anti-materia, con il Sindacato del crimine che decise di essere eroico per una volta, sfidando direttamente l'onda, sebbene Lex Luthor e sua moglie Lois Luthor (Lois Lane di Terra 3) pianificarono di inviare il loro figlio neonato, Alexander Luthor, fuori dalla Terra in una navicella per la salvezza di Terra 1. Questa fu l'ultima apparizione del Sindacato del crimine che, decenni dopo, diede inizio alla versione post-Crisi.\nI duplicati dei membri originali di Terra 3 fecero una breve apparizione post-Crisi nella serie \"Animal Man\" e pi\u00f9 recentemente in \"Crisi infinita\", quando la Terra 3 fu temporaneamente ricreata, e i modelli di Ultraman di Terra 3, Superwoman e Alexander Luthor Sr. furono quasi fusi con Superman, Wonder Woman, Wonder Woman di Terra 2 e Superman di Terra 2 al fine di creare i cosiddetti esseri perfetti.\nSindacato del crimine d'Amerika.\nUna versione post-Crisi della squadra, semplicemente conosciuta come il \"Sindacato del crimine\" (non \"d'America\") fu infine introdotta. Questa versione post-Crisi era composta di Qwardiani (residenti della controparte anti-materiale di Oa) cos\u00ec come di esseri \"pi\u00f9 potenti delle loro controparti\" e \"lontani\" e si mostrarono differenti dall'incarnazione di Terra 3, a causa dei loro occhi allargati, tipici dei guerrieri di Qward. Questa versione del Sindacato del crimine non fu pi\u00f9 menzionata, \u00e8 probabile che questa incarnazione sia stata spazzata via nell'Ora zero - Crisi nel tempo o sub\u00ec un altro destino.\nLa prima comparsa del Sindacato del crimine post-Ora Zero fu nel fumetto del 2000 \"JLA: Terra 2\" di Grant Morrison, che combinava l'idea delle Terre parallele pre-Crisi con il concetto di universo anti-materiale. Il Sindacato del crimine post-Ora Zero anti-materiale possedeva una storia invertita simile a quella di Terra 3, ma con toni pi\u00f9 scuri sia per la squadra che per la Terra in s\u00e9. In \"JLA Secret Files 2004\" si scopr\u00ec un pezzo della loro storia, in cui veniva mostrato che una volta somigliavano alle loro controparti di Terra 3. Diversamente dal Sindacato del crimine di Terra 3, questo Sindacato del crimine d'Amerika \u00e8 in grado di dominare il proprio mondo, sebbene venga concesso ai governi mondiali di svolgere il proprio lavoro e la gente onesta possa continuare a lavorare in squadra come il Commissario del Dipartimento di Polizia di Gotham City Thomas Wayne Sr. (padre di Owlman e controparte del padre assassinato di Batman). Il motto del Sindacato anti-materiale \u00e8 \"Cui bono?\" (\"A chi i profitti?). L'unica regola universalmente rispettata del loro mondo \u00e8 la \"banca del favore\" - se qualcuno fa un favore a qualcun altro, questi \u00e8 costretto a ricambiarlo quando se ne presenta la necessit\u00e0.\nInsieme all'eroica analogia di Alexander Luthor, gli altri oppositori includono gli eroici H. I.V.E. (Hierarchy for International Virtuous Empowerment), i Missile Men e la Justice Underground, controparti invertite della Legione del destino e della Societ\u00e0 segreta dei supercriminali, in cui militano il Generale Grodd, Lady Sonar, Quizmaster, Q-Ranger, Sir, Solomon Grundy e Star Sapphire.\nIn un numero dei primi anni 2000 di \"Superman\", Ultraman e Superwoman sembrarono aver avuto un figlio, per\u00f2 il bambino sembrerebbe essere un Brainiac malvagio.\nIl crossover \"JLA/Avengers\" scritto da Kurt Busiek sembr\u00f2 implicare la distruzione dell'universo del Sindacato del crimine, ma fu pi\u00f9 tardi invertito quando il criminale dello special, Krona, fu sconfitto. Il Sindacato del crimine pi\u00f9 tardi riapparve nella storia \"Syndacate Rules\" quando scoprirono la ricostruzione del loro universo in cui si vide il biondo Power Ring sostituito dalla marine spaziale controparte di John Stewart.\nAltre organizzazioni criminali sulla Terra del Sindacato del crimine includevano la Loggia del Crimine (omologhi anti-materiali della Justice Society) e i Giovani Trasgressori (omologhi anti-materiali dei Giovani Titani e della Young Justice). Vengono menzionati alla fine di \"Syndacate Rules\" in cui si preparavano ad avvantaggiarsi sulle debolezze del Sindacato del crimine, ma non vennero mai mostrati.\nIn \"Superman/Batman Annual\" n. 1 (2006) si entra nei dettagli che portarono al primo incontro di Superman e Batman con Ultraman e Owlman. Ambientato anni prima che Superman e Batman conoscessero uno l'identit\u00e0 segreta dell'altro, un Clark Kent, un Bruce Wayne e una Lois Lane in vacanza incontrarono Ultraman, Owlman e Superwoman quando comparvero sulla nave da crociera dove si trovavano le loro controparti. La storia fu anche l'ambientazione della prima comparsa del doppione anti-materiale senza nome di Deathstroke. I costumi di Ultraman, Owlman e Superwoman sono gli stessi della loro versione di Terra 3. Tuttavia, si deve notare che, dato che la storia fu raccontata da Mister Mxyzptlk, molti dettagli potrebbero non essere del tutto esatti.\nIl Clark Kent anti-materiale, comparve a Kandor fingendosi Superman. Saturn Queen, vista l'ultima volta nella saga \"Potere Assoluto\" della serie \"Superman/Batman\", spiega come lei e Ultraman giunsero alla citt\u00e0. Quando Alexander Luthor Jr. port\u00f2 il multiverso indietro da \"Crisi infinita\", la realt\u00e0 alternativa di Saturn Queen fu brevemente ricostruita. Quando il multiverso collass\u00f2, si ritrov\u00f2 scaraventata nella zona fantasma, dove trov\u00f2 Ultraman. Ella vide Ultraman come possibile rimpiazzo del Superman della sua Terra, che era suo figlio, e lo mise sotto controllo mentale cos\u00ec che egli potesse credere che lei fosse sua madre. Riusc\u00ec anche a controllare Supergirl e pianific\u00f2 di farli sposare, ma Supergirl riusc\u00ec a liberarsi dal controllo mentale e batt\u00e9 Ultraman. Saturn Queen diede a Supergirl informazioni su Argo City in cambio della vita di Ultraman.\nSaturn Queen e Ultraman rimasero a Kandor, finch\u00e9 non scoprirono che la citt\u00e0 in bottiglia non era la vera Kandor. Sebbene non si sappia dove sia andata Saturn Queen dopo l'abbandono della citt\u00e0, si sa invece che Ultraman in qualche modo riusc\u00ec a tornare all'Universo anti-materiale - che, non essendo parte del multiverso, non fu distrutto durante \"Crisi infinita\" - e pi\u00f9 tardi comparve in \"The Brave and The Bold\"dove fu costretto ad unirsi per un brevissimo periodo a Superman in \"Final Crisis: Superman:Beyond\", in cui fu reclutato da Superman per far parte di un gruppo di altri Supermen che cercavano un modo di salvare il multiverso. In entrambe le comparse, non mostr\u00f2 alcun segno che facesse intendere di aver lasciato la sua casa, addirittura puntualizzando a Superman sul fatto che avevano ancora un conto da regolare; questo spiega la storia di Supergirl in cui comparve.\nI cinque membri del Sindacato del crimine al completo, pi\u00f9 il sopramenzionato Ultraman, fecero la loro comparsa su \"Trinity\" n. 9. Si scopre che il loro mondo fu gravemente danneggiato da un attacco dei guerrieri di Qward. Il Sindacato del crimine anti-materiale adott\u00f2 un controllo attivo della propria Terra e assoggett\u00f2 tutte le genti dei 52 universi nel multiverso materiale corrente per utilizzarli come schiavi nella riparazione della loro Terra. Dopo che la Trinit\u00e0 sconfisse ed imprigion\u00f2 la sua controparte anti-materiale e liber\u00f2 gli schiavi, la Terra anti-materiale fin\u00ec in un caos ben maggiore di quello visto nella loro prima visita, senza l'influenza di controllo su di essa da parte di Ultraman, di Owlman e di Superwoman.\nSociet\u00e0 del crimine d'America.\nIn 52 n. 52, una versione alternativa di Terra 3 viene mostrata come parte del nuovo multiverso. Nella raffigurazione ci sono versioni alterate dei personaggi della Justice League of America originale, pi\u00f9 Martian Manhunter. I nomi dei personaggi e della squadra non vengono menzionati nelle due vignette in cui compaiono.\nBasato su un commento di Grant Morrison, questo Universo alternativo non \u00e8 la Terra 3 pre-Crisi, disconnettendo questa nuova versione da quelle precedenti. In \"Countdown\" n. 31, il nome di questa squadra si svela essere \"Societ\u00e0 del Crimine d'America\". I membri della societ\u00e0 sono doppioni malvagi alternativi degli eroi di Terra 2, e fecero al loro comparsa in \"Countdown Presents The Search for Ray Palmer: Crime Society\" n. 1, scritto da Sean McKeever e illustrato da Jamal Ingle. Comparendo in \"Countdown\", il pi\u00f9 grande parallelo della Societ\u00e0 del Crimine in confronto alla Justice Society \u00e8 il loro elenco (che non si limita solo alle loro controparti della Justice Society), con versioni malvagie di Freccia Verde, Wildcat, Black Canary, Hawkwoman, Dottor Fate, Stargirl e lo Spettro insieme ai membri gi\u00e0 noti Ultraman, Owlman, Superwoman, Power Ring e Johnny Quick.\nIl numero successivo introdusse Annataz Arataz, controparte malvagia di Zatanna, e le controparti di Supergirl, Wonder Girl (Donna Troy) e Booster Gold. Tuttavia, malgrado i criminali siano la maggioranza su Terra 3, ci sono anche molti eroi attivi. Molti dei pi\u00f9 grandi eroi sono versioni oneste di alcuni dei pi\u00f9 grandi nemici di Batman quali il Joker (qui conosciuto come Jokester), l'Enigmista e Due Facce (qui conosciuta come Tre-Facce, ed \u00e8 una donna, Evelyn Dent).\nPoco dopo l'introduzione della Societ\u00e0 del Crimine, viene loro concesso un posto tra l'armata del Monarca. Gi\u00e0 reclutato tra l'armata del Monarca, Johnny Quick si guadagna un posto tra la squadra d'\u00e9lite del Monarca quando sconfigge le sue controparti di Terra 9 e Terra 2 nella miniserie \"Countdown:Arena\".\nDopo la prima distruzione di Terra 51, non \u00e8 chiaro se ci sia qualche sopravvissuto della Societ\u00e0 del Crimine.\nPersonaggi.\nSia nel Sindacato del crimine che nella Societ\u00e0 del Crimine, i cinque membri chiave sono:\nIl fumetto \"JLA Earth 2\" mostrava molti altri eroi nella torre del Sindacato del crimine, tre di loro erano Doctor Noon (controparte di Dottor Mid-Nite), White Cat (controparte di Black Canary) e Spaceman (controparte di Starman).\nL'Universo del Sindacato del crimine includeva anche controparti di J'onn J'onzz, di Aquaman e di Hawkman, conosciuti come:\nIl Sindacato del crimine ha una sola regola, la \"banca dei favori\", cio\u00e8 se qualcuno riceve un favore, lo si deve ricambiare. Il non ricambiare un favore comporta delle conseguenze; un mafioso, Jackson \"Occhio di Ratto\" Deake, che fall\u00ec nel restituire un favore fu processato da Owlman e incarcerato da Ultraman per fargli un favore.\nUna squadra di Qwardiani si bas\u00f2 sulla lista della Justice League International apparsa sulla Terra Ora Zero post-Crisi, sebbene non si facciano chiamare Sindacato del crimine. I suoi membri sono:\nNon \u00e8 chiaro se alcuni di questi personaggi esistano nella continuit\u00e0 post-Crisi o post-Ora Zero."}
{"id": "2538738", "revid": "339392", "url": "https://it.wikipedia.org/wiki?curid=2538738", "title": "Dig (singolo)", "text": ""}
{"id": "2538741", "revid": "38120", "url": "https://it.wikipedia.org/wiki?curid=2538741", "title": "My name is Tanino", "text": ""}
{"id": "2538742", "revid": "1714743", "url": "https://it.wikipedia.org/wiki?curid=2538742", "title": "Giovanni Beaufort, I conte di Somerset", "text": "Origine.\nFiglio primogenito del duca di Lancaster e futuro duca d'Aquitania, Giovanni di Gand (figlio quintogenito del re d'Inghilterra e duca d'Aquitania, Edoardo III) e di Katherine Swynford (1350-1403), (figlia di Payne De Roet, un araldo fiammingo proveniente da Hainaut), che, dopo la morte del marito, il cavaliere inglese Hugh Swynford (1340-1372), prima di sposare Giovanni di Gand, nel 1396, era stata, per oltre vent'anni, la sua amante.\nBiografia.\nA Giovanni fu dato il nome di Beaufort, in quanto, molto probabilmente, come i suoi fratelli, nacque nel castello di Beaufort, in Champagne, Francia.\nNel 1390, Giovanni venne riconosciuto figlio di Giovanni di Gand assieme ai suoi fratelli, dal re d'Inghilterra, Riccardo II. Il riconoscimento e quindi la sua legittimazione fu poi formalizzato da un atto del Parlamento, nel 1397, e infine fu confermato dal suo fratellastro, Enrico IV, qualche anno dopo il suo avvento al trono (nel 1407), con la clausola che, n\u00e9 Giovanni n\u00e9 i suoi discendenti avrebbero potuto avanzare pretese sul trono d'Inghilterra.In quello stesso 1390, Giovanni prese parte all'assedio di Mahdia, al seguito delle truppe del terzo duca di Borbone, Luigi II di Borbone, detto il Buono.\nNel 1394, Giovanni fu nel Granducato di Lituania per combattere i Lituani al seguito dei Cavalieri Teutonici.\nNel 1396, successivamente al matrimonio dei suoi genitori, papa Bonifacio IX, legittim\u00f2 Giovanni e i suoi fratelli.\nIl 10 febbraio 1397, dopo che il parlamento inglese ebbe formalizzato la sua legittimazione, Giovanni fu creato conte di Somerset e, alcuni mesi dopo, per avere appoggiato il re Riccardo II contro i \"Lord Appellanti\" spos\u00f2 Margaret Holland, figlia di Thomas Holland, II conte di Kent (fratellastro e sostenitore di re Riccardo II), due giorni dopo, fu creato marchese di Dorset e poi cavaliere dell'ordine della Giarrettiera.\nGiovanni rimase nelle grazie di re Riccardo anche dopo che suo fratellastro, Enrico di Bolingbroke, futuro re d'Inghilterra fu condannato all'esilio dallo stesso Riccardo, nel 1398. In quello stesso anno Giovanni fu nominato reggente del Ducato di Aquitania.\nSuo padre, Giovanni di Gand mor\u00ec il 3 febbraio 1399, nel castello di Leicester, aprendo una crisi che port\u00f2 alla destituzione di Riccardo II e all'ascesa al trono del suo fratellastro, Enrico di Bolingbroke, che assunse il nome di Enrico IV.Dopo la deposizione di Riccardo II (1399), Enrico IV soppresse tutti i titoli concessi ai sostenitori di Riccardo nella lotta contro i \"Lord Appellanti\", per cui Giovanni perse il titolo di Marchese di Dorset.Nuovamente solo conte di Somerset, Giovanni fu leale col fratellastro, Enrico IV, che gli affid\u00f2 incarichi diplomatici e il comando di alcune operazioni militari, durante la ribellione del gallese, Owain Glynd\u0175r (l'ultimo gallese a proclamarsi principe di Galles). Dopo essere stato nominato ciambellano del regno, nel 1404, Giovanni fu nominato connestabile d'Inghilterra.\nGiovanni mor\u00ec, nel 1410, nell'ospedale di Santa Caterina presso la Torre di Londra e fu tumulato nella cappella di San Michele nella cattedrale di Canterbury.\nMatrimoni e figli.\nGiovanni da Margareth ebbe sei figli:"}
{"id": "2538743", "revid": "767487", "url": "https://it.wikipedia.org/wiki?curid=2538743", "title": "La terza generazione", "text": "La terza generazione (\"Die dritte Generation\") \u00e8 un film del 1979 scritto e diretto da Rainer Werner Fassbinder. Si tratta di un valzer curioso, beffardo e quasi parodistico strutturato in sei parti collegate da cartelli con scritte dei gabinetti di Berlino ovest, giochi di parole oscene ed irriverenti quanto il film.\nFu presentato nella sezione Un Certain Regard del 32\u00ba Festival di Cannes.\nTrama.\nBerlino Ovest, 1978.\nUna cellula terroristica di matrice anarchica, composta da giovani di estrazione borghese, pianifica ed esegue strategie di destabilizzazione dell'ordine costituito senza rendersi conto di essere essa stessa nient'altro che una ruota dell'ingranaggio al servizio del potere. Un influente industriale infatti, Peter Lurz, che si occupa della produzione di congegni elettronici, grazie ad un aggancio all'interno del gruppo ne foraggia economicamente l'attivit\u00e0. La presenza di elementi insurrezionalisti nella societ\u00e0 offre infatti all'uomo un buon motivo per spingere sul mercato un nuovo congegno elettronico per l'individuazione delle persone a distanza che si rivelerebbe molto utile per la polizia per sgominare le cellule terroristiche.\nAd un certo punto, Lurz, per lanciare definitivamente il suo nuovo prodotto, decide di mettere in scena il suo rapimento. Per il gruppo terroristico si prospetta la possibilit\u00e0 di uno scenario internazionale per le loro azioni. I terroristi per\u00f2 ignorano che Lurz, doppiogiochista, \u00e8 d'accordo con la polizia e che finiranno per essere solo stupide pedine di un gioco pi\u00f9 grande di loro. Tra arresti, interrogatori ed uccisioni si arriva al carnevalesco finale in cui Lurz, corrotto e corruttore, \u00e8 obbligato, con il solito rituale di quegli anni, a registrare una sua dichiarazione di sostegno alla lotta armata. Egli accetta, ma lo fa quasi ridendo, quasi a sottolineare il giudizio storico su quell'epoca di misfatti. Alla fine tutti ottengono il risultato desiderato: l'industriale ci guadagna, la polizia avr\u00e0 merito per le sue indagini e i terroristi celebreranno la loro voglia di imprese sempre pi\u00f9 assurde e sanguinose."}
{"id": "2538744", "revid": "834", "url": "https://it.wikipedia.org/wiki?curid=2538744", "title": "Monica Arnold", "text": ""}
{"id": "2538746", "revid": "415370", "url": "https://it.wikipedia.org/wiki?curid=2538746", "title": "Duecentotre", "text": ""}
{"id": "2538747", "revid": "656701", "url": "https://it.wikipedia.org/wiki?curid=2538747", "title": "Duecentotr\u00e9", "text": ""}
{"id": "2538749", "revid": "123032986", "url": "https://it.wikipedia.org/wiki?curid=2538749", "title": "Isa &amp; Bea - Streghe tra noi", "text": "Isa &amp; Bea - Streghe tra noi \u00e8 una serie a fumetti italiana ideata nel 2002 e licenziata per il magazine a fumetti alle Edizioni Cio\u00e8 Kids. Il fumetto si rivolge alla fascia 9-14 anni e nelle prime serie ha avuto tiratura di 100\u00a0000 copie al mese. Accanto al fumetto sono state messi in vendita merchandising quali borse, zaini, album e materiale da cartoleria.\nLa serie, di genere fantasy, fu prima ristampata da febbraio 2004 e poi rilanciata nel 2008 dalla casa editrice Asmi, con il primo numero stampato in 70\u00a0000 copie. Successivamente, i diritti furono acquistati da \"Il Sole di Carta srl\", che continu\u00f2 a ristampare la serie.\nAll'estero gli albi sono stati editi in Brasile (Panini Brasil Ltda), Francia (Panini France S.A.) e Spagna (Panini Espana S.A).\nDal 1\u00ba aprile 2015, viene pubblicata mensilmente da Il Sole di Carta la ristampa in formato comic book brossurato, \"Isa &amp; Bea - Che streghe!\", presentata alla Bologna Children's Book Fair.\nTrama.\nIl fumetto segue le avventure di Isabella e Beatrice, due streghe nere medioevali catapultate nel XXI secolo dalle streghe bianche come punizione per il loro uso improprio della magia.\nIn epoca moderna, le due ragazze trovano una nuova famiglia: Isabella incontra Miriam e Luigi Bosco, che credono di essere i suoi genitori a causa dell'incantesimo delle streghe bianche, mentre Beatrice conosce Antonella Seta e Federico, suo finto fratello e vero cugino, un mago bianco inviato dal Medioevo per vigilare sulle due streghe. Durante il viaggio nel tempo, tuttavia, il ragazzo ha perso la memoria e non ricorda di avere poteri magici. Isabella si innamora di Federico, senza tuttavia svelargli il suo segreto fino a quando il ragazzo non avr\u00e0 riacquistato la memoria. Beatrice \u00e8 invece attratta da un misterioso ragazzo, Gurth, che si scopre essere un cacciatore di streghe di nome Melfaroth. Al gruppo, inizialmente composto dai quattro, si aggiungeranno man mano altri personaggi, come Giovanna detta Gi\u00f2, Alice, la migliore amica di Isa e Bea, il licantropo Zanna e Miriel, una fata proveniente da F\u00e9eria.\nPersonaggi.\nStreghe nere.\nLe streghe nere sono tredici e usano la magia a scopo malvagio, per ottenere potere e bellezza.\nStreghe bianche.\nLe streghe bianche sono dieci e utilizzano la magia per compiere gesti benefici. Credono che sia meglio mantenere riservata la propria identit\u00e0.\nMatilde\nSofia\nCreazione e sviluppo.\nL'idea di \"Isa &amp; Bea - Streghe tra noi\" nasce il 14 agosto 2000 e viene proposta a Marco Iafrate da sua figlia Martina, che aveva chiamato le protagoniste Marty e Bea. Il 5 settembre, durante una riunione di redazione, il progetto viene approvato e si decide di trasformarlo in un breve fumetto da pubblicare sulla rivista \"Pop's\". Il 7 febbraio 2001 vengono terminati soggetti e schizzi dei personaggi (Marty viene rinominata Isabella) e presentati a un gruppo di ragazzine tra i 10 e i 12 anni: dato il successo ottenuto, Iafrate decide di trasformare la serie in una rivista indipendente. Entro il 13 dicembre vengono completate le sceneggiature dei primi episodi e il character design dei personaggi. Quest'ultimo si presenta diverso rispetto all'idea iniziale: i protagonisti sono pi\u00f9 adulti, i capelli di Beatrice non sono pi\u00f9 biondi legati in due trecce, ma rossi e sciolti, quelli di Isabella si sono allungati e Bogie ha cambiato colore (da verde ad azzurro). Anche lo stile degli abiti da streghe cambia: i cappelli a punta sui toni del verde e del fucsia vengono eliminati, i vestiti si colorano di nero e vengono aggiunti dei mantelli. Il 10 aprile 2002 esce il primo numero di \"Isa &amp; Bea - Streghe tra noi\".\nAlbi.\nGli albi della serie sono 58, suddivisi in tre serie. Esistono anche tre albi speciali e la riedizione dei primi due albi, rispettivamente sotto il titolo di \"Speciale: Halloween\" e \"Federico: Un amore di mago\"."}
{"id": "2538753", "revid": "88740", "url": "https://it.wikipedia.org/wiki?curid=2538753", "title": "Inside", "text": "Inside (\"dentro\" in lingua inglese) pu\u00f2 riferirsi a:"}
{"id": "2538755", "revid": "729019", "url": "https://it.wikipedia.org/wiki?curid=2538755", "title": "Alain Rolland", "text": "Biografia.\nNato a Dublino da padre francese e madre irlandese, grazie a tali sue ascendenze \u00e8 bilingue (francese e inglese); gi\u00e0 giocatore come mediano di mischia del , rappresent\u00f2 anche la provincia del 40 volte; inoltre, fu tre volte internazionale per l' tra il 1990 e il 1995 (uno dei suoi \"test match\", l'ultimo, fu una sconfitta a Treviso contro l').\nRolland ebbe pure una breve parentesi da commissario tecnico: il 14 febbraio 1993, al Raeburn Place di Edimburgo, fu il selezionatore della prima nazionale femminile irlandese, che scese in campo contro l'anch'essa esordiente e perse da quest'ultima con il punteggio di 0-10.\nRitiratosi nel 1996 all'avvento del professionismo divenne arbitro; raggiunse la qualifica di internazionale nel 2001, anno in cui diresse il suo primo \"test match\", il 19 settembre a Cardiff ( - ).\nNel 2002 diresse il suo primo incontro nel Sei Nazioni, - a Edimburgo e, l'anno seguente, diresse il suo primo incontro del Tri Nations, a Pretoria ( - ).\nSelezionato dall'International Rugby Board per la ivi diresse quattro \"match\", tutti in prima fase; quattro anni pi\u00f9 tardi fu selezionato per dirigere la finale della Coppa 2007 allo Stade de France tra e .\nNelle competizioni europee di club, in cui esord\u00ec nell'ottobre 2000 dirigendo un \"match\" di Heineken Cup tra e , Rolland vanta gare di prestigio quali la finale di Heineken Cup 2003-04, 2009-10 e ulteriori due finali consecutive di Heineken Cup, nel 2013 e nel 2014, quest'ultima anche la sua direzione finale nelle Coppe Europee, avendo deciso il ritiro alla fine di tale stagione.\nA novembre 2014 Rolland ricevette dal comitato esecutivo del Sei Nazioni l'incarico di supervisore dello sviluppo degli arbitri di alto livello della Federazione Italiana Rugby."}
{"id": "2538756", "revid": "287204", "url": "https://it.wikipedia.org/wiki?curid=2538756", "title": "Archemaco di Eubea", "text": "Biografia e opere.\nDi Archemaco abbiamo notizia che avrebbe composto almeno tre libri che trattavano della sua isola nativa (Eubea).\n\u00c8 incerto se questo Archemaco sia stato l'autore dell'opera grammaticale \"I cambiamenti di nome\" (A\u03b9 \u039c\u03b5\u03c4\u03c9\u03bd\u03c5\u03bc\u03b9\u03b1\u03b9). "}
{"id": "2538758", "revid": "287204", "url": "https://it.wikipedia.org/wiki?curid=2538758", "title": "ATP German Open 1998", "text": "Il German Open 1998 \u00e8 stato un torneo di tennis giocato sulla terra rossa. \u00c8 stata la 91\u00aa edizione dell'Hamburg Masters, che fa parte della categoria ATP Super 9 nell'ambito dell'ATP Tour 1998. Si \u00e8 giocato al Rothenbaum Tennis Center di Amburgo in Germania, dal 4 all'11 maggio 1998.\nCampioni.\nSingolare.\n Albert Costa ha battuto in finale \u00c0lex Corretja che si ritirato sul punteggio di 6\u20132, 6\u20130, 1\u20130\nDoppio.\n Donald Johnson / Francisco Montana hanno battuto in finale David Adams / Brett Steven 6\u20134, 6\u20134"}
{"id": "2538766", "revid": "287204", "url": "https://it.wikipedia.org/wiki?curid=2538766", "title": "Knock Knock", "text": ""}
{"id": "2538768", "revid": "124720608", "url": "https://it.wikipedia.org/wiki?curid=2538768", "title": "Giovanni Lunardi", "text": "\u00c8 diventato famoso scoprendo alcune delle pi\u00f9 famose modelle del mondo: Greta Scacchi, Carol Alt, Valeria Mazza, Charlize Theron, Brooke Shields ed Heidi Klum. Ha collaborato con Antonio Pietrangeli e Bernardo Bertolucci."}
{"id": "2538770", "revid": "438678", "url": "https://it.wikipedia.org/wiki?curid=2538770", "title": "Il grande Joe", "text": "Il grande Joe (\"Mighty Joe Young\") \u00e8 un film del 1998 diretto da Ron Underwood.\nSi tratta di un remake di \"Il re dell'Africa\" del 1949 di Ernest Beaumont Schoedsack (vincitore dell'Oscar per i migliori effetti speciali).\nTrama.\nJill \u00e8 una ragazza cresciuta nella giungla insieme col suo amico Joe, un gorilla di montagna tendente al gigantismo. I bracconieri, guidati dal perfido Andrei Strasser, hanno ucciso le madri di entrambi. Sia Jill che il gorilla cercano di sfuggire alla civilt\u00e0 e al bracconaggio sempre in aumento, ma convinti da Grag O\u2019Hara si ritrovano a Los Angeles perch\u00e9 l\u2019animale possa essere ospitato in un rifugio di animali, dove il primate viene per\u00f2 intercettato da Strasser e i suoi sgherri, i quali gli causeranno volontariamente un momento di furia proprio durante una serata di gala per la sua presentazione. Joe viene cosi visto come un animale pericoloso e ne verr\u00e0 ordinato l\u2019abbattimento. Strasser offre l\u2019aiuto a Jill per portare Joe nella sua riserva in Botswana, dove in realt\u00e0 vende organi di animali al mercato nero, ma Jill ricordandosi di lui, si accorge dell\u2019inganno e riesce a far scappare Joe in tempo dal camion su cui era stato clandestinamente caricato. Braccato dalle autorit\u00e0, Joe si ritrova nel luna park di Santa Monica, dove Strasser provoca un incendio e tenta di uccidere Jill, ma viene lanciato da Joe contro a dei fili elettrici rimanendo fulminato. Intanto un bambino rimane intrappolato sulla ruota panoramica in fiamme. Joe riesce a salvarlo e viene infine riportato in Africa e liberato nella sua montagna, che Jill e Grag sono riusciti a far diventare una riserva.\nProduzione.\nLe location sono state l'isola di Kaua'i nelle Hawaii, l'Hollywood Boulevard a Hollywood, Los Angeles, l'UCLA a Westwood e Long Beach in California."}
{"id": "2538771", "revid": "1543377", "url": "https://it.wikipedia.org/wiki?curid=2538771", "title": "Otello Ghigi", "text": "Biografia.\nNella sua lunga carriera ha avuto vari allievi, ma vanta soprattutto il pregio di essere stato il Maestro di Silvan. Anche il primo pseudonimo di Silvan, \"Saghib\u00f9\", era in parte ispirato a lui.\nIl mago Silvan (Aldo Savoldello), allora bambino, rest\u00f2 affascinato vedendo uno spettacolo all'oratorio Don Bosco di Venezia, tanto dal chiedere al Maestro di poterlo seguire nei suoi spettacoli.\nHa pubblicato vari libri, tra cui \"Il dimostrante - Triste Ganzega\" (ed. Patrizia Venezia, 1963), \"Testa di pupo\" (Patrizia Venezia, 1970), \"La rivalsa dei barboni\" (Ed. Myriam, Venezia 1990) .\nIl pi\u00f9 noto, con prefazione di Silvan, \u00e8 \"Guardami negli occhi, metodo pratico di come si ipnotizza in teatro\" (1977)."}
{"id": "2538772", "revid": "287204", "url": "https://it.wikipedia.org/wiki?curid=2538772", "title": "Richard Wallace", "text": "Esistono pi\u00f9 persone di nome Richard Wallace:"}
{"id": "2538774", "revid": "3115", "url": "https://it.wikipedia.org/wiki?curid=2538774", "title": "Museo Retico", "text": "Il Museo Retico di Sanzeno fu inaugurato nel 2003 a Sanzeno, in provincia di Trento.\nCaratteristiche.\nIl museo \u00e8 situato in localit\u00e0 Casalini nel comune di Sanzeno (Val di Non \u2013 Trento), dove sorse l\u2019abitato protostorico che fu il principale centro delle genti retiche di Anaunia. All\u2019ingresso siete accolti dalla riproduzione in bronzo di una delle pi\u00f9 sensazionali scoperte avvenute a Sanzeno: il karnyx, uno strumento musicale (un corno), alto 2 metri con padiglione a testa di cinghiale, usato in battaglia dai Celti, sicuramente entrati in contatto con i Reti di Sanzeno.\nL'edificio, aperto al pubblico nel 2003, \u00e8 interamente dedicato all\u2019archeologia della valle. Il percorso espositivo si avvolge a spirale risalendo una sorta di \"pozzo del tempo\", attraversando settori cronologici e tematici di particolare rilevanza: dai cacciatori-raccoglitori paleolitici alla diffusione del Cristianesimo, passando per i primi agricoltori neolitici, i metallurghi delle et\u00e0 del Rame, del Bronzo e del Ferro e i Romani. Largo spazio \u00e8 riservato alle evidenze del popolo dei Reti, il cui nome ci viene dalle fonti romane. Nel museo di Sanzeno sono esposti in particolare i reperti dell\u2019omonimo abitato, frequentato dal V sec.a.C. al VI sec.d.C., e quelli del luogo di culto di Cles loc. Campi Neri, dove i \u201croghi votivi\u201d arsero dal III millennio a.C. fino al IV sec.d.C e presso i quali furono dedicate alle divinit\u00e0 migliaia di offerte, soprattutto ornamenti in bronzo. In prossimit\u00e0 del Museo ha inoltre inizio la passeggiata naturalistica che porta nell'affascinante gola del santuario di San Romedio. \nLa struttura architettonica del museo \u00e8 opera dell'architetto trentino Sergio Giovanazzi.\nLa struttura allestitiva \u00e8 stata curata dall'architetto torinese Maurizio Buffa.\nTesti e direzione scientifica sono a cura dell'Ufficio beni archeologici della Soprintendenza per i beni culturali di Trento."}
{"id": "2538777", "revid": "57872", "url": "https://it.wikipedia.org/wiki?curid=2538777", "title": "Mezzolombardo", "text": "Mezzolombardo (\"Mezombart\" in dialetto locale) \u00e8 un comune italiano di abitanti della provincia autonoma di Trento. \u00c8 situato nella Piana Rotaliana.\nStoria.\nAppartenente direttamente al Vescovado di Trento, nel 1194 fu diviso da Mezzocorona, del territorio tirolese. Da questo momento prese il nome di Mezzolombardo (\"Welschmetz\" in tedesco, da \"welsch\" \"latino, italiano\"), mentre la vicina veniva detta Mezzotedesco.\nIn passato fu in uso anche il toponimo Mezzo di San Pietro (\"Me\u00e7i de Sancto Petro\"), dal nome del castello.\nMonumenti e luoghi d'interesse.\nArchitetture militari.\nA nord-ovest dell'abitato di Mezzolombardo, si trova la localit\u00e0 \"Rocchetta\" dove si trovano i resti dell'omonimo Forte Rocchetta, una fortificazione austro-ungarica, di cui, per far spazio ai lavori di ristrutturazione della strada, non rimangono che poche tracce. La localit\u00e0 Rocchetta \u00e8 anche il punto in cui termina la Piana Rotaliana ed inizia la Val di Non.\nAltre architetture e luoghi di interesse.\nA sud di Mezzolombardo invece si trova la localit\u00e0 Rupe. Essa \u00e8 la parte industriale del paese, dove risiedono varie fabbriche e imprese.\nNella stessa localit\u00e0 \u00e8 presente il biotopo La Rupe che si estende, sempre in direzione sud, verso l'abitato di Zambana Vecchia.\nDalla Rocchetta parte una delle gallerie pi\u00f9 lunghe del Trentino, in due canne: quella sud \u00e8 lunga metri, mentre quella nord \u00e8 lunga metri.\nInfrastrutture e trasporti.\nIl territorio comunale \u00e8 attraversato dalla linea ferroviaria Trento-Mal\u00e9-Mezzana, a scartamento ridotto da 1000 mm e gestita da Trentino Trasporti. La stazione a servizio del paese si trova nei pressi del centro abitato.\nTale linea fu inaugurata nel 1964 in sostituzione della preesistente tranvia la cui stazione era ubicata nei pressi di via Fiorini ed era comune rispetto alla ferrovia Mezzocorona-Mezzolombardo, caratterizzata dalla presenza del ponte sul Noce, che risultava comune con la tranvia: a tale scopo l'ultimo tratto fino alla stazione di Mezzolombardo era armato col sistema a doppio scartamento a tre rotaie. La stazione occupava l'area delimitata da quelle che in seguito divennero le vie Fiorini e Milano.\nSport.\nSono presenti due squadre di calcio:\nA Mezzolombardo \u00e8 nata la squadra di pallavolo \"Trentino Volley\".\nAltro sport molto praticato \u00e8 il tennis, uno sport storico per il comune di Mezzolombardo; la struttura si avvale di quattro campi in terra battuta."}
{"id": "2538778", "revid": "1442080", "url": "https://it.wikipedia.org/wiki?curid=2538778", "title": "ATP German Open 1998 - Singolare", "text": "Il singolare dell'ATP German Open 1998 \u00e8 stato un torneo di tennis facente parte dell'ATP Tour.\nAlbert Costa ha battuto in finale \u00c0lex Corretja a causa del ritiro di quest'ultimo.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2538779", "revid": "320928", "url": "https://it.wikipedia.org/wiki?curid=2538779", "title": "Zeta Ursae Minoris", "text": ""}
{"id": "2538782", "revid": "767487", "url": "https://it.wikipedia.org/wiki?curid=2538782", "title": "Judo ai XIII Giochi dei piccoli stati d'Europa", "text": "Le prove di judo ai XIII Giochi dei piccoli stati d'Europa sono state disputate al Lefkotheon Indoor Hall di Nicosia, il 2, il 3 e il 5 giugno 2009. Il programma delle prove era diviso in 7 categorie maschili (60\u00a0kg, 66\u00a0kg, 73\u00a0kg, 81\u00a0kg, 90\u00a0kg, 100\u00a0kg, Squadre) e 6 femminili (48\u00a0kg, 52\u00a0kg, 57\u00a0kg, 63\u00a0kg, 70\u00a0kg, Squadre)."}
{"id": "2538785", "revid": "1873017", "url": "https://it.wikipedia.org/wiki?curid=2538785", "title": "Ry\u016b Ry\u016b Ko", "text": "Biografia.\nNoto anche come \"Ryuko\", \"Ryuru Ko\", \"Ru Ru Ko\", \"Liu Liu Gung\", \"Liu Liu Ko\", \"To Ru Ko\", fu un insegnante di Boxe della Gru Bianca, famoso per aver insegnato a molti fondatori di stili di karate, come Norisato Nakaima e Higashionna. Il kata Sanchin, insegnato nel G\u014dj\u016b-ry\u016b ed in altri stili, fu insegnato originariamente da Ry\u016b Ry\u016b Ko.\nAnche se Ry\u016b Ry\u016b Ko venne maggiormente riconosciuto dai suoi numerosi allievi Okinwesi , viene generalmente identificato, basandosi sulla ricerca di Tokashiki Iken, come Xie Zhongxiang (o Wai Shinzan oppure ancora Wai Xinxian), nato a Changle, Fujian, originario di una famiglia nobile che perse il proprio status a seguito di un tumulto politico scoppiato all'epoca. Apparteneva alla prima generazione di maestri di M\u00edng h\u00e8 qu\u00e1n (\u9cf4\u9db4\u62f3, Pugno della Gru Strepitante), che impar\u00f2 dal suo maestro Kwan Pang Yuiba (che a sua volta era studente di F\u0101ng Q\u012bni\u00e1ng, il creatore e primo White Crane martial art), basata pi\u00f9 generalmente sullo stile del suo insegnante: il White Crane. Egli cel\u00f2 il suo nome e la sua discendenza aristocratica, assumendo il nome di Ryu Ryu Ko, sotto il quale lavor\u00f2. Inizi\u00f2 ad insegnare le arti marziali presso la sua abitazione ad un piccolo gruppo di allievi, fra i quali compariva anche Higaonna Kanry\u014d, che stette con Ryu Ryu Ko dal 1867 al 1881. "}
{"id": "2538788", "revid": "1564499", "url": "https://it.wikipedia.org/wiki?curid=2538788", "title": "Dialetto croato del Burgenland", "text": "Il dialetto croato del Burgenland (\"gradi\u0161\u0107anskohrvatski jezik\" nella lingua madre) \u00e8 un dialetto della lingua ciacava, appartenente al gruppo delle lingue slave meridionali. \u00c8 parlato dalla minoranza dei croati del Burgenland in Ungheria, Slovacchia, Repubblica Ceca e nella regione austriaca del Burgenland, da cui la lingua trae nome.\nIl croato del Burgenland \u00e8 riconosciuto come lingua minoritaria nel Burgenland dove, secondo il censimento del 2001, \u00e8 parlato da 19.412 persone.\nQuesta variante della lingua croata, che si \u00e8 mantenuta fino ai nostri giorni, si deve far risalire alla lingua portata dai rifugiati croati in fuga dalla Croazia a seguito delle invasioni turche. I croati del Burgenland non presero parte alla costruzione della lingua standard croata avvenuta a partire dagli inizi del XIX secolo e continuarono ad usare la propria variante dialettale, portando alla costruzione di una propria lingua. Anche oggi \u00e8 discusso se considerare il croato del Burgenland come lingua propria o come dialetto isolato del croato.\nLa forma scritta della lingua croata del Burgenland \u00e8 basata sul \u010cakavo, uno dei tre dialetti del croato, con alcune influenze provenienti dagli altri dialetti acquisendo, nel corso del tempo, forme proprie non riscontrabili nel croato. Utilizza l'alfabeto latino con alcuni caratteri mutuati dall'alfabeto croato."}
{"id": "2538789", "revid": "436907", "url": "https://it.wikipedia.org/wiki?curid=2538789", "title": "All Eyez on Me", "text": ""}
{"id": "2538791", "revid": "120692274", "url": "https://it.wikipedia.org/wiki?curid=2538791", "title": "Fernando Miguel Fern\u00e1ndez Escribano", "text": "Carriera.\nDopo aver cominciato nelle giovanili del Malaga si trasferisce al , con il quale esordisce in prima squadra nel 2000, in una vittoria per 1-0 contro il Real Zaragoza. Nel 2002 Fernando si accasa al Real Betis, per poi tornare, nel 2008 al Malaga..\nIl 21 luglio 2011, a 32 anni, Fernando rescinde il contratto con il Malaga e rimane svincolato.\nNazionale.\nFernando ha ottenuto una sola presenza nella Spagna Under-21."}
{"id": "2538793", "revid": "124096330", "url": "https://it.wikipedia.org/wiki?curid=2538793", "title": "Acido peracetico", "text": "L'acido peracetico \u00e8 un perossiacido organico, di formula CH3COOOH, abbastanza stabile a temperatura e pressione standard, ma che si decompone in modo esplosivo per urto o riscaldamento, ed \u00e8 un potentissimo agente ossidante e comburente.\nPer le sue propriet\u00e0 energiche non c'\u00e8 da stupirsi che il suo principale uso sia quello di potente agente antisettico e antibatterico, attivo a concentrazioni anche minori dell'1%.\nA temperatura ambiente si presenta come un liquido incolore dall'odore pungente e caratteristico; se puro \u00e8 molto corrosivo e ossidante, oltrech\u00e9 instabile, poich\u00e9 la sua molecola tende a rilasciare una molecola di ossigeno, convertendosi in acido acetico:\nIndustrialmente, l'acido peracetico si produce per reazione tra anidride acetica e perossido di idrogeno, cos\u00ec facendo l'anidride si disproporziona in acido acetico e acido peracetico, secondo la reazione:\nL'acido peracetico che viene a formarsi poi viene adeguatamente purificato e messo in soluzione commerciale di acido acetico e acqua ossigenata.\nQuando impiegato come antisettico e disinfettante, viene solitamente consigliato di non usare l'acido peracetico a temperatura superiori a 40 \u00b0C (o anche a 30 \u00b0C in caso di utilizzo prolungato) per evitare problemi di corrosione dell'acciaio inox."}
{"id": "2538795", "revid": "125821347", "url": "https://it.wikipedia.org/wiki?curid=2538795", "title": "Warsteiner", "text": "La Warsteiner \u00e8 una birra chiara a bassa fermentazione tedesca, prodotta dal Warsteiner Brauerei, birrificio attivo dal 1753 nella localit\u00e0 di Warstein, in Germania quando l'agricoltore Antonius Cramer comincia a produrre birra per la vendita oltre che per il consumo domestico. Il motto della casa produttrice \u00e8 \"Eine K\u00f6nigin unter den Bieren\" (in italiano \"Una regina fra le birre\"), con chiaro riferimento alla corona disegnata nel simbolo della birra.\nProdotta con una pregiata variet\u00e0 locale di luppolo, la Warsteiner si contraddistingue come birra pilsner per il suo aroma luppolato, il gusto leggermente amaro e per la sua freschezza e digeribilit\u00e0.\nStoria.\nLa famiglia Cramer inizia a produrre birra a Warstein nel 1753 quando l'agricoltore Antonius Cramer \u00e8 costretto a pagare la prima volta 1tallero e 19 fiorini di tasse per aver oltrepassato il volume massimo consentito per il consumo personale, iniziando quindi a vendere la birra prodotta.\nIl figlio Johannes Vitus Cramer negli anni successivi continua l'attivit\u00e0 trasferendo la produzione nella sua casa, favorita dalla posizione nel centro della citt\u00e0. Nel 1802 la casa, come gran parte della citt\u00e0, viene distrutta da un incendio. L'anno successivo il birrificio viene ricostruito nella stessa posizione e dotato di un pub in grado di servire le birre prodotte. Nel 1804 la gestione del birrificio passa al figlio primogenito Casper.\nNel 1884 la Warsteiner inizia a diffondersi sul mercato tedesco grazie al collegamento del birrificio con la ferrovia. Negli anni successivi la produzione assume caratteri industriali con la messa in funzione della prima macchina a vapore nel 1895 e l'ingresso nel registro delle imprese nel 1898. Con la scoperta nel 1927 ad opera di Albert Cramer della fonte d'acqua Kaiserquelle, situata nei pressi del bosco di Arnsberg e caratterizzata da una bassa durezza, a partire dal 1928 la Warsteiner si concentra sulla produzione di birra Pilsner, con l'acqua che diventa un elemento fondamentale per il gusto della birra. Negli anni successivi la domanda di Premium Pils aumenta costantemente fino ad arrivare a saturare la produzione. Nel 1974 viene avviata la costruzione di un nuovo birrificio, situato alla periferia sud di Warstein, per far fronte alla domanda crescente; la costruzione termina due anni pi\u00f9 tardi con l'inaugurazione del birrificio Waldpark.\nNel 1994 ad Amburgo si diffonde la notizia di un presunto collegamento tra la Warsteiner e Scientology: in breve tempo la notizia raggiunge tutta la Germania: nonostante la secca smentita della Warsteiner che arriva a pubblicare annunci a tutta pagina su riviste e quotidiani a tiratura nazionale nell'autunno dello stesso anno e, poi, nel 1997, questo episodio genera un forte calo delle vendite negli anni successivi.\nNell'agosto 2013 si verifica un focolaio di legionellosi nella citt\u00e0 di Warstein che colpisce circa 165 persone causando 3 morti: l'11 settembre viene annunciato il ritrovamento della legionella nelle piscine di depurazione dell'impianto di trattamento delle acque reflue e nel sistema di raffreddamento del birrificio; per contrastare il batterio vengono svolte disinfezioni a raggi ultravioletti delle torri di raffreddamento e del processo di gestione delle acque reflue. Nel febbraio 2014 Johannes Remmel, ministro dell'ambiente della Renania Settentrionale-Vestfalia, annuncia che nel gennaio di quello stesso anno sono state rilevate concentrazioni di legionella molto elevate nelle vasche di aerazione del birrificio. Secondo alcune stime i lavori per eliminare il focolaio costeranno circa sette milioni di euro."}
{"id": "2538799", "revid": "110157", "url": "https://it.wikipedia.org/wiki?curid=2538799", "title": "Teatro Comunale degli Oscuri", "text": "Il Teatro Comunale degli Oscuri \u00e8 un teatro situato a Torrita di Siena.\nStoria e descrizione.\nUna lanterna chiusa col motto \"Ab umbra lumen\" \u00e8 l'impresa dell'Accademia degli Oscuri costituitasi a Turrita nel giugno del 1763 *e che, per attuare il suo programma educativo, nel 1776 ottenne un salone al piano terreno del Palazzo Comunale per tenervi almeno una commedia all'anno.\nMa \u00e8 nel corso dell'Ottocento che il teatro acquist\u00f2 la sua forma definitiva: nel 1826, su progetto dell'ingegner Mario Chietti, venne realizzato un palcoscenico fisso e la sala venne dotata di un palchettone destinato agli accademici; nel 1866 si avviarono nuovi lavori (progetto dell'Accademico Carlo Mannucci Benincasa eseguito dal maestro muratore Angelo Guasparri) e il teatro nella nuova forma a pianta ovata con 23 palchi suddivisi in due ordini venne inaugurato nell'ottobre del 1870.\nNel 1904 le decorazioni pittoriche vennero interamente rinnovate dai pittori Sallustio e Oreste Tarugi di Montepulciano. Negli anni fra le due guerre, dopo il rifacimento dell'impianto elettrico, il teatro venne adibito a sala per le proiezioni cinematografiche. Dopo essere stato sede della locale sezione del Partito Nazionale Fascista, nel 1955 \u00e8 stato acquisito dal Comune, ma all'inizio degli anni sessanta \u00e8 stato chiuso.\nRestaurato nel 1982-86 su progetto redatto dall'Ufficio Tecnico Comunale e sotto la direzione di Elio Clementi, il teatro \u00e8 ritornato a essere una sala cittadina destinata a spettacoli teatrali e musicali allestiti in collegamento con il Cantiere Internazionale d'Arte di Montepulciano e l'Accademia Chigiana di Siena."}
{"id": "2538806", "revid": "1305772", "url": "https://it.wikipedia.org/wiki?curid=2538806", "title": "The Boy Is Mine", "text": "The Boy Is Mine (\"il ragazzo \u00e8 mio\" in lingua inglese) pu\u00f2 riferirsi a:"}
{"id": "2538807", "revid": "307923", "url": "https://it.wikipedia.org/wiki?curid=2538807", "title": "Episodi di Summer Dreams (terza stagione)", "text": "La terza stagione di \"Summer Dreams\" \u00e8 stata trasmessa in Italia su Mya di Mediaset Premium dal 28 agosto 2009 al 15 settembre 2009, in versione integrale. In chiaro \u00e8 stata trasmessa su Italia 1, dal 27 al 12 agosto 2010, con due episodi giornalieri comprensivi di alcuni tagli per motivi di tempo.\nNel mese di febbraio 2011 la serie \u00e8 andata in onda in chiaro senza tagli su La5, alle 15:30 circa, prima con un episodio quotidiano, poi, dal 22 febbraio, con due episodi."}
{"id": "2538808", "revid": "287204", "url": "https://it.wikipedia.org/wiki?curid=2538808", "title": "International Tennis Championships 1998", "text": "L'International Tennis Championships 1998, noto anche come Red Clay Championship, \u00e8 stato un torneo di tennis giocato sulla terra battuta.\n\u00c8 stata la 6\u00aa edizione dell'International Tennis Championships, che fa parte della categoria International Series nell'ambito dell'ATP Tour 1998.\nSi \u00e8 giocato a Coral Springs in Florida, dal 4 al 10 maggio del 1998.\nCampioni.\nSingolare.\n Andrew Ilie ha battuto in finale Davide Sanguinetti 7-5, 6-4\nDoppio.\n Grant Stafford / Kevin Ullyett hanno battuto in finale Mark Merklein / Vincent Spadea 7-5, 6-4"}
{"id": "2538810", "revid": "110157", "url": "https://it.wikipedia.org/wiki?curid=2538810", "title": "Identikit Tour", "text": "Identikit Tour fu una tourn\u00e9e teatrale di Renato Zero, che part\u00ec da Terni il 13 dicembre 1984.\nScenografia e palco.\nIl palco rappresenta la citt\u00e0 caotica, confusa e dispersiva. Sulla scena compaiono tanti palazzi, pi\u00f9 o meno ad altezza uomo, che sono posizionati su delle pedane girevoli che permettono al pubblico di vedere due grandi pareti di stelle per poi mostrare i palazzi grigi. Particolari e ricercati sono i grattacieli con le finestre.\nRenato entra in scena su di un letto gigante con un pigiama rosso o bianco (a seconda della citt\u00e0). Nel secondo cambio d'abito, invece, veste molto elegantemente con un frac grigio con paillettes che durante lo spettacolo sar\u00e0 sostituito da un altro frac, per\u00f2 nero.\nDurante le eventuali esibizioni di \"Ed io ti seguir\u00f2\" indossa un cappello nero, mentre durante l'interpretazione di \"Arrendermi mai\" si chiude in un robot.\nScaletta dei concerti.\nIn alcune tappe sono stati aggiunti alla scaletta altri quattro brani:"}
{"id": "2538812", "revid": "486946", "url": "https://it.wikipedia.org/wiki?curid=2538812", "title": "International Tennis Championships", "text": ""}
{"id": "2538813", "revid": "1573940", "url": "https://it.wikipedia.org/wiki?curid=2538813", "title": "Alifa al Farkadain", "text": "Alifa al Farkadain (\"Zeta Ursae Minoris / \u03b6 UMi / \u03b6 Ursae Minoris\") \u00e8 una stella nella costellazione dell'Orsa Minore.\nIl nome Alifa al Farkadain deriva dall'arabo \u0623\u062e\u0641\u0649 \u0627\u0644\u0641\u0631\u0642\u062f\u064a\u0646 \"a\u1e2bfa al-farqadayn\" e significa \"il pi\u00f9 debole dei due vitelli\"; il nome era stato originariamente applicato a Pherkad, in contrapposizione a Kochab, cui invece era stato applicato il nome di \"Anwar al Farkadain\", dall'arabo \u0623\u0646\u0648\u0631 \u0627\u0644\u0641\u0631\u0642\u062f\u064a\u0646, \"il pi\u00f9 brillante dei due vitelli\", nome che ora detiene Eta Ursae Minoris.\nCaratteristiche.\nZeta Ursae Minoris \u00e8 una nana bianca di sequenza principale con una magnitudine apparente di 4,32. . Si trova a circa 376 anni luce dalla Terra. Nonostante la sua classificazione come una stella nana, Zeta UMI \u00e8 3,4 volte la massa del Sole e la sua luminosit\u00e0 \u00e8 di circa 200 luminosit\u00e0 solare. A una temperatura superficiale di 8700 kelvin, questa stella \u00e8 davvero sul punto di diventare una stella gigante. Zeta UMi pu\u00f2 anche essere una variabile del tipo Delta Scuti."}
{"id": "2538815", "revid": "1793900", "url": "https://it.wikipedia.org/wiki?curid=2538815", "title": "Big Bend (Texas)", "text": "Big Bend \u00e8 il nome colloquiale con cui viene indicata una regione geografica del Texas occidentale. Si trova al confine tra Stati Uniti e Messico ed \u00e8 attraversata dai fiumi Rio Grande e Pecos.\nLe principali citt\u00e0 della zona sono Alpine, Presidio, Marfa, Sanderson e Marathon."}
{"id": "2538818", "revid": "834", "url": "https://it.wikipedia.org/wiki?curid=2538818", "title": "Knock knock", "text": ""}
{"id": "2538819", "revid": "834", "url": "https://it.wikipedia.org/wiki?curid=2538819", "title": "Knock, Knock", "text": ""}
{"id": "2538820", "revid": "326822", "url": "https://it.wikipedia.org/wiki?curid=2538820", "title": "Let's &amp; Go", "text": ""}
{"id": "2538824", "revid": "122720374", "url": "https://it.wikipedia.org/wiki?curid=2538824", "title": "Arne Slot", "text": "Carriera.\nHa giocato con PEC Zwolle, NAC Breda e Sparta Rotterdam\nCome allenatore inizia nelle giovanili del PEC Zwolle, di cui \u00e8 stato una bandiera da giocatore, proseguendo poi come allenatore in seconda al Cambuur e all\u2019. Nell'estate del 2019 sostituisce John van den Brom e la squadra sotto di lui si rivela essere la sorpresa del campionato: battendo l\u2019Ajax 1-0 raggiunge il primo posto il 15 dicembre - eguagliando i 41 punti in 17 partite di Louis van Gaal del 2008/2009, anno dell'ultimo campionato vinto - riagganciandolo nuovamente con la vittoria per 0-2 nel girone di ritorno. L'AZ inoltre supera il girone di Europa League con un turno di anticipo e da secondo dietro al Manchester United che verr\u00e0 fermato con uno 0-0 interno (perder\u00e0 l'ultima gara per 4-0 all'Old Trafford chiudendo a 4 punti dai \"Red Devils\"), per poi essere eliminato ai sedicesimi dal , mentre dalla Coppa d'Olanda viene eliminato ai quarti dal e in campionato si ferma a pari punti con l\u2019Ajax (56) prima della sospensione a causa dell\u2019emergenza COVID-19. &lt;br&gt; All\u2019inizio della stagione successiva il 16 settembre 2020 l\u2019AZ viene eliminato al terzo turno preliminare di Champions per mano della Dynamo Ky\u00efv (2-0). \nIl 5 dicembre seguente viene esonerato con la squadra all\u2019ottavo posto in Eredivisie in quanto avrebbe avviato dei contatti con il in vista della stagione seguente. Difatti dieci giorni dopo viene ufficializzato come nuovo allenatore del club di Rotterdam con un contratto biennale a partire dal 1\u00ba luglio 2021 in sostituzione di Dick Advocaat."}
{"id": "2538827", "revid": "767487", "url": "https://it.wikipedia.org/wiki?curid=2538827", "title": "Johnny English", "text": "Johnny English \u00e8 un film del 2003 diretto da Peter Howitt.\nInterpretato da Rowan Atkinson con Natalie Imbruglia, Ben Miller e John Malkovich, si tratta di una commedia d'azione che parodizza il genere \"spy story\", in particolare il filone dei film di James Bond.\nTrama.\nJohnny English \u00e8 un agente dei servizi segreti britannici, inetto e pasticcione, e per questo relegato da tempo al lavoro d'ufficio, sebbene continui a sognare di diventare una vera spia sul campo. Tuttavia, dopo che il migliore agente dell'MI7 trova la morte in missione e tutti gli altri colleghi rimangono a loro volta uccisi in un attentato durante il seguente funerale, all'agenzia rimane soltanto l'imbranato English per provare a portare a termine l'operazione lasciata in sospeso.\nEnglish \u00e8 incaricato di contrastare un complotto per rubare i gioielli della Corona, in mostra alla Torre di Londra; qui incontra per la prima volta Lorna Campbell, donna tanto affascinante quanto enigmatica. Frattanto durante un \"black out\" la regalia viene trafugata. English e il suo assistente Angus Bough, un giovane collega che spesso si dimostra pi\u00f9 sveglio e intelligente del suo superiore, con metodi d'indagine alquanto insoliti scoprono che i gioielli sono stati sottratti da Dieter Klein e Klaus Vendetta, due ladri tedeschi di bassa lega; tuttavia English li collega a Pascal Sauvage, un ricco imprenditore francese con molte zone d'ombra nel suo passato. L'uomo \u00e8 per\u00f2 molto ben visto dall\"establishment\" d'oltremanica, tant'\u00e9 che Pegasus, superiore di English, ritiene assurde simili congetture e lo intima di non immischiarlo.\nNonostante ci\u00f2, English e Bough decidono di disobbedire ed entrare illegalmente nel quartier generale londinese di Sauvage, alla ricerca di prove che possano confermare i loro sospetti: qui i due scoprono che l'uomo, discendente di Carlo Edoardo Stuart, mira a diventare il nuovo re d'Inghilterra. Arriva anche Lorna, che si rivela essere un agente dell'Interpol, anche lei interessata ai loschi piani dell'imprenditore. Con le prove del suo coinvolgimento, English si imbuca in un ricevimento di Sauvage e viene sospeso dal caso da Pegasus per non avere rispettato i suoi ordini.\nCon English a conoscenza delle loro trame, Sauvage accelera i tempi e invia Dieter e Klaus per costringere la regina Elisabetta II ad abdicare, facendo inoltre s\u00ec che l'intera linea di successione degli Windsor venga spazzata via: quindi al governo inglese non rimane che offrire la Corona proprio a Sauvage, ultimo erede del casato degli Stuart. Lorna, nel frattempo nominata responsabile del caso da Pegasus, va da Johnny, l'unico che era venuto a capo della faccenda, e lo convince a unire le forze. Approdano nella residenza francese di Sauvage, dove l'uomo ha invitato numerosi criminali di fama internazionale per rivelargli i suoi piani una volta diventato monarca: trasformare l'intera Inghilterra nella prigione pi\u00f9 grande del mondo.\nScoperti e fatti prigionieri, English e Lorna vengono salvati da Bough e, una volta tornati in patria, corrono a fermare l'imminente incoronazione di Sauvage. English porta scompiglio nel corso della cerimonia, inizialmente scatenando l'ilarit\u00e0 dei presenti a Westminster; quando per\u00f2 riesce a sottrarre la corona di sant'Edoardo dalle mani dell'arcivescovo di Canterbury, l'unico con la facolt\u00e0 di nominare un nuovo monarca, emerge la vera natura di Sauvage che tenta di uccidere English e minaccia lo stesso arcivescovo, forzando la cerimonia.\nTuttavia nel momento decisivo, con una mossa disperata English piomba dal soffitto sul trono e viene incoronato al posto di Sauvage, tra lo stupore generale: infatti, secondo le leggi sulla successione, ora \u00e8 English a essere il legittimo re d'Inghilterra. Grazie a questo potere, fa arrestare Sauvage e restituisce il trono a Elisabetta II, non prima di avere ottenuto un cavalierato come ricompensa. Sauvage viene condannato a morte per alto tradimento, mentre English, finalmente divenuto un vero agente segreto, si concede una vacanza romantica con Lorna, senza tuttavia riuscire a fare a meno della sua cronica sbadataggine.\nProduzione.\nL'idea del film nasce dal successo di uno spot pubblicitario della Barclaycard per il quale Atkinson aveva originariamente inventato il personaggio di English.\n\"Johnny English\" \u00e8 una parodia dei film di James Bond che pu\u00f2 contare sulla \"sceneggiatura\" di Neal Purvis e Robert Wade, gi\u00e0 sceneggiatori di varie pellicole della serie ufficiale di 007. Per la parte dell'antagonista si \u00e8 puntato su un attore gi\u00e0 affermato quale John Malkovich, mentre per il ruolo della coprotagonista \u00e8 stata scelta la cantante Natalie Imbruglia, al suo esordio nel cinema dopo sporadiche esperienze passate come attrice televisiva.\nLa colonna sonora vede la partecipazione di Robbie Williams interprete di \"A Man for All Seasons\", canzone che accompagna i titoli di testa e di coda, e del gruppo musicale femminile Bond che appare anche in un piccolo cameo nel film nella sequenza del party di Pascal Sauvage.\nDistribuzione.\nLa pellicola \u00e8 uscita nelle sale britanniche il 6 aprile 2003, mentre in Italia l'11 aprile dello stesso anno.\nAccoglienza.\nIncassi.\nA fronte di un budget di produzione di di dollari, il film ha incassato complessivamente la cifra di dollari, di cui negli Stati Uniti d'America e nel resto del mondo.\nSequel.\nPur con uscite molto dilazionate negli anni, \"Johnny English\" ha dato vita a un vero e proprio \"franchise\" cinematografico di successo. Nel 2011 \u00e8 uscito un primo sequel del film, \"Johnny English - La rinascita\", che vede Atkinson affiancato da Rosamund Pike, Daniel Kaluuya, Dominic West e Gillian Anderson. \"Johnny English colpisce ancora\", il terzo capitolo, \u00e8 uscito nelle sale nel 2018: stavolta al fianco di Atkinson ci sono Olga Kurylenko ed Emma Thompson oltrech\u00e9 il ritorno di Miller."}
{"id": "2538829", "revid": "1442080", "url": "https://it.wikipedia.org/wiki?curid=2538829", "title": "International Tennis Championships 1998 - Singolare", "text": "Il singolare dell'International Tennis Championships 1998 \u00e8 stato un torneo di tennis facente parte dell'ATP Tour.\nJason Stoltenberg era il detentore del titolo ma \u00e8 stato sconfitto al primo turno da Andrew Ilie.\nAndrew Ilie ha battuto in finale Davide Sanguinetti 7-5, 6-4."}
{"id": "2538831", "revid": "599013", "url": "https://it.wikipedia.org/wiki?curid=2538831", "title": "Manny Ram\u00edrez", "text": "Ha vinto per nove volte il premio \"Silver Slugger\" (mazza d'argento) ed \u00e8 uno dei 25 giocatori nella storia della Major League Baseball (MLB) ad aver battuto pi\u00f9 di 500 fuoricampo in carriera. Il suo record di 21 \"grand slam\" (fuoricampo con tutte le basi occupate) \u00e8 il terzo di tutti i tempi, dietro a Lou Gehrig e Alexander Rodriguez. Ha partecipato per 12 volte all'All-Star Game, di cui 11 volte consecutivamente.\nCarriera sportiva.\nCleveland Indians.\nCresciuto a Washington Heights, New York frequent\u00f2 la George Washington High School. Fu selezionato per 3 volte nella selezione cittadina di baseball e nel 1991 fu nominato \"New York City Public School Player of the Year\".\nI Cleveland Indians lo scelsero al draft del 1991 e lo mandarono a giocare nelle leghe minori per fare esperienza. Esord\u00ec da professionista con i Burlington Indians e al termine della stagione venne nominato MVP della Appalachian League.\nNel 1992 gioc\u00f2 con i Kinston Indians e nel 1993 con i Canton-Akron Indians e i Charlotte Knights, venendo nominato \"Minor League Player of the Year\".\nIl suo debutto nella Major League avvenne il 2 settembre 1993 nell'incontro tra i suoi Cleveland Indians e i Minnesota Twins, nel quale gioc\u00f2 come battitore designato concludendo il match senza battere nessuna valida in quattro turni al piatto. Il giorno successivo, nella partita contro i New York Yankees, batt\u00e9 due fuoricampo e un doppio.\nNella sua prima stagione completa tra i professionisti giunse secondo nella graduatoria del \"Rookie of the Year\" (miglior esordiente dell'anno) realizzando 17 home run e 60 RBI in 91 partite giocate.\nCon la maglia degli Indians realizz\u00f2 complessivamente, dal 1993 al 2000, 236 fuoricampo e 804 RBI in 967 partite disputate, raggiungendo l'apice nella stagione 1998 con 45 fuoricampo e nella stagione 1999 con 165 RBI e una media battuta di 0,333. Il suo record stagionale di 165 punti battuti a casa era il pi\u00f9 alto fatto registrare da un giocatore dai tempi di Jimmie Foxx nel 1938. Durante la sua permanenza a Cleveland gioc\u00f2 per due volte le World Series: nel 1995 e nel 1997.\nBoston Red Sox.\nNel dicembre 2000 firm\u00f2 un contratto della durata di 8 anni con i Boston Red Sox del valore complessivo di 160 milioni di dollari, con un'opzione del valore di 20 milioni per il 2009 e il 2010, portando cos\u00ec il valore complessivo del contratto a 200 milioni di dollari per 10 anni. La sua prima stagione fu all'altezza delle aspettative, concluse infatti l'annata con una media battuta di 0,306, 41 fuoricampo e 125 RBI. Il 23 giugno, nella partita contro i Toronto Blue Jays disputata al Fenway Park, batt\u00e9 due fuoricampo; in particolare il secondo fu talmente potente che and\u00f2 a colpire una delle luci dei riflettori dello stadio. La lunghezza del suo home run fu ufficialmente stimata a 501 piedi (153 metri), vicinissimo al record di Ted Williams di 502 piedi.\nNel 2002 gioc\u00f2 solamente 120 partite a causa di un infortunio al braccio che lo costrinse a saltare oltre un mese di campionato. Nonostante i problemi fisici concluse l'anno con un eccellente media battuta di .349 e durante la stagione batt\u00e9 il suo 300\u00b0 fuoricampo in carriera (26 agosto 2002 contro gli Anaheim Angels).\nNell'estate del 2003 salt\u00f2 diverse partite per problemi di salute, durante una di queste assenze fu avvistato in un bar e a causa di questo episodio l'allora manager dei Boston Red Sox Grady Little lo pun\u00ec tenendolo in panchina per una partita. Ripresosi dai problemi fisici Ram\u00edrez gioc\u00f2 un'ottima post-season ma nonostante questo la sua squadra perse la finale dell'American League contro i New York Yankees mancando cos\u00ec l'appuntamento con le World Series. La nuova propriet\u00e0 dei Red Sox, nel tentativo di liberarsi del suo oneroso stipendio, si dichiar\u00f2 disposta a cedere il giocatore alla squadra che si fosse fatta carico del restante contratto, tuttavia nessuno degli altri team colse quest'occasione.\nIl 2004 fu un anno pieno di successi per Ram\u00edrez e per la sua squadra. Il giocatore batt\u00e9 43 fuoricampo (leader della American League), 130 RBI con una media battuta di 0,308; inoltre form\u00f2 una coppia eccezionale con il suo compagno di squadra David Ortiz poich\u00e9 entrambi realizzarono almeno 40 home run, almeno 100 RBI, con una media superiore ai 300, eguagliando un record che apparteneva solamente a Babe Ruth e Lou Gehrig, compagni di squadra nei New York Yankees del 1931. I Boston Red Sox giunsero sino alle World Series (di cui Ram\u00edrez fu nominato MVP) e riuscirono ad imporsi per 4 partite a 0 sui St. Louis Cardinals, conquistando un titolo che mancava addirittura dal 1918 e mettendo fine alla cosiddetta \"maledizione\" iniziata in quell'anno col passaggio di Babe Ruth dai Red Sox agli Yankees.\nIl 15 maggio del 2005 batt\u00e9 il suo 400\u00b0 home run in carriera, statistica raggiunta da soli 45 giocatori in tutta la storia della MLB. Durante tutto il corso della stagione furono continue le voci di un suo imminente passaggio ad altre squadre ma alla fine, dopo che lo stesso giocatore cambi\u00f2 pi\u00f9 volte idea, Ram\u00edrez rest\u00f2 a Boston.\nNel 2007 i Red Sox completarono un'altra grande annata raggiungendo nuovamente le World Series ed aggiudicandosi il secondo titolo in quattro anni. Ram\u00edrez, condizionato dagli infortuni, concluse la stagione con una media di 0,296, 20 home run e 88 RBI ma diede un contributo importante durante la post-season dove, battendo il suo 23\u00b0 fuoricampo in carriera, raggiunse il record per il maggior numero di home run battuti in post-season.\nIl 2008 fu un anno difficile, riusc\u00ec a battere il suo 500\u00b0 fuoricampo in carriera ma le sue prestazioni in campo furono rovinate da alcuni episodi come una rissa durante l'incontro con i Tampa Bay Rays e alcune incomprensioni col manager dei Red Sox.\nLos Angeles Dodgers.\nIl 31 luglio 2008 Manny Ram\u00edrez pass\u00f2 ufficialmente ai Los Angeles Dodgers nell'ambito di un'operazione di mercato che coinvolse anche altre squadre. Il giocatore, che in carriera aveva sempre indossato il numero 24, prese la maglia numero 99 poich\u00e9 quella col suo numero preferito era stata ritirata dalla squadra di Los Angeles in onore di Walter Alston, membro della Baseball Hall of Fame e manager, per oltre 20 anni, dei Dodgers.\nRam\u00edrez concluse la stagione con 37 HR e 121 RBI, risultando il quarto giocatore pi\u00f9 votato nella graduatoria MVP della National League. A fine stagione il giocatore divenne un free agent ma l'unica squadra a manifestare un reale interessamento per lui furono gli stessi Los Angeles Dodgers; dopo una lunga trattativa il giocatore firm\u00f2 un contratto biennale del valore di 45 milioni di dollari con il team californiano.\nNel 2009 il giocatore sub\u00ec una squalifica per aver violato le norme della MLB in materia di doping. Durante la sospensione Ram\u00edrez continu\u00f2 ad allenarsi e fece delle sporadiche apparizioni con squadre delle \"Minor Leagues\" come gli Albuquerque Isotopes e gli Inland Empire 66ers. Il 3 luglio 2009, scontata la squalifica, ritorn\u00f2 in campo nella partita contro i San Diego Padres. Il 21 luglio 2009 batt\u00e9 il suo 537\u00b0 home run in carriera diventando il 15\u00b0 miglior giocatore di tutti i tempi per numero di fuoricampo battuti, successivamente il 18 aprile 2010 arriv\u00f2 a quota 548, salendo al 14\u00ba posto assoluto di questa speciale classifica.\nChicago White Sox e Tampa Bay Rays.\nIl 30 agosto 2010 i Dodgers cedettero Ram\u00edrez ai Chicago White Sox, la squadra californiana non ottenne nessun giocatore in cambio ma riusc\u00ec a sbarazzarsi del pesante stipendio del giocare al quale erano dovuti ancora 3,8 milioni di dollari. Con la maglia dei White Sox Ram\u00edrez gioc\u00f2 solo 24 partite con una media battuta di 0,261 e realizzando un solo home run. Alla fine della stagione divenne un free agent.\nIl 21 gennaio 2011 il giocatore firm\u00f2 un contratto annuale del valore di circa 2 milioni di dollari con i Tampa Bay Rays. L'avventura con la franchigia della Florida dur\u00f2 poco; dopo solo 5 partite giocate, il giorno 8 aprile 2011, Manny Ram\u00edrez annunci\u00f2 il suo ritiro. Durante la preparazione estiva il giocatore era risultato positivo ad un test antidoping, quando anche le contro analisi si rivelarono positive, Ram\u00edrez scelse di annunciare il suo immediato ritiro dall'attivit\u00e0 piuttosto che affrontare il processo sportivo e le conseguenti sanzioni. In ogni caso la commissione antidoping della lega sanzion\u00f2 il giocatore con una squalifica di 100 gare, sanzione che rester\u00e0 pendente e verr\u00e0 applicata nel caso in cui il giocatore decidesse di riprendere l'attivit\u00e0 in futuro.\nIl ritorno con gli Oakland Athletics.\nAll'inizio della stagione 2012 il giocatore ha annunciato il suo ritorno nella MLB e ha concordato con gli organi dirigenti della lega, grazie alla mediazione dell'associazione giocatori (MLBPA), una riduzione della squalifica pendente per i problemi di doping.\nIl 20 febbraio 2012 Manny quindi ha firmato un contratto per gli Oakland Athletics. Il suo debutto con gli Athletics per\u00f2 \u00e8 stato rimandato al 30 maggio 2012 per via della squalifica per doping che gli vietava di giocare nella lega per 50 partite. Una volta scaduta la squalifica Ram\u00edrez si \u00e8 unito ai Sacramento River Cats, squadra satellite degli Athletics con la quale ha disputato 17 partite nella \"Minor League\" senza mettere a segno nessun homerun. Il 15 giugno 2012 il contratto \u00e8 stato rescisso consensualmente senza che il giocatore collezionasse nemmeno una presenza con la franchigia di Oakland in MLB.\nProblemi col doping.\nRam\u00edrez \u00e8 uno dei 104 giocatori della MLB risultati positivi ai controlli anti-doping effettuati nel 2003. Nel 2009 il giocatore \u00e8 stato sanzionato con una sospensione per 50 partite per aver assunto Gonadotropina corionica, un farmaco usato per curare i problemi di fertilit\u00e0 femminili e comunemente usato da chi assume steroidi per riavviare la naturale produzione di testosterone dopo il completamento di un ciclo di assunzione di steroidi. Questa sostanza \u00e8 simile al Clomifene, il prodotto che veniva fornito dalla BALCO (Bay Area Laboratory Co-Operative) agli atleti suoi clienti e al centro dello scandalo doping che ha colpito il mondo dello sport statunitense.\nI problemi col doping hanno decretato il declino della carriera del giocatore, infatti la scelta di ritirarsi \u00e8 stata presa da Ram\u00edrez per evitare di affrontare le conseguenze di una nuova positivit\u00e0 al doping rilevata durante la preparazione della stagione 2011. Nel 2012 Ram\u00edrez ha negoziato una riduzione della squalifica (da 100 a 50 partite) e ha firmato un nuovo contratto tornato ufficialmente in attivit\u00e0."}
{"id": "2538833", "revid": "1369234", "url": "https://it.wikipedia.org/wiki?curid=2538833", "title": "K\u00e9vin Th\u00e9ophile-Catherine", "text": "Carriera.\nClub.\nDopo vari anni nelle giovanili del Rennes, debutta in prima squadra nel 2008 in Coppa di Lega.\nNella stagione 2009-2010 esordisce in Ligue 1.\nIl 31 agosto 2013 il Cardiff ne acquista le prestazioni sportive per \u20ac2'500'000. Kevin firma un contratto di 4 anni e indosser\u00e0 la maglia numero 28.\nNazionale.\nHa ottenuto 4 presenze con la Francia Under-20 nel 2009 ed ha preso parte ad una partita dell'Under-21 valida per le qualificazioni all'Europeo di categoria.\nStatistiche.\nPresenze e reti nei club.\n\"Statistiche aggiornate al 11 marzo 2021.\""}
{"id": "2538838", "revid": "767487", "url": "https://it.wikipedia.org/wiki?curid=2538838", "title": "Don Paperino", "text": "Don Paperino (\"Don Donald\") \u00e8 un film del 1937 diretto da Ben Sharpsteen. \u00c8 il primo cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 9 gennaio 1937, distribuito dalla United Artists. Il cartone animato segue Paperino mentre tenta di corteggiare un'anatra messicana di nome Donna. Il film \u00e8 caratterizzato dalla musica di Paul J. Smith, adattata dalle canzoni popolari messicane \"Cielito lindo\" e \"Jarabe Tapat\u00eco\".\nSebbene all'epoca fosse stato pubblicizzato come un altro cortometraggio della serie \"Mickey Mouse\", il film \u00e8 in realt\u00e0 il primo corto della serie \"Donald Duck\", ed \u00e8 il primo a presentare Paperino come protagonista. Il film introduce anche un interesse amoroso per Paperino.\nTrama.\nPaperino cavalca il suo asinello attraverso il deserto messicano, suonando una chitarra e indossando un sombrero, per andare a trovare la sua fidanzata, Donna Duck. Dopo un breve flirt con Paperino, Donna balla \"Jarabe Tapat\u00eco\" e alla fine atterra sull'asino, che la disarciona. Paperino scoppia a ridere, facendo arrabbiare Donna, che lo schiaffeggia facendolo cadere in una fontana, per poi rompergli la chitarra in testa e tornare in casa infuriata. All'esterno, l'asino si prende gioco di Paperino. Il papero decide allora di scambiarlo per una macchina nuova ad un posto di scambio.\nDonna sta distruggendo un ritratto di lei e Paperino, quando sente un colpo di clacson da fuori. Dopo aver visto la nuova auto di Paperino, viene immediatamente riconquistata. Atterra nel sedile posteriore e d\u00e0 a Paperino un grosso bacio. I due sfrecciano insieme attraverso il deserto a folle velocit\u00e0, ma alla fine la macchina ha problemi al motore e si ferma. Paperino cerca fiduciosamente di risolvere il problema, ma la macchina getta fuori Paperino e parte senza di lui. Il sedile posteriore si chiude su Donna, che rimane intrappolata dentro. Paperino insegue l'auto, ma viene investito due volte. Infine, l'auto si schianta su una roccia e si rompe, gettando fuori Donna che finisce in una pozza di fango. Ancora una volta, Paperino ride di questo e Donna si vendica colpendolo con il clacson della vettura. Poi se ne va con un monociclo che aveva portato con s\u00e9 nella borsa. Paperino rimane solo nel deserto con l'asino che nel frattempo lo ha raggiunto. Arrabbiato con la sua auto, Paperino le lancia contro il clacson, ma il radiatore esplode e l'acqua calda atterra sul suo sombrero, rimpicciolendolo a dimensioni minuscole. L'asino ride istericamente.\nDonna Duck.\nNon \u00e8 chiaro se Donna Duck rappresenti semplicemente una versione precedente di Paperina o sia un personaggio del tutto separato. Donna \u00e8 ufficialmente riconosciuta come Paperina dall'Internet Movie Database e dal Big Cartoon DataBase. Tuttavia Donna venne in seguito riutilizzata in una striscia a fumetti del 1951 come rivale di Paperina.\nDonna fece diverse apparizioni nella rivista inglese \"Mickey Mouse Weekly\", ma non apparve in nessun altro film.\nStorie a fumetti.\nNel 1995 Fabio Michelini e Massimo De Vita realizzarono una storia a fumetti per \"Topolino\" intitolata \"Paperino e il segreto della 313\"; in essa, alcune scene di questo cortometraggio vengono reinterpretate per spiegare l'origine della leggendaria automobile di Paperino.\nDistribuzione.\nEdizione italiana.\nAttualmente esistono due doppiaggi italiani del film, entrambi con gli stessi doppiatori. Il primo, eseguito nei primi anni '90 e trasmesso su Rai 2, \u00e8 riconoscibile dal fatto che Donna chiama Paperino \"Don Paperino\". Nel ridoppiaggio del 1997 (utilizzato nel DVD), invece, Donna lo chiama semplicemente \"Paperino\", e inoltre i dialoghi di Luca Eliani sono pi\u00f9 comprensibili.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Semplicemente Paperino - Vol. 1\"."}
{"id": "2538839", "revid": "770813", "url": "https://it.wikipedia.org/wiki?curid=2538839", "title": "Al-Quwwat al-Jawwiyya al-malikiyya al-Urdunniyya", "text": "La Al-Quwwat al-Jawwiyya al-malikiyya al-Urdunniyya, () e internazionalmente conosciuta con la dizione in lingua inglese Royal Jordanian Air Force (RJAF), \u00e8 l'attuale aeronautica militare della Giordania e parte integrante delle Forze Armate Giordane.\nFondata nel 25 settembre 1955 l'aeronautica militare giordana ha combattuto a fianco di altre nazioni arabe nella guerra dei sei giorni contro Israele.\nGli F-16 della RJAF.\nLa situazione che permise alla Giordania di entrare nella rosa dei Paesi ammessi a ricevere gli F-16 fu la firma, nel luglio 1994, di un trattato di pace con Israele. Subito dopo, Amman richiese 42 F-16 (tra monoposto e biposto), transazione per la quale ottenne l'appoggio di Tel Aviv. \nII 26 luglio 1996 fu sottoscritto con il governo degli Stati Uniti il programma \u201cPeace Falcon I\u201d con il quale fu concordato il leasing di 12 F-16A e 4 F-16B, il programma fu poi suddiviso con una prima cessione gratuita di 12 F-16A-15OCU e un F-16B-15OCU da modificare allo standard ADF (Air Defense Fighhter); questi aerei erano tutti di seconda mano con una media di pi\u00f9 di 3.000 ore di volo (su una vita utile iniziale prevista in 4.000). Il secondo contratto (all'epoca indicato come un leasing quinquennale con riscatto finale) riguard\u00f2 tre F-16B. Tutti gli aerei ebbero la vita utile estesa a 8.000 ore e furono resi compatibili con i motori F100-PW-220E. Il primo di questi F-16 per la Giordania, dopo revisone e aggiornamento, pot\u00e9 volare il 14 ottobre 1997. \nDi un secondo lotto (\u201cPeace Falcon II\") si cominci\u00f2 a parlare nel 1999 e il 29 gennaio 2003 la forza aerea giordana ricevette 6 F-16 poi integrati fino a comprendere 12 F-16A MLU e un F-16B MLU. \nNel 2006, puntando a un ampliamento dell'organico, la Royal Jordanian Air Force vagli\u00f2 con i governi dei Paesi Bassi e Belgio la fornitura di F-16 usati. Nell'aprile 2006 fu raggiunto un accordo per 22 esemplari (8 dai Paesi Bassi, cinque A e tre B, e 14 dal Belgio, dodici A e due B). Le macchine ex-belghe furono consegnate nel 2008-2009 mentre la consegna di quelle olandesi fu limitata ai soli tre F-16B che, unite ad altre tre, andarono a costituire il contratto \u201cPeace Falcon IV\", sempre nel 2009. \nCon l'obiettivo di ottenere una quantit\u00e0 sufficiente per equipaggiare tre Squadron seguirono ulteriori forniture: nel 2009 il ministero della difesa del Belgio dichiar\u00f2 ridondanti altri nove \"Fighting Falcon\" (6 F-16AM e 3 F-16BM tutti Block 20 sottoposti Mid-Llfe Update) e la Giordania fu pronta a candidarsi all'acquisto, perfezionato con il programma \"Peace Falcon V\". Tutti questi aerei furono consegnati nel luglio 2011. \nUn'ulteriore opportunit\u00e0 si ebbe nel 2012, quando l'aviazione olandese decise di ritirare altri 13 F-16A e due F-16B, anche in questo caso allo standard Block 20MLU, con upgrade OFP 6.5 (Operational Flight Program), per poter integrare nuovi sistemi di comunicazione e armamenti. La trattativa si \u00e8 conclusa nel 2014 ma le consegne si sono protratte fino alla fine del 2017. \nComplessivamente le forniture hanno riguardato 59 F-16A e 20 F16B, portati a uno standard simile a quello dei Block 40 e 50, anche se la suddivisione in programmi e lotti non \u00e8 stata cos\u00ec netta come potrebbe apparire. Infatti. pur trattandosi di aerei esclusivamente di seconda mano, sono stati oggetto di revisioni e programmi di adeguamento a standard differenti, compiuti su piccoli lotti e in sedi differenti, che hanno richiesto tempi di consegna dilatati. \nNel frattempo la Giordania ha ceduto alla Pakistan Air Force 13 tra F-16A e B, i primi dei quali sono stati consegnati il 28 aprile 2014.\nGli F-16 giordani sono stati oggetto di svariati aggiornamenti, come il \u201cFalcon Up\u201c e il \"Falcon Star\", vertenti su un upgrade della strumentazione e la revisione delle cellule per il raddoppio della loro vita operativa; l\u2018ultimo intervento si \u00e8 svolto nello stabilimento TAI di Ankara. \nNel frattempo vi sono state anche perdite e al febbraio 2021 il totale in servizio \u00e8 di 59 aerei: 44 monoposto e 15 biposto.\nNella Royal Jordanian Air Force tutti gli F-16 sono concentrati sulla base \u201cMuwaffaq Salti\" di Azraq, 100 km a est di Amman, dove si trovano gli Squadron No. 1 e No. 6 multiruolo e il No. 2 con la difesa aerea quale vocazione primaria e i suoi aerei corrispondono a una versione ammodernata dello standard Block 15ADF.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2538844", "revid": "61051", "url": "https://it.wikipedia.org/wiki?curid=2538844", "title": "RJAF", "text": ""}
{"id": "2538845", "revid": "61051", "url": "https://it.wikipedia.org/wiki?curid=2538845", "title": "Reale Aeronautica militare giordana", "text": ""}
{"id": "2538846", "revid": "61051", "url": "https://it.wikipedia.org/wiki?curid=2538846", "title": "Royal Jordanian Air Force", "text": ""}
{"id": "2538849", "revid": "1776051", "url": "https://it.wikipedia.org/wiki?curid=2538849", "title": "An Anthology", "text": "An Anthology \u00e8 un album raccolta degli Angel, pubblicato nel 1992 per l'etichetta discografica Polygram Records.\nIl disco contiene alcuni brani inediti, tra cui \"\"The Christmas Song\", in realt\u00e0 una versione alternativa di \"The Winter Song\" (questa contenuta in \"White Hot\") con i testi riarrangiati a tema natalizio, che venne diffusa nelle radio nel periodo di Natale del 1977. Altra traccia inedita \u00e8 la cover dei The Left Banke \"Walk Away Renee\"\", registrata nel 1978."}
{"id": "2538852", "revid": "287204", "url": "https://it.wikipedia.org/wiki?curid=2538852", "title": "Internazionali d'Italia 1998", "text": "Gli Internazionali d'Italia 1998 sono stati un torneo di tennis giocato sulla terra rossa. \u00c8 stata la 55\u00aa edizione degli Internazionali d'Italia, che fa parte della categoria ATP Super 9 nell'ambito dell'ATP Tour 1998, e della Tier I nell'ambito del WTA Tour 1998. Sia che il torneo maschile che quello femminile si sono giocati al Foro Italico di Roma in Italia.\nCampioni.\nSingolare maschile.\n Marcelo R\u00edos ha battuto in finale Albert Costa per walkover\nSingolare femminile.\n Martina Hingis ha battuto in finale Venus Williams 6\u20133, 2\u20136, 6\u20133\nDoppio maschile.\n Mahesh Bhupathi / Leander Paes hanno battuto in finale Ellis Ferreira / Rick Leach 6\u20134, 4\u20136, 7\u20136\nDoppio femminile.\n Virginia Ruano Pascual / Paola Su\u00e1rez hanno battuto in finale Amanda Coetzer / Arantxa S\u00e1nchez Vicario 7\u20136(1), 6\u20134"}
{"id": "2538859", "revid": "124324283", "url": "https://it.wikipedia.org/wiki?curid=2538859", "title": "Emirati Arabi Uniti ai Giochi olimpici", "text": "Gli Emirati Arabi Uniti hanno partecipato per la prima volta ai Giochi olimpici nel 1984, a Los Angeles, Stati Uniti, mentre non ha ancora partecipato a nessuna delle edizioni delle Olimpiadi invernali. La prima e unica medaglia d'oro conquistata da un atleta emiratino \u00e8 stata vinta ad Atene 2004.\nIl Comitato Olimpico degli Emirati Arabi Uniti, creato nel 1979, venne riconosciuto dal CIO nel 1980.\nMedaglieri delle singole edizioni.\nMedaglie ai giochi estivi.\nDati aggiornati al 24 agosto 2009"}
{"id": "2538873", "revid": "1442080", "url": "https://it.wikipedia.org/wiki?curid=2538873", "title": "Internazionali d'Italia 1998 - Singolare maschile", "text": "Il singolare degli Internazionali d'Italia 1998 \u00e8 stato un torneo di tennis facente parte dell'ATP Tour.\nMarcelo R\u00edos ha battuto in finale Albert Costa per walkover."}
{"id": "2538874", "revid": "339392", "url": "https://it.wikipedia.org/wiki?curid=2538874", "title": "Due'le quartz", "text": ""}
{"id": "2538883", "revid": "544909", "url": "https://it.wikipedia.org/wiki?curid=2538883", "title": "Need to Believe", "text": ""}
{"id": "2538890", "revid": "217830", "url": "https://it.wikipedia.org/wiki?curid=2538890", "title": "Gran Premio motociclistico di Germania 1998", "text": "Il Gran Premio motociclistico di Germania 1998 corso il 19 luglio, \u00e8 stato il nono Gran Premio della stagione 1998 e ha visto vincere la Honda di Mick Doohan nella classe 500, Tetsuya Harada nella classe 250 e Tomomi Manako nella classe 125."}
{"id": "2538894", "revid": "89688", "url": "https://it.wikipedia.org/wiki?curid=2538894", "title": "Rodeo (Due'le quartz)", "text": ""}
{"id": "2538904", "revid": "767487", "url": "https://it.wikipedia.org/wiki?curid=2538904", "title": "Gerry Weber Open 1998", "text": "Il Gerry Weber Open 1998 \u00e8 stato un torneo di tennis giocato sull'erba.\n\u00c8 stata la 6\u00aa edizione del Gerry Weber Open, che fa parte della categoria International Series nell'ambito dell'ATP Tour 1998.\nSi \u00e8 giocato al Gerry Weber Stadion di Halle in Germania, dall'8 al 15 giugno 1998.\nCampioni.\nSingolare.\n Evgenij Kafel'nikov ha battuto in finale Magnus Larsson 6\u20134, 6\u20134\nDoppio.\n Ellis Ferreira / Rick Leach hanno battuto in finale John-Laffnie de Jager / Marc-Kevin Goellner 4\u20136, 6\u20134, 7\u20136"}
{"id": "2538911", "revid": "290023", "url": "https://it.wikipedia.org/wiki?curid=2538911", "title": "I.S.O.L.A.", "text": "L'I.S.O.L.A., acronimo di Istituto sardo organizzazione lavoro artigianale, era un ente della Regione Sardegna. Suo scopo primario era la promozione dell'artigianato locale in ambito regionale, nazionale e internazionale, favorendo, incentivando, valorizzando e diffondendo la cultura ed i prodotti della Sardegna.\nL'ente fu istituito dalla Regione Autonoma della Sardegna nel 1957 e la sua direzione fu affidata ad Eugenio Tavolara e Ubaldo Badas. Lo stesso anno l'ISOLA partecip\u00f2 alla Triennale di Milano e fu premiata con la medaglia d'oro. Nel 1958, sempre nell'intento di proporre i lavori artigianali tradizionali nel mercato contemporaneo, allest\u00ec una mostra dal titolo \"L'artigianato sardo nella casa moderna\" e la rivista statunitense \"Home\" gli dedic\u00f2 un numero. Dal 1984 con la legge regionale n. 14 a tutela della produzione artigiana, viene introdotto il marchio di origine e qualit\u00e0 dei prodotti dell'artigianato tipico della Sardegna. Detto marchio per\u00f2 non venne mai applicato e rimase di fatto \"lettera morta\". I campi d'interesse dell'ente riguardavano le ceramiche, i gioielli, il legno, l'intreccio, i tessuti e i metalli. Per quanto atteneva alle iniziative promozionali e alle mostre, ogni anno l'ente aveva uno padiglione dedicato all'interno della fiera campionaria della Sardegna. La manifestazione pi\u00f9 importante era per\u00f2 La Biennale dell'Artigianato che si teneva con cadenza regolare ogni due anni, nel Padiglione Tavolara di Sassari. In questa manifestazione gli artigiani avevano occasione di presentare le nuove linee di prodotto frutto della ricerca tecnica e formale. La Biennale era vista come il momento del riconoscimento ufficiale del raggiungimento di un livello qualitativo molto alto, si accedeva infatti, solo dopo severe selezioni. I maggiori nomi dell'artigianato d'arte sono stati ufficializzati dalla Biennale: Vincenzo Marini, Giuseppe Silecchia, Gavino Tilocca, Angelo Sciannella, Saverio Farci, Gianluigi Mele, Giampaolo Mameli, Massimo Boi. In Sardegna l'ente disponeva di numerosi spazi espositivi nei principali centri commerciali e turistici, spesso di qualit\u00e0 architettonica, come il padiglione per l'artigianato \"Eugenio Tavolara\" a Sassari.\nL'ente \u00e8 stato soppresso dal Consiglio regionale sardo nell'ambito della Finanziaria 2006."}
{"id": "2538913", "revid": "62004", "url": "https://it.wikipedia.org/wiki?curid=2538913", "title": "Francisco An\u00edbio Da Silva Costa", "text": ""}
{"id": "2538927", "revid": "38120", "url": "https://it.wikipedia.org/wiki?curid=2538927", "title": "Sindacato del Crimine", "text": ""}
{"id": "2538928", "revid": "339392", "url": "https://it.wikipedia.org/wiki?curid=2538928", "title": "Gang della Scala reale", "text": ""}
{"id": "2538929", "revid": "339392", "url": "https://it.wikipedia.org/wiki?curid=2538929", "title": "Gang della scala reale", "text": ""}
{"id": "2538931", "revid": "4106", "url": "https://it.wikipedia.org/wiki?curid=2538931", "title": "Mons. Carlo Pallavicino", "text": ""}
{"id": "2538933", "revid": "1529788", "url": "https://it.wikipedia.org/wiki?curid=2538933", "title": "Cinometro", "text": "Il cinometro (o \"asta metrica\") \u00e8 uno strumento professionale solitamente usato da giudici cinofili, veterinari, allevatori professionisti, cinofili in genere e da chi \u00e8 preposto alla classificazione metrica anche ad uso sportivo del cane.\n\u00c8 un oggetto indispensabile durante le esposizioni canine, i raduni di razza e le prove di lavoro per classificare i cani e dissipare dubbi riguardanti l'altezza dei soggetti.\nI migliori cinometri (generalmente costruiti in acciaio pesante cromato) hanno due scale metriche per permettere la misura rispettivamente dell'altezza al garrese e del torace. \nLo strumento deve avere un'ottima stabilit\u00e0 e rigidit\u00e0 delle sue parti per consentire sempre misurazioni stabili nel tempo; tali misurazioni devono inoltre avvenire su terreno assolutamente piano privo di asperit\u00e0 in modo da non falsare mai la misura.\nPer questa ragione il piede del cinometro deve essere formato da due parti solidali tra di loro poste a 90\u00b0 l'una rispetto all'altra una delle quali forma il piede d'appoggio orizzontale al terreno mentre l'altra verticale forma l'asta di scorrimento in cui sono fissate le due scale metriche."}
{"id": "2538936", "revid": "1115371", "url": "https://it.wikipedia.org/wiki?curid=2538936", "title": "Nigel Owens", "text": "Si tratta di uno degli arbitri pi\u00f9 esperti a livello internazionale, che a novembre 2020 detiene il record mondiale di \"test match\" diretti, 100, primo direttore di gara a raggiungere tale traguardo.\nOltre all'attivit\u00e0 di arbitro, Owens \u00e8 conduttore televisivo e, per il canale gallese S4C, conduce i talk show \"Hit the Bar\" e \"Jonathan\"; in precedenza condusse il quiz televisivo \"A Minute to Go\".\nBiografia.\nNato nel villaggio di Mynyddcerrig in Galles (circa da Llanelli) Owens crebbe parlando solo \"cymraeg\" e impar\u00f2 l'inglese al momento di iniziare la scuola dell'obbligo.\nIntorno ai 16 anni si dedic\u00f2 al rugby, ma uno dei suoi allenatori lo reput\u00f2 inadatto per il gioco (\u00abe aveva ragione\u00bb, disse in seguito lo stesso Owens) e decise quindi di optare per l'arbitraggio.\nA livello europeo debutt\u00f2 in Challenge Cup nel gennaio 2001; un anno pi\u00f9 tardi diresse pure il suo primo \"match\" di Heineken Cup.\nIl suo primo \"test match\" internazionale fu tre anni pi\u00f9 tardi, nel 2005, a Osaka, quando diresse e .\nNell'aprile 2007 fu l'unico gallese designato a dirigere nel corso dell'imminente Coppa del Mondo; poco dopo, in un'intervista a \"Wales On Sunday\", Owens fece il suo \"coming out\" omosessuale, ammettendo di avere sempre esitato a rivelarlo perch\u00e9 temeva per la sua carriera arbitrale, data l'immagine maschilista del suo gioco, anche ironizzando: \u00abFossi stato un giocatore forse sarebbe stato pi\u00f9 facile per me \u2026 I tifosi li amano per quello che fanno in campo \u2026 Voglio dire, gi\u00e0 di loro gli arbitri non sono certo popolari\u00bb, aggiungendo tuttavia di aver meditato il suicidio al momento di parlarne ai suoi genitori.\nLe reazioni al suo \"coming out\" furono positive e, dopo la , nella quale diresse tre incontri, fu dichiarato \"Sportivo gay dell'anno\" dal movimento per i diritti degli omosessuali \"Stonewall\" e premiato durante una cerimonia pubblica a Londra.\nA livello di competizioni di club la sua prima finale europea fu quella di Heineken Cup 2008-09 a Edimburgo tra e .\nNel 2016 raggiunse e super\u00f2 il precedente record di \"test match\" diretti detenuti dal sudafricano Jonathan Kaplan.\nOwens vanta anche direzioni di gara nel Championship (esordio ad Auckland il 21 giugno 2007, - ) e nel Sei Nazioni (esordio il 10 febbraio 2007 a Londra, - ).\nIl picco della sua carriera arbitrale fu la designazione a dirigere la finale della tra e .\nNel corso della in Giappone arbitr\u00f2 la semifinale tra e , vinta dai britannici 19-7, e annunci\u00f2 che quella sarebbe stata l'ultima rassegna mondiale in cui avrebbe diretto; un infortunio al polpaccio lo rese comunque indisponibile per un'eventuale designazione alla gara di finale.\nIl , allo Stade de France di Saint-Denis, Owens \u00e8 divenuto il primo arbitro della sua disciplina a dirigere 100 gare internazionali in occasione dell'incontro di Autumn Nations Cup tra e , che \u00e8 anche il suo ultimo.\nCollegamenti esterni.\n "}
{"id": "2538938", "revid": "1305772", "url": "https://it.wikipedia.org/wiki?curid=2538938", "title": "Rose Garden", "text": ""}
{"id": "2538942", "revid": "152625", "url": "https://it.wikipedia.org/wiki?curid=2538942", "title": "Celebrity bisturi", "text": ""}
{"id": "2538943", "revid": "671029", "url": "https://it.wikipedia.org/wiki?curid=2538943", "title": "Liga ACB 2001-2002", "text": "La Liga ACB 2001-2002 \u00e8 stata la 46\u00aa edizione del massimo campionato spagnolo di pallacanestro maschile.\nIl torneo si compone di diciotto formazioni, che si affrontano in un unico girone all'italiana con partite di andata e ritorno. Le prime otto si qualificano per i play-off per il titolo nazionale, disputati al meglio delle cinque gare con la prima e la terza e la quinta in casa della meglio classificata al termine della stagione regolare. Le ultime due retrocedono in Liga LEB.\nIl TAU Cer\u00e1mica, quarto al termine della stagione regolare, vince il suo primo titolo nazionale in finale dei play-off sull' Unicaja M\u00e1laga, secondo dopo le trentaquattro giornate."}
{"id": "2538949", "revid": "599013", "url": "https://it.wikipedia.org/wiki?curid=2538949", "title": "Teatro Massimo (Cagliari)", "text": "Il Teatro Massimo \u00e8 un teatro di Cagliari situato in viale Trento, con ingresso sia da viale Trento 9 che da via De Magistris 12. Dopo anni di chiusura \u00e8 stato riaperto nel 2009.\nStoria.\nDurante la seconda guerra mondiale vennero distrutti i due teatri pi\u00f9 importanti di Cagliari: il politeama Regina Margherita, per un incendio nel 1942, e il Teatro Civico di Castello, dai bombardamenti del febbraio 1943.\nLa costruzione del teatro Massimo avvenne tra il 1944 ed il 1947 su progetto di due giovani architetti cagliaritani, Oddone Devoto ed Emilio Stefano Garau. Venne realizzato all'interno del vecchio mulino a vapore dei Merello, i quali, insieme all'impresario Ivo Mazzei, decisero di realizzare un nuovo teatro.\nDove erano situati gli stabilimenti si realizz\u00f2 in soli tre mesi un cinema-giardino da 2.500 posti, occupante una superficie di circa 4.500 m2, immerso nel verde e nato per ospitare spettacoli lirici.\nIl \u201cMassimo\u201d fu completato poco dopo, estendendosi su una superficie di circa 3.000 m2, dotato di una grande sala con balconata capace di 1.550 posti, e un palcoscenico di 250 m2, \nGli spettacoli teatrali e cinematografici continuarono sino agli anni settanta, per interrompersi a causa della volont\u00e0 dei Merello di demolire il teatro per costruire una serie di palazzi. Dopo aver riaperto i battenti nel marzo del 1981 il Massimo continu\u00f2 la sua attivit\u00e0 fino all'incendio, che ha segnato la fine del teatro.\nIl Massimo oggi.\nNell'ottobre del 2004 venne ufficializzato il progetto di ristrutturazione.\nQuesto avvenne grazie al perito industriale Giovanni Merello, erede parziale della famiglia, che recise il contratto con gli eredi Mazzei.\nI lavori sono durati tre anni, durante i quali vennero demolite la facciata esterna, la balconata e alcune altre strutture.\nL'11 febbraio 2009 venne inaugurato con una cerimonia.\nNella nuova struttura sono presenti tre sale: M1 con 728 posti a sedere, tra platea, galleria e sei palchetti laterali, con un soffitto decorato da stelline luminose; M2 con 202 posti; M3, la project room, con una capienza di 69 posti.\n\u00c8 sede del Teatro di Sardegna s.c.a.r.l., l'unico Teatro di Rilevante Interesse Culturale riconosciuto sull'Isola dal MiBACT, che lo gestisce per affidamento del Comune di Cagliari dal 2009. "}
