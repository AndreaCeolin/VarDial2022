{"id": "2589819", "revid": "125853682", "url": "https://it.wikipedia.org/wiki?curid=2589819", "title": "Parco regionale della Vena del Gesso Romagnola", "text": "Il parco regionale della Vena del Gesso Romagnola, situato nell'entroterra romagnolo tra Imola e Faenza, \u00e8 un'area naturale protetta di oltre duemila ettari che si distingue tra le eccellenze dell'Appennino settentrionale come unica catena montuosa costituita quasi esclusivamente da gesso. Le particolarit\u00e0 e i motivi di interesse di questo territorio hanno portato, negli anni sessanta, all'idea di tutelare la zona, avviando studi per definire e circoscrivere l'area. Il parco fu istituito il 15 febbraio 2005 dalla Regione Emilia-Romagna.\nIl territorio del parco si sovrappone quasi interamente con la zona speciale di conservazione e zona di protezione speciale Vena del Gesso Romagnola (IT4070011) ed \u00e8 gestito dall'Ente di gestione per i Parchi e la Biodiversit\u00e0 - Romagna.\nStoria:.\nLa Vena del Gesso racchiude in s\u00e9 particolari valori naturali che, nel corso dei secoli, a partire dal 1500, furono al centro dell'interesse scientifico di alcuni studiosi, come il bolognese Luigi Ferdinando Marsili (1658-1730) che lasci\u00f2 memoria di alcune sue ricerche sui gessi e sullo zolfo delle miniere in Romagna.\nTragli anni Cinquanta del XIX secolo e il 1872 il geologo e paleontologo imolese Giuseppe Scarabelli programm\u00f2 ed esegu\u00ec numerose campagne di esplorazione della grotta del Re Tiberio, per poi intraprendere alcuni importanti studi sulla geologia della Vena del Gesso: furono sue le prime ipotesi sulla formazione dei gessi entro bacini o stagni d'acqua dolce pi\u00f9 o meno fra loro congiunti e in vicinanza del mare e l'appartenenza a un unico orizzonte stratigrafico dalla Romagna alla Sicilia. Attorno al 1860 effettu\u00f2 per la prima volta in Italia uno scavo archeologico stratigrafico, sempre nella grotta del Re Tiberio, rinvenendo importanti reperti dai quali iniziarono studi sulla frequentazione delle grotte della Vena del Gesso.\nNel 1936 il naturalista forlivese Pietro Zangheri pubblica una ricerca sulla flora e vegetazione della fascia gessoso-calcarea del basso Appennino romagnolo. Qualche anno dopo si occupa della geologia della \"Vena del Gesso\" evidenziando, forse per primo, la necessit\u00e0 di tutelarne gli ambienti particolari.\nNegli anni sessanta alcune associazioni culturali e naturalistiche iniziarono a presentare preoccupazioni per l'ambiente messo in pericolo dall'ampliarsi delle escavazioni nelle grosse cave di gesso, sollecitando la Provincia di Ravenna a prendere provvedimenti per la conservazione delle zone.\nNel 1967 la Camera di commercio locale elabor\u00f2 un progetto per la loro tutela a seguito del quale il Ministero della pubblica istruzione, il 30 luglio 1974, eman\u00f2 un decreto (\"Dichiarazione di notevole interesse pubblico di una zona interessante i comuni di Riolo Terme, Casola Valsenio e Brisighella\") col quale quasi tutta la zona gessosa compresa fra la frazione Crivellari ed il torrente Sintria veniva posta tra i beni ambientali sotto tutela, restando esclusa l'area di cava di Borgo Rivola. Dopo la Legge Regionale n.2 del 1977 (\"Provvedimenti per la salvaguardia della flora regionale\") le provincie interessate vennero invitate a raccogliere proposte e progetti per la costituzione del \"Parco Naturale Regionale della Vena del Gesso\".\nNel 1980 un provvedimento del Consiglio Regionale stabil\u00ec che: \"nella realizzazione del Parco della Vena dei Gesso dell'Appennino Romagnolo... vengano ritenute prioritarie le esigenze delle attivit\u00e0 estrattive del gesso per le quali la zona \u00e8 particolarmente vocata...\", suscitando le proteste delle associazioni ambientaliste e protezionistiche e la regione assegn\u00f2 alla Comunit\u00e0 Montana Faentina 140 milioni di lire da destinarsi ai primi interventi di realizzazione del parco. Nel 1982 venne discusso il documento sulle \"Linee programmatiche per l'elaborazione del piano territoriale del Parco Regionale della Vena del Gesso\", ma la proposta di parco non ebbe seguito.\nNel 1991 il piano territoriale paesistico regionale inseriva l'area della Vena tra quelle del \u201cPiano regionale dei parchi\u201d. Nel 1997 venne steso un progetto preliminare di \"Piano Territoriale per il Parco Regionale della Vena del Gesso Romagnola\", promosso da tutti gli enti territoriali interessati con un alto livello di consenso fra le comunit\u00e0 locali, che impone dei limiti per l'escavazione del gesso nella cava di Borgo Rivola. Nel 2002 fu sottoscritto a Riolo Terme il \"Documento programmatico del Parco\" e con la Legge Regionale 21 febbraio 2005 n. 10, venne istituito il parco regionale della Vena del Gesso Romagnola.\nProgetti.\nNella riunione del 24 gennaio 2018, il Consiglio direttivo della Commissione Nazionale Italiana per l'UNESCO, ha deciso di inserire nella lista propositiva italiana dei siti naturalistici per il Patrimonio Mondiale dell'UNESCO il sito \"Grotte e carsismo evaporitico dell'Emilia-Romagna\", facendo seguito alla candidatura proposta dalla Regione Emilia-Romagna e fortemente sostenuta dal Ministero dell'Ambiente.\nNel 2010 \u00e8 stato avviato un progetto quinquennale (\"Progetto Life Natura Gypsum 2010-2014\") di recupero ambientale e riqualificazione del Parco che ha riguardato interventi di salvaguardia di aree carsiche (grotte, inghiottitoi, doline), degradate principalmente a causa dell'abbandono di rifiuti da parte dell'uomo.\nIl 1\u00ba gennaio 2016 \u00e8 partito, anche sul territorio del \"Parco della Vena del Gesso\", il \"Progetto Life Eremita\", della durata di cinque anni, con l'obiettivo di assicurare le migliori condizioni per la conservazione delle popolazioni residuali di due specie di insetti saproxilici di prioritario interesse conservazionistico (Osmoderma eremita e Rosalia alpina) e di due specie di acque lentiche e lotiche (Graphoderus bilineatus e Coenagrion mercuriale), agendo sui fattori di minaccia di origine antropica.\n2020, l'ipotesi di espansione della cava di Monte Tondo.\nDurante l'anno 2000 uno studio inerente all'ampliamento della cava su Monte Tondo, presso Borgo Rivola, affidato all\u2019\u201cAgenzia regionale per la protezione ambientale\u201d (ARPA) e formalmente recepito nel PIAE e nel PAE (piani di attivit\u00e0 estrattiva), stabiliva due vincoli: un quantitativo massimo di gesso estraibile ed un'area massima dove proseguire l\u2019estrazione. Raggiunti questi limiti, (in particolare quello dell\u2019area massima di estrazione del gesso) l\u2019attivit\u00e0 di estrazione del gesso doveva cessare.\nNonostante questi accordi, nel 2020, la societ\u00e0 che gestisce la cava (Saint-Gobain PPC Italia S.p.A.), ha richiesto un ulteriore ampliamento dell'area di estrazione del minerale con il rischio di andare a compromettere permanentemente ambienti sia ipogei che superficiali del Parco della Vena del Gesso.\nDopo tale richiesta, a fine anno 2020, la Regione Emilia-Romagna ha commissionato uno studio per la \u201c\"Valutazione delle componenti ambientali, paesaggistiche e socioeconomiche in relazione al proseguimento dell\u2019attivit\u00e0 estrattiva del Polo Unico Regionale del gesso in localit\u00e0 Monte Tondo, nei Comuni di Riolo Terme e Casola Valsenio\"\u201d, affidandolo ad un raggruppamento temporaneo di Impresa.\nSaranno gli Enti locali, in base ai risultati dello studio, a scegliere se assecondare o meno i piani di espansione proposti dalla\ncava.\nTerritorio.\nIl territorio del parco si trova ad altitudini comprese fra 50 e 515 m s.l.m. ed ha una superficie complessiva di 60,63 km\u00b2 di cui 20,41\u00a0km\u00b2 di riserva, e 40,22\u00a0km\u00b2 di area contigua.\nLe zone di tutela.\nPer la variet\u00e0 degli ambienti, in seguito all'approvazione ed entrata in vigore del Piano del Parco, il territorio \u00e8 suddiviso in quattro zone, classificate secondo il regime di tutela al quale sono sottoposte:\nPosizione.\nIl parco si sviluppa sulle colline romagnole tra Imola e Faenza a una decina di chilometri dalla linea di congiunzione con la pianura, attraversando le valli del Santerno, del Senio del Sintria fino da arrivare a quella del Lamone. Interessa sei comuni: Brisighella (1.824 ettari); Borgo Tossignano (1.526 ettari); Casalfiumanese (255 ettari); Casola Valsenio (981 ettari); Fontanelice (440 ettari) e Riolo Terme (1.001 ettari).\nGeologia.\nL'emergenza di maggiore rilievo del parco, intorno alla quale si \u00e8 andato costruendo il progetto di tutela, \u00e8 costituita dagli affioramenti dei gessi messiniani, che appartengono alla formazione geologica nota come Formazione gessoso-solfifera.\nIncastonata tra la pi\u00f9 antica formazione marnoso-arenacea a sud-ovest e la pi\u00f9 recente formazione argille azzurre (calanchi) a nord-est, la Vena del Gesso Romagnola \u00e8 l'unica formazione geologica interamente gessosa che esista in Europa.\nIl gesso \u00e8 presente nelle rocce sedimentarie con continuit\u00e0 da Bologna a Pesaro ed emerge con imponenza nella Vena del Gesso per costituire un bastione naturale lungo circa 25\u00a0km, con una larghezza media di un chilometro e mezzo.\nL'area interessata dal Parco ha un'origine che risale a circa 6 milioni di anni fa. Durante l'et\u00e0 geologica nota come Messiniano, si verific\u00f2 un ciclico abbassamento del livello del Mar Mediterraneo, a seguito della chiusura dello stretto di Gibilterra. L'assenza di comunicazioni con il mare aperto provoc\u00f2 un fenomeno di ipersalinit\u00e0 e la tendenza al prosciugamento, cos\u00ec da formare pozze salmastre dove si andavano a depositare grosse quantit\u00e0 di sali, principalmente gesso e cloruri. Questo fenomeno, noto come crisi di salinit\u00e0 del Messiniano, si verific\u00f2 pi\u00f9 di 15 volte, infatti la \"Vena\" \u00e8 formata da quindici banchi gessosi, separati tra loro da sottili strati di argille.\nNel Quaternario si verific\u00f2 un sollevamento del fondo marino che, in seguito a movimenti tettonici, port\u00f2 all'esposizione e la parziale erosione dei depositi messiniani, che oggi affiorano in modo discontinuo lungo quasi tutta la catena appenninica.\nDoline, calanchi, altopiani, valli cieche e rupi rocciose modellano in maniera suggestiva il territorio lungo una fascia che, sviluppandosi in modo discontinuo trasversalmente alle valli, culmina verso nord-ovest nel Parco regionale dei Gessi Bolognesi (anch'esso parte del sistema delle aree protette regionali).\nFlora.\nLa \"Vena del Gesso\" si sviluppa lungo la linea est-ovest e per questo gode di un microclima particolare: il versante esposto a sud presenta un ambiente pi\u00f9 arido e luminoso, con un clima sub-mediterraneo; su questo lato le rupi di gesso riflettono la luce solare causando un lieve aumento delle temperature che permette a specie tipicamente mediterranee di vegetare ad altitudini superiori ai 500 metri s.l.m. (la punta massima \u00e8 il Monte Mauro, 515 metri). \u00c8 pi\u00f9 fresco e verde il versante esposto a nord dove, grazie ad un clima continentale, sono presenti ampi boschi e castagneti.\nI popolamenti rupicoli.\nLa flora lungo le rupi di roccia compatta si caratterizza per la natura spiccatamente arida del gesso: questo ha ben scarse capacit\u00e0 di assorbimento e ritenzione delle precipitazioni idriche. Troviamo in questi ambienti flora e vegetazione tipicamente xerofila con tutti i conseguenti accorgimenti funzionali e adattamenti morfologici. Spiccano, oltre a vari muschi, specie che riescono a penetrare con potenti apparati radicali in qualche fessura che incrina la roccia come \"Artemisia alba\", \"Helichrysum italicum\", \"Galium lucidum\" subsp. \"corrudifolium\", \"Thymus striatus\", \"Helianthemum apenninum\", \"Stachys recta\". Pi\u00f9 tipiche di questi ambienti rupestri sono \"Teucrium flavum\", \"Campanula sibirica\", \"Erysimum sylvestre\", \"Dianthus caryophyllus\" e poi ancora \"Centaurea margaritacea\", \"Onosma echioides\" e \"Saxifraga tridactylites\"; sono poi abbondantemente presenti varie felci come la felce rugginosa (\"Ceterach officinarum\"), il polipodio meridionale (\"Polypodium cambricum\") e l'asplenio (\"Asplenium trichomanes\"); sono inoltre presenti \"Sedum telephium\", \"Aegilops neglecta\", \"Brachypodium distachyon\", \"Bupleurum odontites\" e varie Caryophyllaceae.\nLa specie botanica pi\u00f9 rara in assoluto \u00e8 \"Cheilanthes persica\", rara felce attestata in Italia solo a Monte Mauro, estremo margine occidentale del suo areale, altrimenti spaziante dai Balcani all'Iran, sino al Kashmir indiano.\nLa gariga.\nDove le rupi gessose cominciano ad abbassarsi, alternandosi con strati di argille o ghiaia, e gli accumuli di roccia e sedimenti organici si fanno via via sempre maggiori, la formazione vegetale che tende ad affermarsi \u00e8 la gariga. In questo ambiente meno selettivo rispetto alle aride rupi gessose troviamo, oltre a varie specie gi\u00e0 citate nei popolamenti rupicoli, anche grandi graminacee dai forti apparati radicali come il forasacco (\"Bromus erectus\"), l'erba mazzolina (\"Dactylis glomerata\"), il paleo comune (\"Brachypodium pinnatum\") e le pi\u00f9 caratteristiche \"Melica ciliata\", \"Bothriochloa ischaemon\", \"Andropogon gryllus\" e \"Diplachne serotina\". \nNella gariga cominciano ad essere presenti specie, arbustive o arboree, caratteristiche della macchia mediterranea come il leccio (\"Quercus ilex\"), la fillirea (\"Phyllirea latifolia\"), l'alaterno (\"Rhamnus alaternus\"), il cisto a foglie di salvia (\"Cistus salvifolius\") e \"Pistacia terebinthus\". \nDi significativa importanza \u00e8 la presenza di zone a lavanda (\"Lavandula latifolia\"), come anche di grandi macchie a ginestra odorosa (\"Spartium junceum\") e di asparago selvatico (\"Asparagus acutifolius\"). Non mancano poi alcune specie tipiche dei boschi come il ginepro comune (\"Juniperus communis\"), il ginepro rosso (\"Juniperus oxycedrus\"), qualche querciolo (\"Quercus pubescens\"), orniello (\"Fraxinus ornus\") e qualche carpino nero (\"Ostrya carpinifolia\").\nI boschi.\nDa sempre gli alberi della \"Vena del Gesso\" sono serviti alle attivit\u00e0 dell'uomo: da principale fonte di combustibile fino all'uso del legno per attrezzi, i boschi hanno subito innumerevoli mutamenti nel tempo, come dimostrano alcune doline ancora disboscate per fare spazio a coltivazioni. Alcune fotografie degli anni venti mostrano Monte Mauro completamente privo di vegetazione arborea, segno inequivocabile dello sfruttamento di queste aree da parte degli abitanti della zona.\nOggi, grazie all'istituzione del \"Parco Regionale della Vena del Gesso\", questi ambienti sono protetti e molte aree si sono di nuovo ricoperte di boschi, diventando gli ambienti floristicamente pi\u00f9 ricchi della \"Vena\".\nNelle zone pi\u00f9 fresche, come sul fondo delle doline, dominano il carpino nero, l'orniello e la roverella. Troviamo poi il carpino bianco (\"Carpinus betulus\"), il civardello (\"Sorbus torminalis\") e il nocciolo (\"Corylus avellana\"); tra le specie erbacee geofite vi sono \"Lilium croceum\", \"Symphytum tuberosum\", \"Anemone hepatica\", \"Anemone nemorosa\", \"Erythronium dens-canis\", il suggestivo bucaneve (\"Galanthus nivalis\"), la diffusissima primula (\"Primula acaulis\") ed il ciclamino napoletano (\"Cyclamen hederifolium\").\nAbbondanti nel sottobosco sono alcune specie tipicamente pratensi come \"Anemone hortensis\", \"Dorycnium hirsutum\", \"Teucrium chamaedrys\". Tra i cespugli abbiamo il biancospino (\"Crataegus monogyna\"), \"Pistacia terebinthus\", la lonicera a legno d'osso (\"Lonicera xylosteum\") e, tra le liane, la comunissima \"Clematis vitalba\", la profumata \"Lonicera caprifolium\" ed il caprifoglio.\nImportantissima \u00e8 la presenza della stupenda e rarissima \"Staphylea pinnata\", il borsolo.\nLe praterie.\nFra gli ambienti meno rappresentativi del parco troviamo le praterie; ambienti \"secondari\" ottenuti dall'uomo mediante il disboscamento, principalmente delle doline.\nNei grandi prati del parco, usati negli anni passati soprattutto come pascoli, troviamo, oltre a molte specie arbustive od arboree colonizzatrici, \"Brachypodium pinnatum\", \"Bromus erectus\", \"Dactylis glomerata\", \"Festuca duriuscula\", \"Achillea millefolium\" e molte altre ancora.\nFauna.\nLe considerazioni svolte relativamente alla flora sono in gran parte estendibili anche alla fauna: la diversit\u00e0 di microclima e la ricchezza di habitat determinano la presenza di una fauna abbondante e differenziata (248 specie di vertebrati).\nAnfibi.\nTra gli anfibi era segnalato fino agli anni '80 l'ululone appenninico, non pi\u00f9 confermato in anni recenti. Tra le altre specie, sono da segnalare la rana italica e la salamandra pezzata, caratteristiche di habitat montani pi\u00f9 elevati e presenti nelle forre esposte a nord, e il geotritone italico, legato alla presenza delle numerose grotte.\nRettili.\nTra i rettili sono presenti alcune specie tipicamente mediterranee, tra cui, in particolare, il colubro di Riccioli, presente sulle rupi esposte a sud, e il geco comune, diffuso soprattutto nel centro storico di Brisighella.\nUccelli.\nMoltissime le specie di uccelli presenti, anche durante le migrazioni e in periodo invernale. Tra le specie nidificanti sono particolarmente rilevanti i rapaci, con 14 specie, 8 diurni e 6 notturni. Tra i primi, da evidenziare albanella minore, pecchiaiolo, biancone, falco pellegrino; tra i secondi, il rarissimo gufo reale. Altre interessanti specie di uccelli sono legate agli arbusteti mediterranei delle garighe rupicole esposte a sud, come occhiocotto, sterpazzolina di Moltoni e, soprattutto, la rara magnanina o alle rupi, come rondone maggiore, rondine montana e codirosso spazzacamino; non \u00e8 pi\u00f9 segnalato dagli inizi del XXI secolo il passero solitario. Inoltre, sono presenti altre specie rare, legate agli habitat caldi e aridi, sia sulla Vena del Gesso che nei calanchi a valle, come succiacapre, calandro, averla piccola.\nMammiferi.\nTra i mammiferi, l'ordine pi\u00f9 caratteristico della Vena del Gesso, in virt\u00f9 delle numerose cavit\u00e0 sotterranee, sono i chirotteri, con ben 20 specie note. Molte altre specie sono presenti, tra cui lupo (sulla Vena del Gesso ci sono 3-4 branchi, osservati tramite avvistamenti diretti e foto-trappole, ognuno dei quali composto mediamente da 4 o 5 individui), gatto selvatico, volpe, tasso, faina, cervo nobile, capriolo, cinghiale, istrice, moscardino.\nChirotteri.\nLe grotte della Vena ospitano alcune tra le pi\u00f9 importanti colonie di pipistrelli d'Italia e d'Europa. Le specie pi\u00f9 interessanti nella \"Vena del Gesso\" sono: il pi\u00f9 diffuso ferro di cavallo maggiore (\"Rhinolophus ferrumequinum\"), presente nella maggior parte delle grotte della Vena; ferro di cavallo minore (\"Rhinolophus hipposideros\"), meno comune, ma comunque presente in esemplari isolati in varie grotte; ferro di cavallo euriale (\"Rhinolophus euryale\"), con due importantissime colonie riproduttive; miniottero (\"Miniopterus schreibersi\") presente con una delle pi\u00f9 grandio colonie invernali note in Europa; vespertilio maggiore (\"Myotis myotis\") e vespertilio di Blyth (\"Myotis blythii\"), molto pi\u00f9 rari dei precedenti; orecchione meridionale (\"Plecotus auritus\"), osservato solo in una cavit\u00e0 e pi\u00f9 frequente nei boschi; da segnalare, infine, la presenza in alcune grotte del vespertilio di Natterer (\"Myotis nattereri\") e la recente segnalazione del barbastello (\"Barbastella barbastellus\") e del vespertilio di Bechstein (\"Myotis bechsteini\"), anch'essi legato soprattutto ai boschi.\nInsetti.\nNumerosissime le specie di insetti, tra cui molte rare ed estremamente localizzate. Di particolare importanza la libellula azzurrina di Mercurio (\"Coenagrion mercuriale \"), presente in alcuni rii di risorgenza con acque fresche e limpide, che scorrono nelle praterie aperte dei calanchi; lo scarabeo eremita (\"Osmoderma eremita\"), che vive nelle cavit\u00e0 degli alberi vivi, ma con legno marcescente e rosura; il cerambice della quercia (\"Cerambyx cerdo\"), legato ai boschi di roverella; la farfalla licena azzurra del timo (\"Maculinea arion\"), che si trova nella gariga mediterranea; la falena dell\u2019edera (\"Euplagia quadripunctaria\"), presente negli habitat freschi e ombreggiati delle forre; la mantide diavoletto (\"Empusa pennata\"), anch'essa legata agli ambienti caldi e aridi delle rupi. Tra le specie tipicamente legate agli ambienti carsici, troviamo la cavalletta cavernicola \"Dolichopoda laetitiae.\" Nel 2016 nel territorio del parco sono state segnalate molte specie insolite o mai osservate in Emilia-Romagna, come l'ortottero tettigonide \"Saga pedo\", protetto dalla direttiva habitat CEE, o l'acridide \"Oedipoda miniata\", del tutto nuova per l'Italia peninsulare.\nAltri invertebrati.\nTra le altre specie di invertebrati, sono da segnalare il diafano gamberetto \"Nyphargus\", che vive nei torrenti sotterranei, oltre ad alcune minuscole specie endemiche esclusive delle grotte della Vena del Gesso, si tratta degli acari \"Ramusella caporiacci\" e \"Medioppis melisi\" e del collembolo \"Deuteraphorura\" sp., rinvenuto in due cavit\u00e0 nei Gessi di Rontana e di Brisighella, in pochi esemplari raccolti sul guano dei pipistrelli; costituisce una specie nuova per la scienza, lunga circa 1 mm, endemica, per quanto si sa ora, dell\u2019area della Vena del Gesso.\nRitrovamenti paleontologici.\nAlcune decine di migliaia di anni fa, nel pleistocene superiore, il paesaggio della Vena del Gesso risultava sicuramente meno accidentato di quello attuale: l'erosione del gesso era appena iniziata ed il clima pi\u00f9 fresco; questo favoriva la crescita di radi boschi di Pino silvestre in ambienti pi\u00f9 aperti dove potevano pascolare grossi erbivori.\nIn alcune grotte della Vena del Gesso sono stati rinvenuti fossili di antichi animali:\nnella grotta Rosa-Saviotti venne rinvenuto un metacarpo lacunoso privo della porzione distale, riferibile a \"Bison priscus\".\nDalla grotta Leoncavallo proviene un radio destro privo dell'epifisi distale attribuibile a \"Bos primigenius\".\nNell'agosto del 1995 il Gruppo Speleologico Faentino, durante alcuni lavori di disostruzione di un rametto laterale della grotta Risorgente del Rio Cavinale, port\u00f2 alla luce alcuni interessanti fossili riferibili a \"Ursus spelaeus\": un canino superiore destro, un I o II incisivo superiore, un III incisivo superiore destro e una I falange, determinati dal dott. L. Rook, paleontologo dell'universit\u00e0 di Firenze. Questi reperti di orso delle caverne sono gli unici rinvenuti nella regione Emilia-Romagna, oggi conservati a Faenza nel Museo Civico di Scienze Naturali Malmerendi.\nNel 1985 all'interno della ex cava del Monticino, Antonio Benericetti, studioso locale di fossili e minerali, perlustrando alcune strane fessure riempite di argille nei banconi di lavorazione della cava, individua la presenza di numerosi resti ossei fossilizzati. Le fessure o tasche, rivelatesi paleo cavit\u00e0 carsiche, contenevano e conservavano infatti come una sorta di trappole i resti di una numerosa fauna facendo del sito un giacimento paleontologico di straordinaria ricchezza. Il ritrovamento pi\u00f9 interessante fu la scoperta dei fossili di faune e flore marine e, soprattutto, continentali risalenti a circa 5 milioni e mezzo di anni fa, di cui 5 specie fino ad allora sconosciute per la scienza.\nAspetti archeologici e presenza umana.\nIn molte delle oltre 200 cavit\u00e0 attualmente scoperte nella Vena del gesso sono da sempre stati notati segni e tracce che rimandano ad una diffusa presenza e frequentazione umana. Nella maggior parte dei casi piccoli aggiustamenti, tacche o vaschette, la cui realizzazione \u00e8 resa possibile dalla facilit\u00e0 di lavorare il gesso con poca fatica, attraverso l'utilizzo di attrezzi di diversa natura: scalpelli, picconi accette o piccole vanghe. La difficolt\u00e0 nel determinare l'antichit\u00e0 di questi segni, nonch\u00e9 la loro funzione, ha da sempre reso difficile stabilire il tipo di frequentazione e la destinazione d'uso di molte grotte in periodo antico o pre-moderno. Nel tempo sono prevalse quindi due principali modalit\u00e0 di frequentazione ipotizzate: da un lato una a scopo cultuale con l'idea di un rapporto sacrale dell'uomo antico \"tout-court\" con il sottosuolo, dall'altro lato una serie di piccoli scavi o tracce sono state per molto tempo interpretate come lavori recenti, legati ad un orizzonte economico di tipo agro-pastorale, ricoveri per animali o annessi agricoli. Per molti anni tutte le tracce umane ritrovate nelle grotte della zona si sono legate a queste due ipotesi interpretative che tracciavano un'immagine del territorio interessato dall'emergenza gessosa come luogo da sempre frequentato ed economicamente marginale.\nTra il 1934 e il 1935 Giovanni Mornig e Antonio Corbara effettuarono alcuni scavi nel salone preistorico della grotta Tanaccia riportando alla luce reperti di estremo interesse archeologico; nuove ricerche nel vano anteriore della grotta e in parte in un ambiente pi\u00f9 interno sono state effettuate nel 1955 da Renato Scarani. Durante questi scavi vennero alla luce strati con reperti dell'et\u00e0 del ferro e, a circa 4 metri di profondit\u00e0, materiali riferibili prevalentemente dall'Eneolitico fino al Bronzo antico ed oltre.\nNel 1992 il \"Gruppo Speleologico Faentino\" rinveniva in un ambiente interno della grotta Ricciardi, sita a Monte Mauro, un coperchio-scodella riferibile per la sua tipologia alla seconda et\u00e0 del ferro.\nNel dicembre del 1996, sempre in una grotta a Monte Mauro, durante operazioni di recupero di alcune carcasse di un cinghiale e un istrice cadutivi accidentalmente, venne rinvenuta un'olletta-bicchiere a corpo ovoide con piccole prese a sporgenza sotto l'orlo, che emergeva dal terriccio. La tipologia \u00e8 simile a quella di alcuni vasetti simbolici miniaturizzati trovati nella grotta del Re Tiberio (circa 800), a differenza delle dimensioni: quest'ultimo ritrovamento \u00e8 notevolmente pi\u00f9 grande.\nNel 2000 venne scoperto il sito relativo alla grotta della lucerna presso Monte Mauro. Questa grotta quasi-naturale, presentava infatti una tale densit\u00e0 di tracce e lavorazioni da rendere evidente subito una frequentazione protrattasi nel tempo, nonch\u00e9 un notevole impegno organizzativo e logistico necessario per portare avanti tali lavori. Lo studio per l'interpretazione del sito ha prodotto negli anni diverse ipotesi, senza per\u00f2 approdare ad una spiegazione definitiva fino al 2011, quando una ricerca portata avanti dall'antropologo Andrea Benassi in associazione con la Societ\u00e0 Speleologica Saknussem di Casola Valsenio ha prodotto l'ipotesi che la grotta fosse una miniera romana di Lapis Specularis, ovvero di gesso secondario trasparente, utilizzato in periodo imperiale principalmente per la creazione di tamponatura nelle finestre degli edifici. Alla luce di questa nuova prospettiva sono stati quindi avviate dagli organi archeologici competenti, ricerche che stanno portando ad una revisione storica ed economica dell'intera zona. Molte delle grotte che presentano tracce di lavorazione sono infatti da riferire ad una diffusa presenza di attivit\u00e0 estrattiva e di ricerca del Lapis Specularis protrattasi per diversi secoli. Sebbene molte cavit\u00e0 naturali della Vena del Gesso, anche di difficile accesso, siano state frequentate fin dalla protostoria, e utilizzate in alcuni casi come luoghi di sepoltura o a scopo cultuale, molte interpretazioni di siti, tracce individuate e record stratigrafici dovranno essere oggetto di revisione e le ipotesi interpretative integrate alla luce dell'attivit\u00e0 di ricerca ed estrazione dei grandi cristalli di gesso secondario nonch\u00e9 di un loro possibile legame con i siti cultuali stessi. \nIl castello di Rontana.\nSulla vetta del Monte Rontana sono presenti alcuni ruderi del vecchio castello di Rontana. Le origini storiche ed architettoniche di questa fortezza risalgono al 973, quando era di propriet\u00e0 di Ugone di Rontana. Nel 1201 venne conquistato dai Forlivesi e dopo 8 anni torn\u00f2 in mano ai Faentini. Nel 1291 era di propriet\u00e0 dei Manfredi e fino al 1500 fu al centro di numerose contese per il controllo del territorio da parte delle principali famiglie signorili della Romagna, che trasformarono l'aspetto del villaggio fortificato in una potente rocca. Nel 1591, papa Gregorio XIV lo fece distruggere, essendo rifugio di una grossa orda di briganti.\nUna recente campagna di scavi avviata nel 2007 ha portato alla luce nuovi elementi che arricchiscono e delineano la struttura e la mappa del sito archeologico.\nLe scoperte hanno permesso di osservare diversi ambienti del villaggio come il cortile dell'area signorile sulla sommit\u00e0 dell'insediamento, ampi tratti delle mura difensive del castello medievale, una massiccia torre trecentesca e alcune abitazioni. Sul versante est sono emersi i resti di una fortificazione in legno, traccia del primo impianto del castello. La scoperta di alcuni reperti in ceramica consentono inoltre di caratterizzare ancora meglio gli aspetti della vita quotidiana del sito nelle sue prime fasi di vita.\nOggi il sito di Rontana \u00e8 una delle pi\u00f9 importanti zone archeologiche del Parco della Vena del Gesso Romagnola.\nCarsismo e speleologia.\nLa vera peculiarit\u00e0 della Vena del Gesso non \u00e8 tanto il minerale, quanto le grotte. Camminando lungo gli affioramenti gessosi ci si imbatte in grandi e piccole depressioni chiuse: sono le \"valli cieche\" e le \"doline\", gli elementi pi\u00f9 caratteristici del paesaggio carsico della \"Vena del Gesso\". Le doline sono piccoli o relativamente grandi affossamenti (da pochi metri di diametro e profondit\u00e0, fino a valori di quasi 500\u00a0m di diametro e pi\u00f9 di 100 di profondit\u00e0) dalla classica forma a imbuto, prodotte dalla dissoluzione chimica della roccia da parte delle precipitazioni meteoriche. Quando l'acqua incontra la roccia carsificabile, in questo caso il gesso, estremamente solubile, sul fondo delle doline si aprono per erosione uno o pi\u00f9 \"inghiottitoi\", generalmente cavit\u00e0 sub-verticali, in cui si riversano tutte le acque piovane raccolte dall'avvallamento, formando una cavit\u00e0.\nLo stesso fenomeno si verifica nelle valli cieche in proporzioni decisamente maggiori: nella \"Vena del Gesso\" sono presenti due importanti esempi di valle cieca: la valle della \"Tana della Volpe\" (ER RA 102), nei pressi di Brisighella, al Parco museo geologico del Monticino e la pi\u00f9 grande valle cieca del Rio Stella (ER/RA 385), chiusa dall'imponente dorsale gessosa fra Monte Mauro e Monte della Volpe. In entrambi i casi \u00e8 possibile percorrere l'intero tratto ipogeo delle acque, principalmente a sviluppo sub-orizzontale, dal punto di inghiottimento delle acque fino alla risorgente, dalla parte opposta dell'affioramento gessoso.\nI sistemi carsici.\nGrazie alla presenza di varie doline e valli cieche, l'acqua di superficie viene drenata e convogliata in profondit\u00e0 dove alimenta il torrente sotterraneo (nei casi delle grotte cos\u00ec-dette, \"attive\") che scorre lungo gallerie, pozzi, cunicoli, meandri, sifoni ed altri ambienti ipogei anche non accessibili all'uomo ed infine, dopo aver raccolto eventuali affluenti, torna a giorno dalla \"risorgente\" posta a valle della formazione carsica. In generale questo fenomeno viene definito sistema carsico, quindi un insieme di grotte idrologicamente collegate tra loro.\nNella \"Vena del Gesso\" sono presenti diversi sistemi carsici di notevole importanza, il cui sviluppo supera il chilometro come:\nLe grotte.\nNella \"Vena del Gesso\" sono state scoperte oltre duecento grotte, per una lunghezza totale di sviluppo che supera i 40\u00a0km.\nAlcune fra le pi\u00f9 importanti sono:\nDi formazione carsica (risorgente fossile), la grotta consta di un vano d'ingresso che porta ad una sala circolare di circa 15 metri di diametro (la \"sala gotica\"), ed \u00e8 caratterizzata da un esteso sistema di gallerie e cunicoli. L'interpretazione circa l'origine e la datazione del toponimo Tiberio attribuito alla grotta appare di difficile soluzione. Negli anni sono state proposte numerose teorie. Tra queste l'interpretazione secondo cui il fiume Senio, che scorre nel fondovalle, fosse denominato anticamente \"Tiberi\". Da cui Il nome attuale sarebbe una corruzione dell'idronimo, avvenuta nell'Alto Medioevo, quando il latino cess\u00f2 di essere la lingua parlata. Altre interpretazioni si rifanno ad un presunto limes tiberiaco, legato in questo caso all'imperatore bizantino Tiberio II. Una ipotesi recente lega invece l'accostamento della grotta con la figura di Tiberio ad una riscoperta moderna delle fonti classiche e delle narrazioni legate a questo imperatore da parte degli storici romani Tacito e Svetonio..\nLa grotta, conosciuta e frequentata da sempre dagli abitanti dei vicini paesi fu oggetto a met\u00e0 Ottocento di un nuovo interesse legato alle nascenti scienze geologiche e alla nuova archeologia stratigrafica. Il geologo imolese Giuseppe Scarabelli, in questa prospettiva la fece oggetto di una serie di campagne di studio e scavo. Si devono sempre a Scarabelli una serie di sezioni geologiche del sito nonch\u00e9 il primo rilievo strumentale della prima parte della grotta fino alla sala gotica. \nAl suo interno sono state ritrovate tracce di presenza umana sin dall'Et\u00e0 del Rame (III millennio a.C.). Fu utilizzata come luogo di sepoltura. La presenza di acque salutari che filtrano all'interno ne fece anche una sede per riti di culto. I reperti rinvenuti nella Grotta (ossa umane e suppellettili) sono oggi conservati al museo civico d'Imola e alla Rocca di Riolo Terme.\nDal 10 maggio 2014 la Grotta \u00e8 tornata interamente visitabile dopo un lavoro di recupero iniziato nel 2002.\nDi formazione carsica, \u00e8 la risorgente attiva dell'omonimo sistema carsico. \nL'ingresso si trova due km a ovest di Brisighella, poco distante dal Parco del Carn\u00e8. Di notevole importanza sia naturalistica che archeologica, \u00e8 considerata una delle pi\u00f9 importanti grotte della Vena del Gesso Romagnola. \nSi apre a 200 metri di altitudine con un vasto ambiente dove si concentrano rinvenimenti archeologici. Studi sui reperti fanno ritenere che il sito sia stato utilizzato fin dagli inizi dell'Et\u00e0 del bronzo a scopo prevalentemente funerario.\nNel maggio 1958 gli speleologi faentini scoprirono la \"via\" per accedere ai rami ipogei attivi. Come la maggior parte delle grotte nel gesso, anche la Tanaccia presenta poche concrezioni calcaree; in compenso sono molto interessanti le osservazioni speleo-genetiche di morfologia carsica ipogea. Caratteristici i fenomeni erosivi alle pareti ed al tetto delle gallerie e delle sale, fra cui le principali sono: la Sale delle Sabbie, ricca di pendenti di gesso (pseudo-stalattiti di erosione), il grande Salone di crollo, la Sala del Laghetto, parzialmente concrezionata, ed infine la Sala Piatta, prodotta in seguito ad un ampio \"scollamento\" di due banchi gessosi.\n\u00c8 possibile visitarla tutti i giorni dal 1\u00ba aprile al 30 ottobre - con esclusione del periodo invernale - per tutelare il letargo dei pipistrelli.\nCos\u00ec chiamata in quanto scoperta durante ricerche a tappeto nella zona di Ca\u2019 Faggia, nell\u2019ambito delle quali ogni nuova cavit\u00e0 individuata veniva battezzata con l\u2019iniziale della localit\u00e0 di riferimento, seguita da un numero progressivo, \u00e8 fra le pi\u00f9 famose cavit\u00e0 della Vena del Gesso in quanto detiene un primato: risulta una delle grotte pi\u00f9 profonde al mondo nei gessi. Si apre in una piccola dolina posta nella zona pi\u00f9 occidentale di Monte Mauro, appena prima della sella di C\u00e0 Faggia. Venne disostruita nel 1990 da alcuni membri del Gruppo Speleologico Faentino dopo diversi scavi. Grazie alle varie esplorazioni si \u00e8 scoperto che l'abbondante acqua del torrente attivo della grotta sfocia nel tratto ipogeo del Rio Basino, dopo circa 250\u00a0m di dislivello. Avendo un bacino di assorbimento abbastanza grande e complesso, l'abisso Luciano Bentini costituisce il collettore della zona fra Monte Mauro e la sella di C\u00e0 Faggia. Ancora oggi \u00e8 in fase di esplorazione.\nPunti di interesse.\nMonte Mauro.\nMonte Mauro \u00e8 la cima pi\u00f9 elevata della \"Vena del Gesso romagnola\" (515 metri) ed il sito di maggiore interesse speleologico, naturalistico e paesaggistico del Parco.\nIl monte presenta 3 cime che sono incastonate in un vasto e selvaggio sistema di rupi e di doline, fittamente ricoperte da vegetazione arbustiva e arborea; la maestosa rupe meridionale presenta spettacolari panorami e interessanti popolamenti vegetali rupicoli.\nLa presenza di numerose grotte rende il sito di Monte Mauro uno dei luoghi di maggiore interesse per la speleologia nel parco; oltre al sistema carsico \"Stella-Basino-Bentini\" sono presenti pi\u00f9 di 70 cavit\u00e0 ed altrettante doline.\nPresso la cima di Monte Mauro si trova l'antica Pieve di Santa Maria in Tiberiaco. L'edificio, ricostruito pi\u00f9 volte durante i secoli, ha origini remote. La chiesa in et\u00e0 contemporanea ha assolto le funzioni di chiesa parrocchiale per la comunit\u00e0 di Monte Mauro. Con la progressiva emigrazione avvenuta nel secondo dopoguerra, che ha ridotto la popolazione residente nell'area, l'edificio ha perso il suo ruolo ed \u00e8 stato abbandonato per alcuni decenni. A partire dagli anni novanta del XX secolo, il processo si \u00e8 invertito ed il luogo \u00e8 stato progressivamente ricostruito grazie agli sforzi di un gruppo di fedeli. Attualmente la chiesa \u00e8 divenuta un luogo di ritiro e preghiera, particolarmente legato al culto mariano. Durante l'anno vi si tengono diversi pellegrinaggi a piedi, nonch\u00e9 due feste in occasione del Luned\u00ec dell'Angelo e del festivit\u00e0 dell'Assunta, il 15 agosto. Gli eventi sono occasione per la rituale benedizione della Romagna, impartita proprio da una delle cime di Monte Mauro. La cerimonia in parte si ricollega alle tradizionali pratiche e benedizione impartite durante le rogazioni gi\u00e0 praticate anche a Monte Mauro.\nDa Monte Mauro partono vari sentieri che offrono itinerari di estrema bellezza e particolarit\u00e0; un percorso ad anello di 11\u00a0km (circa 6 ore di cammino) aggira il monte ed interessa l'intero affioramento tra le valli dei Torrenti Sintria e del Senio, in un percorso che \u00e8 il pi\u00f9 completo e affascinante del Parco e permette di scoprirne tutti gli aspetti salienti.\nCentro Visite Rifugio Ca' Carn\u00e8.\nIl centro visite sorge presso il Parco naturale attrezzato Carn\u00e8, un'area di propriet\u00e0 pubblica di estremo interesse paesaggistico e naturalistico nei Gessi di Rontana e Castelnuovo.\nIstituito nel 1973 dalla Provincia di Ravenna e dai Comuni di Brisighella e di Faenza si sviluppa in zona collinare sulle pendici del Monte Rontana, in parte occupato da boschi ed in parte da ampi prati, con una superficie totale di 43 ettari. \nIl parco \u00e8 caratterizzato da un ampio e complesso sistema carsico ipogeo, solo in parte esplorato, che si sviluppa dalla cima del Monte Rontana fino alla risorgente del Rio Cavinale; Numerose cavit\u00e0 carsiche si aprono nelle doline, la maggior parte di queste a sviluppo prevalentemente verticale e profondi come gli abissi Fantini e Garibaldi, sotto il Monte di Rontana (cima panoramica pure di pertinenza del Parco) e, meno profondi, l'Abisso Carn\u00e8 e l'Abisso Faenza.\nIl paesaggio di superficie \u00e8 modellato da un carsismo ugualmente intenso. Numerose doline si susseguono in direzione Nord-Ovest, verso la risogente; non mancano forme di dissoluzione, tra le quali splendide erosioni a candela.\nLa flora arborea pu\u00f2 vantare la presenza, accanto ai consueti carpino nero, orniello e roverella, di specie pi\u00f9 rare: l'acero minore, il tiglio selvatico e il raro borsolo.\nIl Parco prende il suo nome dalla casa (Ca' Carn\u00e8) che \u00e8 in grado di garantire un pernottamento ad una trentina di persone; all'interno dell'edificio \u00e8 allestita una piccola sezione di documentazione didattica.\nLe cave di gesso.\nNell'et\u00e0 moderna l'utilizzo del gesso per l'edilizia \u00e8 proseguito nel territorio faentino e imolese, come dimostrano molti edifici attorno alla Vena del Gesso.\nNella \"Cronaca di Giovanni Andrea Calegari \"(1504) si legge che vi erano \"\"montagne di gesso, che cotto e pesto serve mirabilmente per fabbricare case [ ... ]; et travagliandovi molta povera gente ne l'esercitio di cuocerlo al forno et ridurlo in polvere, ne tengono fornita non sola la valle, ma Faenza et Ravenna con altri luoghi circonvicini, con molto utile per chi lo porta a vendere\". \"\nAttorno a Brisighella era massiccia la presenza di piccole miniere e forni per cuocere e polverizzare il gesso, tanto che prima della seconda guerra mondiale il Prefetto della Provincia di Ravenna eman\u00f2 dei decreti per impedire la prosecuzione dei lavori di estrazione del minerale che stavano minacciando la stabilit\u00e0 dei tre caratteristici monumenti della citt\u00e0, particolarmente per la Torre dell'Orologio, che era la pi\u00f9 in pericolo, con decreto prefettizio del luglio 1926 si vietavano gli scavi entro un raggio di 100\u00a0m dalla stessa.\nNel dopoguerra, il maggior utilizzo del gesso in attivit\u00e0 come l'edilizia, ma in particolare l'utilizzo in ambito agricolo in relazione alla Rivoluzione Verde, ha portato ad un incremento nello sfruttamento dei principali giacimenti ad opera di complessi industriali. Nello specifico dell'area, lo sviluppo del polo petrolchimico di Ravenna e dell'ANIC port\u00f2 all'apertura nel 1954 del sito estrattivo di Monte Tondo. L'attivit\u00e0 estrattiva ha modificato ed in parte distrutto ambienti unici, come i colli presso il Santuario del Monticino di Brisighella, della Gola di Tramosasso, presso Tossignano, e soprattutto di Monte Tondo (presso Borgo Rivola).\nAl termine dei lavori di coltivazione le cave in localit\u00e0 fondo Marana e presso il Santuario del Monticino vennero abbandonate lasciando le aree in precarie e pericolose condizioni di instabilit\u00e0, come dimostrano gli ampi crolli verificatisi sia all'interno delle gallerie che negli affioramenti gessosi sovrastanti le stesse. \nOggi, grazie a interventi di riqualificazione del territorio, queste zone sono state riprese e valorizzate: la ex cava del Monticino trasformata in un museo geologico all'aperto, mentre all'interno dell'ex cava marana vengono organizzati suggestivi concerti e mostre di opere d'arte. Ai giorni nostri, l'estrazione \u00e8 ancora praticata solo nella grande cava dell'area di monte Tondo, nei pressi dell'abitato di Borgo Rivola.\nMuseo Geologico del Monticino.\nNel 1987, dopo gli importanti ritrovamenti palontologici, Gian Battista Vai dell'Universit\u00e0 di Bologna propose di trasformare l'area degradata dell'ex Cava del Monticino in un museo geologico all'aperto. Nel 2001 \u00e8 stato stabilito un primo accordo fra la Regione Emilia-Romagna e il Comune di Brisighella per iniziare i lavori di intervento tesi alla fruizione dell'area. Nel 2004 \u00e8 stato varato un piano di recupero turistico-ambientale dell'area, di 14,5 ettari, per permettere l'accesso al pubblico e per valorizzarne l'importanza ambientale e scientifica. Fra il 2005 e il 2006 il progetto \u00e8 stato realizzato.\nOggi il parco museo geologico del Monticino \u00e8 un sito di riferimento della comunit\u00e0 geologica internazionale per lo studio delle evaporiti messiniane, della geologia dell'Appennino romagnolo e della paleontologia. All'interno della cava si pu\u00f2 ammirare il paesaggio carsico dove spiccano la valle cieca e l'inghiottitoio della Tana della Volpe, oltre ad alcune doline che costituiscono un micro-habitat per piante poco comuni nell'Appennino Romagnolo.\nAltri luoghi.\nAltre mete da raggiungere sono: il monte Penzola (sulla sinistra del Santerno, 409 m: sulla sua sommit\u00e0 svetta un'alta croce di ferro) e i ruderi della rocca di Tossignano, che offrono punti di osservazione interessanti sui banconi gessosi.\nUlteriori centri visite e strutture attrezzate sono presenti nel parco: il centro visite \"I Gessi e il Fiume\" o Centro visite Palazzo Baronale a Tossignano, il centro didattico \"La Casa del Fiume\" e il giardino delle Erbe di Casola Valsenio. Il centro visite \"I Gessi e il Fiume\" \u00e8 in corso di trasferimento a \"La Casa del Fiume\", in vista dell'apertura nel Palazzo Baronale del Museo geologico Palazzo Baronale ancora in corso di allestimento..\nLa Vena del Gesso pu\u00f2 essere percorsa interamente a cavallo e in mountain bike. Esistono due grandi sentieri di 60\u00a0km ciascuno. \u00c8 presente anche una ciclovia, un percorso di 24 ore; il luogo di partenza e arrivo \u00e8 la stazione ferroviaria di Brisighella.\nSentieri del Parco.\nL'Alta via dei Parchi passa nella Vena del Gesso Romagnola, dopo Monghidoro fino a Marradi.\nSentieri CAI.\nSono inoltre presenti percorsi di Camminata nordica che permettono di raggiungere i luoghi pi\u00f9 caratteristici della Vena del Gesso."}
{"id": "2589825", "revid": "767487", "url": "https://it.wikipedia.org/wiki?curid=2589825", "title": "Dipartimento di Burruyac\u00fa", "text": "Burruyac\u00fa \u00e8 un \"dipartimento\" collocato a nord-est della provincia argentina di Tucum\u00e1n, con capitale Burruyac\u00fa.\nConfina a nord con la provincia di Salta, a est con la provincia di Santiago del Estero, a sud con il dipartimento di Cruz Alta e a ovest con i dipartimenti di Trancas e Taf\u00ed Viejo.\n\u00c8 il dipartimento pi\u00f9 grande della Provincia, ma anche il meno popolato. Secondo il censimento del 2001, su un territorio di 3.605\u00a0km\u00b2, la popolazione ammontava a 32.936 persone.\nI municipi del dipartimento sono:"}
{"id": "2589829", "revid": "11959", "url": "https://it.wikipedia.org/wiki?curid=2589829", "title": "Panchala", "text": "Il Panchala (sanscrito: \u092a\u093e\u0902\u091a\u093e\u0932) \u00e8 un'antica regione del nord dell'India, che corrisponde all'area geografica compresa tra i fiumi Gange e Yamuna, nell'alta pianura indo-gangetica. Comprende i moderni Stati dell'Uttarakhand e Uttar Pradesh. In epoca antica, fu sede di una confederazione, i \"Panchala\", e nel VI secolo a.C. fu uno dei \"solasa\" (sedici) mahajanapada. "}
{"id": "2589831", "revid": "1775883", "url": "https://it.wikipedia.org/wiki?curid=2589831", "title": "Life Starts Now", "text": "Life Starts Now \u00e8 il terzo album in studio del gruppo alternative metal canadese Three Days Grace, pubblicato il 22 settembre 2009.\nDescrizione.\nSi tratta del secondo album del gruppo prodotto da Howard Benson, dopo il fortunato \"One-X\".\nL'album non segue interamente i temi e gli stili musicali dei precedenti dischi del gruppo. Infatti, \u00e8 lasciato maggiore spazio a temi quali l'amore, la forza di volont\u00e0, il coraggio di rialzarsi anche nelle situazioni pi\u00f9 tragiche ed \u00e8 sottolineata di continuo una voglia di ribellarsi al proprio destino, se questo implica un futuro triste, statico e morboso. Non mancano canzoni drammatiche che richiamano l'infelicit\u00e0, come \"Last to Know\", \"Bully\" e \"World So Cold\", o \"rabbiose\" come \"Goin' Down\" e \"Break\". Il disco si regge comunque su canzoni pi\u00f9 orientate al lato positivo della vita come \"No More\" e soprattutto sul singolo \"Lost In You\" ed \u00e8 proprio questa la svolta generale dal punto di vista stilistico."}
{"id": "2589832", "revid": "119161866", "url": "https://it.wikipedia.org/wiki?curid=2589832", "title": "Nazionale Under-20 di pallacanestro d'Israele", "text": "La nazionale di pallacanestro israeliana Under-20 (\u05e0\u05d1\u05d7\u05e8\u05ea \u05d4\u05e2\u05ea\u05d5\u05d3\u05d4 \u05e9\u05dc \u05d9\u05e9\u05e8\u05d0\u05dc \u05d1\u05db\u05d3\u05d5\u05e8\u05e1\u05dc), ex nazionale israeliana Juniores e nazionale israeliana Under-22, \u00e8 una selezione giovanile della nazionale israeliana di pallacanestro, ed \u00e8 rappresentata dai migliori giocatori di nazionalit\u00e0 israeliana di et\u00e0 non superiore ai 20 anni. Partecipa a tutte le manifestazioni internazionali giovanili di pallacanestro per nazioni gestite dalla FIBA.\nNel corso degli anni questa selezione ha subito alcuni cambiamenti nel nome, dovuti agli adeguamenti nelle normative della FIBA in fatto di classificazione delle categorie giovanili.\nAgli inizi la denominazione originaria era \"Nazionale Juniores\", in quanto la FIBA classificava le fasce di et\u00e0 sotto i 22 anni con la denominazione \"juniores\". In seguito, denominazione e fasce di et\u00e0 sono state equiparate, divenendo \"Nazionale Under 22\". Dal 2000, la FIBA ha modificato nuovamente il tutto, equiparando sotto la dicitura \"under 20\" sia denominazione che fasce di et\u00e0. Da allora la selezione ha preso il nome attuale."}
{"id": "2589833", "revid": "260676", "url": "https://it.wikipedia.org/wiki?curid=2589833", "title": "Capo dell'Argentiera", "text": "Il capo dell'Argentiera o Punta Argentiera \u00e8 un promontorio situato nella parte nord occidentale della Sardegna sull'altopiano della Nurra, nel territorio del comune di Sassari, da cui dista 43 chilometri.\nGeograficamente rappresenta il punto pi\u00f9 occidentale della Sardegna ed \u00e8 costituito da uno sperone di roccia scistosa con pareti strapiombanti sul mare. La parte pi\u00f9 alta del promontorio \u00e8 punta dell'Argentiera (220\u00a0m) e sovrasta l'omonimo capo, raggiungibile tramite un suggestivo percorso panoramico con viste che spaziano sul tratto di costa che va da capo Caccia a capo Falcone.\nL'area dell'Argentiera \u00e8 una zona particolarmente ricca di giacimenti di minerali ferrosi, di piombo e zinco argentifero, conosciuti sin dall'antichit\u00e0 dalle popolazioni nuragiche e dai romani e sfruttati fino agli anni '60. \nAttualmente fa parte del \"parco geominerario storico ed ambientale della Sardegna\", come \"zona 5\" denominata \"Argentiera-Nurra\" e con un'estensione di 61\u00a0km\u00b2."}
{"id": "2589835", "revid": "1310927", "url": "https://it.wikipedia.org/wiki?curid=2589835", "title": "Pontevedra Club de F\u00fatbol", "text": "Il Pontevedra Club de F\u00fatbol, \u00e8 una societ\u00e0 calcistica spagnola con sede nella citt\u00e0 di Pontevedra, in Galizia. \nGioca nella \"Segunda Divisi\u00f3n RFEF\", la quarta serie del campionato spagnolo.\nStatistiche.\nDalla stagione 1943-1944 alla 2019-2020 il club ha ottenuto le seguenti partecipazioni ai campionati nazionali:\nCollegamenti esterni.\n Sito ufficiale"}
{"id": "2589836", "revid": "110157", "url": "https://it.wikipedia.org/wiki?curid=2589836", "title": "Dipartimento di Capital (Tucum\u00e1n)", "text": "Capital \u00e8 un \"dipartimento\" collocato al centro della provincia argentina di Tucum\u00e1n, con capitale San Miguel de Tucum\u00e1n, che \u00e8 anche l'unico municipio del dipartimento.\nConfina a nord con il dipartimento di Taf\u00ed Viejo, a est con il dipartimento di Cruz Alta, a sud con il dipartimento di Lules e a ovest con il dipartimento di Yerba Buena.\nSecondo il censimento del 2001, su un territorio di 90 km\u00b2, la popolazione ammontava a 527.607 persone."}
{"id": "2589837", "revid": "75763", "url": "https://it.wikipedia.org/wiki?curid=2589837", "title": "Tempesta Tropicale Ketsana", "text": ""}
{"id": "2589838", "revid": "984922", "url": "https://it.wikipedia.org/wiki?curid=2589838", "title": "Dipartimento di Chicligasta", "text": "Chicligasta \u00e8 un \"dipartimento\" collocato nel settore pedemontano nel sud-ovest della provincia argentina di Tucum\u00e1n, con capitale Concepci\u00f3n.\nConfina a nord con il dipartimento di Monteros, a est con il dipartimento di Simoca, a sud con il dipartimento di R\u00edo Chico e a ovest con la provincia di Catamarca.\nSecondo il censimento del 2001, su un territorio di 1.267 km\u00b2, la popolazione ammontava a 75.133 persone.\nI municipi del dipartimento sono:"}
{"id": "2589842", "revid": "2034231", "url": "https://it.wikipedia.org/wiki?curid=2589842", "title": "Marco Galli", "text": ""}
{"id": "2589843", "revid": "2166030", "url": "https://it.wikipedia.org/wiki?curid=2589843", "title": "Conferenza di Costantinopoli", "text": "La conferenza di Costantinopoli si tenne nel dicembre 1876 nell'allora capitale dell'Impero ottomano.\nAlla conferenza parteciparono rappresentanti della Russia, Regno Unito, Francia, Germania, Austria-Ungheria, Italia, oltre che a quelli dell'Impero ottomano.\nSvolgimento della conferenza.\nAll'inizio le potenze occidentali e la Russia proposero la completa occupazione della Bulgaria, cos\u00ec da terminare in maniera definitiva le repressioni turche sulle popolazioni cristiane dei Balcani. \nLe potenze volevano ottenere dal sultano riforme e autonomia per le popolazioni cristiane , cos\u00ec non fu: i diplomatici turchi seppero resistere alle pressioni europee ed infine, con un colpo di teatro , pubblicarono una costituzione di stampo occidentale. \nLa conferenza si concluse con un nulla di fatto , poco dopo in pi\u00f9 la Costituzione fu sospesa.\nLa Costituzione in questione sar\u00e0 quella rivendicata poi dai giovani turchi nel 1908."}
{"id": "2589844", "revid": "124793118", "url": "https://it.wikipedia.org/wiki?curid=2589844", "title": "Prajadhipok", "text": "Biografia.\nInfanzia e giovent\u00f9.\nIl principe Prajadhipok o Somdej Chao Fa Prajadhipok Sakdidej (Lingua thai: \u0e2a\u0e21\u0e40\u0e14\u0e47\u0e08\u0e40\u0e08\u0e49\u0e32\u0e1f\u0e49\u0e32\u0e1b\u0e23\u0e30\u0e0a\u0e32\u0e18\u0e34\u0e1b\u0e01\u0e28\u0e31\u0e01\u0e14\u0e34\u0e40\u0e14\u0e0a\u0e19\u0e4c) nacque a Bangkok l'8 novembre 1893, era l'ultimo dei nove figli che re Chulalongkorn (Rama V) ebbe dalla regina Saovabha Bongsri e uno dei 77 figli che il re ebbe in totale. Anch'egli, al pari del fratello maggiore e predecessore, il Re Vajiravudh, fu educato in Inghilterra dove era stato mandato nel 1906 per frequentare l'Eton College ed in seguito la \"Royal Military Academy\" di Woolwich. Dopo gli studi ottenne la nomina di ufficiale nella \"Royal Horse Artillery\" dell'Esercito britannico. Nel 1910, mor\u00ec il padre ed il fratello Vajiravudh sal\u00ec al trono. Allo scoppio della prima guerra mondiale, con la dichiarazione di neutralit\u00e0 del Siam e con l'entrata in guerra dei britannici, fu richiamato in patria, dove divenne un alto ufficiale dell'esercito. Nel 1917, fu ordinato monaco secondo il costume thailandese tuttora in voga. Nel 1918, spos\u00f2 l'amica d'infanzia e cugina Rambhai Barni. Alla fine della guerra frequent\u00f2 per tre anni l'\u00c9cole sp\u00e9ciale militaire de Saint-Cyr, in Francia, per poi rientrare a servire nell'esercito siamese. In questo periodo fu nominato Principe di Sukhothai.\nAscesa al trono.\nRe Vajiravudh non aveva avuto figli maschi, erano inoltre deceduti tutti gli altri fratelli, figli di Rama V e della regina Saovabha Bongsri. Lo stesso giorno della morte del fratello, il 25 novembre 1925, il principe Phrajadhipok sal\u00ec al trono con il titolo di \"Phra Bat Somdet Phra Poramintharamaha Prajadhipok Phra Pok Klao Chao Yu Hua\", o re Prajadhipok.\nSi dimostr\u00f2 subito un monarca intelligente ed avveduto e cerc\u00f2, al contrario del predecessore, di ridurre il drammatico ammontare del debito estero accumulato nel regno precedente.\nIl fratello Rama VI aveva dato molto spazio all'aristocrazia e la monarchia aveva perduto molti dei privilegi ottenuti durante il regno di Rama V. Rama VII volle riprendere questi poteri e il suo primo atto da monarca, a soli tre giorni dal suo insediamento, fu la creazione del Consiglio Supremo di Stato, che divent\u00f2 il nuovo organo legislativo soppiantando il Consiglio di Stato riformato da Rama V, che nel regno di Rama VI era diventato dispersivo contando su oltre 200 membri. La nomina dei cinque membri che componevano il nuovo consiglio era di esclusiva competenza del monarca. Fu creato soprattutto per fronteggiare la crisi economica e furono decisi grandi tagli delle spese pubbliche e un aumento delle tasse. Il monarca, per dare l'esempio, accett\u00f2 la riduzione del suo stesso appannaggio da sei a quattro milioni di baht. Nel 1926, prendendo spunto da analoghe amministrazioni europee e spronato dalle richieste di cambiamenti costituzionali, il re concesse alle province l'istituzione di nuove tasse locali e di gestirle autonomamente. Fu un tentativo di aprire al decentramento del potere ed un timido abbozzo di democrazia, ma sia i nobili che la popolazione si sentirono pi\u00f9 che altro danneggiati dalle conseguenze economiche delle nuove leggi. Inoltre i membri del nuovo consiglio elessero alle pi\u00f9 alte cariche dello stato e dell'esercito i loro uomini pi\u00f9 fidati, estromettendo personaggi potenti che presero a meditare vendetta.\nNel giro di tre anni, Prajadhipok riusc\u00ec nell'intento di appianare i debiti di stato, non fosse stato per la grande depressione che aveva coinvolto tutto il pianeta, il paese avrebbe continuato nella sua crescita economica. La grave depressione che segu\u00ec il crollo di Wall Street del 29 ottobre 1929, invest\u00ec il Siam nei primi mesi del 1930. Il governo non era preparato a fronteggiare una tale calamit\u00e0 e presto i dissapori che maturarono all'interno del Consiglio Supremo di Stato su come affrontare la crisi resero la situazione ancora pi\u00f9 complicata. Il consiglio alla fine adott\u00f2 severi provvedimenti tra i quali ci furono la riduzione degli effettivi dell'esercito e delle spese militari, nonch\u00e9 il decurtamento delle paghe degli impiegati statali. Tali provvedimenti non furono approvati all'unanimit\u00e0 dal consiglio e si cre\u00f2 un'ulteriore frattura tra i suoi membri.\nIl governo diviso e la rabbia che tali provvedimenti generarono nell'esercito e nella pubblica amministrazione, furono il terreno fertile su cui maturarono i gravi avvenimenti che avrebbero cambiato faccia al paese.\nLa rivoluzione siamese del 1932.\nDa qualche anno, un gruppo di studenti e di ufficiali dell'esercito stavano tramando per trasformare la monarchia assoluta in una monarchia costituzionale, e avevano fondato il Khana Ratsadon (\"Partito del Popolo\"). Approfittando del generale malcontento che stava dilagando, riuscirono a crearsi un buon seguito tra gli intellettuali e tra gli alti ufficiali delle forze armate. Organizzarono quella che \u00e8 passata alla storia come la rivoluzione siamese del 1932, che in realt\u00e0 fu un colpo di stato. Ebbe luogo il 24 giugno 1932 e si concluse senza spargimento di sangue.\nMentre il re si trovava nel residenza estiva della famiglia reale di Hua Hin, nel sud del paese, i rappresentanti del partito appoggiati da alcuni reparti delle forze armate occuparono il Grande Palazzo Reale a Bangkok. Contemporaneamente, altri reparti chiusero gli uffici della posta e della radio per impedire il diffondersi della notizia. Furono messi agli arresti 40 tra i membri del consiglio supremo di stato e alti ufficiali dell'esercito e vennero bloccate le caserme di Bangkok della guardia reale e della fanteria. Il manifesto che accompagn\u00f2 l'azione chiedeva la concessione della costituzione da parte del re o, in alternativa, minacciava la destituzione del monarca e la proclamazione della repubblica.\nIl re, avvisato da un ufficiale a lui fedele che era riuscito a fuggire, ritorn\u00f2 precipitosamente a Bangkok e diede subito udienza agli organizzatori del colpo di stato, comunicando che accettava la costituzione e che la concessione della democrazia era gi\u00e0 nei suoi piani. Pochi mesi prima una sua proposta di costituzione era stata respinta dal Consiglio Supremo che riteneva la popolazione non ancora pronta alla democrazia, come del resto non la ritenevano tale gli esponenti del Khana Ratsadon.\nLa monarchia costituzionale.\nAveva cos\u00ec termine la monarchia assoluta ed il Regno di Rattanakosin, ed iniziava la monarchia costituzionale del Regno del Siam. Il Consiglio Supremo di Stato venne immediatamente disciolto.\nLa prima costituzione \"provvisoria\" entr\u00f2 in vigore il 27 giugno 1932 e garantiva la continuazione della monarchia, ma il re veniva esautorato da tutti i suoi poteri che passarono al \"comitato popolare\" (l'esecutivo), all'\"assemblea popolare\" (il legislativo) e alla \"corte suprema\" (il giudiziario). Questi nuovi enti erano egemonizzati dal partito unico. I rapporti iniziali tra il monarca ed il partito unico furono all'insegna della collaborazione, il re chiese venissero fatti emendamenti in suo favore e gli venne promessa una nuova costituzione. Come Primo Ministro il partito scelse un monarchico: l'avvocato Manopakorn Nititada, che aveva fatto carriera nel Ministero di Giustizia e si era guadagnato un posto nel consiglio privato di re Vajiravudh.\nNei mesi seguenti, Manopakorn Nititada elabor\u00f2 la \"costituzione permanente\", che fu promulgata il 10 dicembre 1932, e che restituiva al re alcuni poteri tra cui quello della concessione dell'indulto e quello della nomina del suo successore, e tornava a definirlo sacro ed inviolabile (secondo quella provvisoria poteva essere incriminato a discrezione del parlamento), tuttavia non contemplava il diritto di veto del sovrano sulle nuove leggi. Le prime elezioni della storia del Siam furono programmate per l'ottobre del 1933.\nIl partito unico era composto da tre fazioni: una filo-socialista che faceva capo al leader studentesco Pridi Banomyong, un'altra era espressione delle giovani leve dell'esercito ed era guidata dal tenente colonnello Plaek Pibulsonggram, e l'ultima, la pi\u00f9 potente, era quella legata alle alte gerarchie militari, il cui maggiore esponente era il colonnello Phot Phahonyothin. Ben presto le posizioni liberal-socialiste della fazione civile trovarono dissenzienti molti nobili e militari conservatori, che fondarono il \"partito nazionale\". Nell'aprile del 1933, una radicale riforma proposta da Pridi Banomyong, che tra le altre innovazioni prevedeva l'assegnazione di terre e sussidi ai contadini nonch\u00e9 l'istituzione di un ente di previdenza sociale in favore delle fasce pi\u00f9 povere, fu bollata come comunista e respinta dal re e dal primo ministro. Avendo trovato contraria anche l'ala conservatrice del parlamento, Pridi fu costretto all'esilio, il partito e la legislatura vennero disciolti e la costituzione sospesa. Nel giugno dello stesso anno, un colpo di stato organizzato da Phot Phahonyothin ristabil\u00ec il partito, la legislatura e la costituzione e costrinse Manopakorn Nititada all'esilio. A capo del nuovo governo fu nominato lo stesso Phahonyothin che affid\u00f2 il ministero della difesa al suo alleato Pibulsonggram. Pridi fu richiamato in patria.\nSi era cos\u00ec consumato il primo di una lunga serie di colpi di stato militari contro un governo di civili nel paese e, per la prima volta, il Siam era retto da una giunta militare. Il re fu contrariato per le forzate dimissioni del monarchico Nititada ed entr\u00f2 presto in conflitto col nuovo esecutivo.\nIn ottobre, alcune guarnigioni dell'esercito fedeli al monarca, capeggiate dell'ex ministro della difesa, il principe Borowadej, si ribellarono e marciarono su Bangkok, occupando l'aeroporto di Don Muang. Dopo una dura battaglia nel nord della citt\u00e0, le truppe ribelli furono disperse e Borowadej fu costretto a rifugiarsi nell'Indocina francese. Dopo qualche settimana il re, che si era proclamato neutrale durante la rivolta, and\u00f2 all'estero per delle cure mediche. Da qui chiese delle riforme al nuovo governo che non furono accettate.\nAutoesilio e abdicazione.\nIn segno di protesta, si stabil\u00ec definitivamente in Inghilterra. Dalla sua casa nei pressi di Londra, il 2 marzo 1935, abdic\u00f2 con una dichiarazione in cui si proclamava disposto a cedere i suoi poteri al popolo nel suo insieme, ma non era disposto a consegnarli a qualsiasi individuo o gruppo che li utilizzasse in maniera autocratica senza badare alla voce del popolo.\nNon torn\u00f2 mai pi\u00f9 in Siam e negli anni seguenti le sue condizioni di salute peggiorarono. Il 30 maggio 1941 mor\u00ec nella sua casa del Surrey, vicino a Londra. Non avendo avuto figli, l'assemblea nazionale nomin\u00f2 re un suo nipote (figlio di un fratellastro): il principe Ananda Mahidol che aveva solo nove anni. La reggenza fu affidata a tre rappresentanti nominati dal parlamento. La moglie continu\u00f2 a vivere in Inghilterra fino al 1949, anno in cui torn\u00f2 in patria portando con s\u00e9 le ceneri del marito.\nA Bangkok nel distretto centrale di Phra Nakhon, all'estremit\u00e0 est di Ratchadamnoen Klang, nei pressi del Monumento alla Democrazia, si trova il museo Prajadhipok a lui dedicato, ad entrata libera."}
{"id": "2589845", "revid": "72396", "url": "https://it.wikipedia.org/wiki?curid=2589845", "title": "Applicazione portatile", "text": ""}
{"id": "2589848", "revid": "196390", "url": "https://it.wikipedia.org/wiki?curid=2589848", "title": "Applicazioni portatili", "text": ""}
{"id": "2589849", "revid": "984922", "url": "https://it.wikipedia.org/wiki?curid=2589849", "title": "Dipartimento di Cruz Alta", "text": "Cruz Alta \u00e8 un \"dipartimento\" collocato nella parte est della provincia argentina di Tucum\u00e1n, con capitale Banda del R\u00edo Sal\u00ed.\nConfina a nord con il dipartimento di Burruyac\u00fa, a est con la provincia di Santiago del Estero, a sud con il dipartimento di Leales e a ovest con i dipartimenti di Lules, Capital e Taf\u00ed Viejo.\nSecondo il censimento del 2001, su un territorio di 1.255 km\u00b2, la popolazione ammontava a 162.240 abitanti.\nI municipi del dipartimento sono:"}
{"id": "2589859", "revid": "1684799", "url": "https://it.wikipedia.org/wiki?curid=2589859", "title": "Dizionario dei Chazari", "text": "Dizionario dei Chazari: Romanzo Lessico (Serbo: \u0425\u0430\u0437\u0430\u0440\u0441\u043a\u0438 \u0440\u0435\u0447\u043d\u0438\u043a o Hazarski re\u010dnik) \u00e8 il primo romanzo dello scrittore serbo Milorad Pavi\u0107, pubblicato nel 1987.\nScritto originariamente in serbo, il romanzo \u00e8 stato tradotto in molte lingue, incluso l'italiano.\n\u00c8 difficile individuare una trama in senso tradizionale, ma il fatto centrale del libro (la conversione religiosa di massa del popolo dei Chazari) \u00e8 basata su un evento storico avvenuto alla fine dell'VIII secolo od all'inizio del IX, quando i regnanti e la nobilit\u00e0 chazara si convertirono al giudaismo seguiti da parte della popolazione.\nTuttavia, fin dall'inizio, Pavi\u0107 mette in evidenza il proprio stile ispirato al fantastico di Borges: la maggior parte dei protagonisti e degli eventi del romanzo sono completamente inventati, cos\u00ec come la cultura attribuita nel libro ai Chazari, che fa ben poco riferimento all'evidenza letteraria od archeologica.\nIl romanzo ha la struttura di tre piccole enciclopedie con riferimenti incrociati, ciascuna delle quali compilata sulla base delle fonti di una delle tre religioni monoteiste: il Cristianesimo (Libro Rosso), l'Islam (Libro Verde) e il Giudaismo (Libro Giallo). Data la sua struttura simile al dizionario, il romanzo pu\u00f2 essere letto in una variet\u00e0 di modi, piuttosto che dall'inizio alla fine. Ci\u00f2 sfida i lettori a partecipare attivamente al romanzo cercando di ricombinare la storia mettendone assieme i pezzi, frammentati e, talvolta, contraddittori. Come spiega l'autore nell'introduzione al romanzo:\n\"Non sar\u00e0 necessario rispettare alcuna cronologia. Ciascun lettore potr\u00e0 ricombinare in un'unit\u00e0 il proprio libro come in una partita di domino o di carte, e in ogni caso da questo dizionario, come da uno specchio, gli ritorner\u00e0 esattamente quanto vi avr\u00e0 investito, perch\u00e9 dalla verit\u00e0 - com'\u00e8 scritto in una delle pagine di questo lessico - non si pu\u00f2 ottenere pi\u00f9 di quanto si sia ad essa offerto. \nIl libro \u00e8 stato pubblicato in due edizioni, una \"maschile\" ed una \"femminile\", che differiscono fra loro solo in un paragrafo.\nQualcuno ha ipotizzato che la descrizione dell'Impero dei Chazari, nel quale i Chazari pur essendo la popolazione pi\u00f9 numerosa sono tuttavia dominati dagli altri, costituisca una rappresentazione allegorica della Jugoslavia. Lo stesso Pavi\u0107 ha confermato che nel suo romanzo i Chazari rappresentano simbolicamente i Serbi."}
{"id": "2589861", "revid": "287204", "url": "https://it.wikipedia.org/wiki?curid=2589861", "title": "Christian Sarron", "text": "Carriera.\nSarron esord\u00ec nelle competizioni motociclistiche nel 1975, partecipando a un campionato monomarca Kawasaki. Qui si fa notare da Patrick Pons, col quale stringe amicizia. Patrick quindi lo aiuta a emergere, fornendogli una Yamaha TZ. La prima vittoria risale al GP della Germania Ovest 1977 in 250; nello stesso anno si classific\u00f2 anche al secondo posto finale della Formula 750. L'anno seguente fu costellato da varie cadute; ci\u00f2 nonostante termin\u00f2 al terzo posto il Mondiale della 750 1978, grazie a cui ebbe dalla Sonauto (importatore francese Yamaha) una 500.\nDopo scarsi risultati nella classe regina, Sarron ritorn\u00f2 nelle medie cilindrate dal 1982, anno in cui ritorn\u00f2 alla vittoria (nella quarto di litro in Finlandia). Nel 1983 si fece notare in 250, terminando la stagione al secondo posto in classifica con una vittoria, in Svezia. Il 1984 fu l'anno della sua consacrazione a Campione del Mondo, titolo ottenuto vincendo tre gare (Austria, Germania Ovest e Gran Bretagna) dopo un aspro confronto con il tedesco Manfred Herweh.\nA seguito del titolo della 250 Sarron ritorn\u00f2 in 500, sempre sotto le insegne della Sonauto-Gauloises: nel 1985 fin\u00ec terzo con una vittoria (a Hockenheim). Continu\u00f2 poi a correre anche nelle stagioni seguenti, terminando sempre tra i primi dieci: miglior piazzamento un altro terzo posto nel 1989, con tre podi.\nSarron si ritir\u00f2 dal motomondiale a fine 1990. Nel 1994, insieme al fratello Dominique e al giapponese Yasutomo Nagai vinse il Bol d'Or. Il ritiro definitivo dalle corse avvenne nel 1995, anno in cui divenne direttore sportivo della Yamaha per la Superbike."}
{"id": "2589862", "revid": "767487", "url": "https://it.wikipedia.org/wiki?curid=2589862", "title": "Dipartimento di Famaill\u00e1 (Tucum\u00e1n)", "text": "Famaill\u00e1 \u00e8 un \"dipartimento\" collocato al centro della provincia argentina di Tucum\u00e1n, con capitale Famaill\u00e1.\nConfina a nord con il dipartimento di Lules, a est con il dipartimento di Leales, a sud con il dipartimento di Monteros e a ovest con il dipartimento di Taf\u00ed Viejo.\nSecondo il censimento del 2001, su un territorio di 427\u00a0km\u00b2, la popolazione ammontava a 30.951 abitanti."}
{"id": "2589863", "revid": "56620", "url": "https://it.wikipedia.org/wiki?curid=2589863", "title": "Vajiravudh", "text": "Biografia.\nIl principe Vajiravudh era figlio di re Chulalongkorn e di Saovabha Bongsri, una delle quattro regine consorti del sovrano. Comp\u00ec gli studi a palazzo reale in lingua siamese e inglese. Nel 1893 si trasfer\u00ec in Inghilterra, dove fu affidato a un tutore privato. Nel 1895 mor\u00ec il suo fratellastro ed erede al trono Vajirunhis e il padre lo nomin\u00f2 nuovo principe della corona del Siam. Dal 1898 prosegu\u00ec gli studi all'accademia militare del Royal Military College di Sandhurst; dopo il diploma prest\u00f2 servizio per un breve periodo nell'Esercito britannico nella fanteria leggera e frequent\u00f2 un corso per ufficiali alla Scuola di moschetteria di Hythe (Kent).\nNel 1890 e 1891 fu iscritto al College Christ Church dell'Universit\u00e0 di Oxford, dove studi\u00f2 Legge e Storia, ma non riusc\u00ec a laurearsi per problemi di salute. Nel periodo trascorso in Inghilterra, Vajiravudh si appassion\u00f2 di letteratura inglese e in particolare di Shakespeare, del quale avrebbe in seguito tradotto in siamese diverse opere. Fu di quegli anni la prima monografia storica che scrisse, riguardante la guerra di successione polacca. Rappresent\u00f2 il padre in importanti occasioni, come il funerale della regina Vittoria e l'incoronazione del successore re Edoardo VII.\nTorn\u00f2 in Siam nel 1902 e nel 1904 entr\u00f2 come novizio in un tempio buddhista, secondo un'antica tradizione nazionale. Trascorse gli anni compresi tra il suo ritorno e l'ascesa al trono a servire nella pubblica amministrazione. Nel 1906 il padre Chulalongkorn viaggi\u00f2 in Europa per farsi curare i polmoni e nomin\u00f2 Vajiravudh reggente del regno.\nSal\u00ec al trono, alla morte del padre, il 23 ottobre 1910. Prosegu\u00ec sulla strada tracciata dal nonno Rama IV e dal padre per ammodernare lo Stato, dando impulso alle arti, facendo costruire grandi palazzi e sviluppando il sistema ferroviario. Svilupp\u00f2 la tradizione di mandare a studiare in Europa i giovani membri della casa reale e delle famiglie borghesi siamesi, al fine di creare una classe dirigente moderna ed efficiente. Diede anche slancio ai movimenti nazionalisti.\nCon Vajiravudh fu inaugurato nel 1916 il nuovo sistema di denominazione dinastica: il sovrano assunse il nome di Rama VI, stabilendo per i suoi predecessori i nomi postumi di Rama I, Rama II ecc. Il nome Rama \u00e8 il diminutivo di Ramathibodi, fondatore del Regno di Ayutthaya, e rievoca quello della divinit\u00e0 induista R\u0101ma, settimo avatar del dio Vi\u1e63\u1e47u, che in questa forma si manifesta come regale principe per risollevare le sorti morali dell'umanit\u00e0.\nDurante la prima guerra mondiale mantenne inizialmente un atteggiamento neutrale, salvo poi dichiarare guerra a Germania e Austria-Ungheria il 22 luglio 1917 e inviare un corpo di spedizione in Francia.\nNel 1925 Rama VI mor\u00ec senza eredi maschi (la moglie diede alla luce la loro prima e unica figlia appena due ore dopo il suo decesso) ed il trono pass\u00f2 nelle mani del fratello minore Prajadhipok.\nLe grandi spese per ammodernare lo Stato sostenute durante il regno di Vajiravudh e in quello del padre, unite alla grande depressione che segu\u00ec il crollo di Wall Street nel 1929, portarono alla grave crisi politica e finanziaria nazionale che sfoci\u00f2 nella cosiddetta rivoluzione siamese del 1932, il colpo di Stato che costrinse il suo successore Rama VII a concedere la monarchia costituzionale. A tale evento contribuirono anche il grande spazio che Rama VI aveva concesso ad alcune frange dell'aristocrazia, con cui la monarchia aveva perduto molti dei privilegi ottenuti durante il regno di Rama V. I promotori del colpo di Stato furono gli ex studenti ed allievi ufficiali mandati a studiare in Europa durante il suo regno, che soprattutto in Francia erano venuti in contatto con le istanze democratiche e socialiste dell'epoca."}
{"id": "2589871", "revid": "110157", "url": "https://it.wikipedia.org/wiki?curid=2589871", "title": "Dipartimento di Graneros", "text": "Graneros \u00e8 un \"dipartimento\" collocato nel sudest della provincia argentina di Tucum\u00e1n, con capitale Graneros.\nConfina a nord con il dipartimento di Simoca, a est con la provincia di Santiago del Estero, a sud con la provincia di Catamarca e a ovest con i dipartimenti di La Cocha e Juan Bautista Alberdi.\nSecondo il censimento del 2001, su un territorio di 1.678 km\u00b2, la popolazione ammontava a 13.063 abitanti.\nI municipi del dipartimento sono:"}
{"id": "2589874", "revid": "1632387", "url": "https://it.wikipedia.org/wiki?curid=2589874", "title": "Natale Galletta", "text": "Biografia.\nGli esordi.\nNatale Galletta nasce a Messina nel 1967, e gi\u00e0 a 6 anni ha una forte passione per la musica napoletana in particolare quella classica. Presto inizia a cantare alle feste di piazza e ai matrimoni, fin da ragazzino per poi arrivare a pubblicare il suo primo album all'et\u00e0 di 12 anni, \"S\u00ec 'a vita mia\", distribuito dapprima solo in Sicilia; l'album vende 10.000 copie. Il suo secondo lavoro \u00e8 \"A lettera\", firmato come Natale Galletta e Jolanda.\nNel giro di pochi anni arriva ad ottenere il successo, principalmente nel sud Italia, diventando, insieme ad altri suoi colleghi come Franco Staco e Gianni Celeste, uno dei principali esponenti della canzone neomelodica napoletana.\nIl successo.\nNatale Galletta ha scritto e interpretato molte canzoni di successo fra cui le pi\u00f9 conosciute sono \"Vurria 'ncuntrarme cu 'tte\", \"Mi son fatto l'amante\", \"Innamorati\" e \"Io e te\"; molte delle sue canzoni hanno i testi in italiano.\nNel 1992, interpreta la canzone \"Quel vestito rosso\", scritta da Gigi D'Alessio, prodotta dalla Power Sound che poco tempo dopo diventer\u00e0 anch'egli una celebrit\u00e0. Nel 1994 ha partecipato al secondo \"Festival della canzone napoletana nel mondo\" tenutosi a Boston.\nNella stagione 2007-2008 Galletta \u00e8 impegnato in uno spettacolo teatrale insieme ad altri sei cantanti, \"Napoli canta con... suggestioni sonore\", ideato e scritto dal maestro Peppe Vessicchio, in cui vengono reinterpretate molte canzoni della tradizione napoletana dalle origini fino agli anni cinquanta, con un'orchestra di quaranta elementi diretta dallo stesso Vessicchio.\nAlla fine del 2008 ha pubblicato l'album, \"Le nostre parole\", presentato durante il tour 2008-2009 che ha toccato, tra le tante localit\u00e0, Venaria Reale (concerto del 30 novembre 2008 al \"Teatro Concordia\") e, all'estero, Liegi (concerto dell'8 novembre 2008 presso la \"Hall Omnisport\"), citt\u00e0 dove si era gi\u00e0 esibito nel 2004.\nNel corso della sua attivit\u00e0 ha inciso per le etichette DV More, Giesse, Power Sound e Op Music, tutte con distribuzione nazionale; \u00e8 stato ospite di alcune trasmissioni televisive, tra cui, in numerose occasione, de \"La vita in diretta\".\nHa effettuato spesso tourn\u00e9e all'estero, tra cui in Australia, negli Stati Uniti e in Canada. Nel settembre 2011 esce il un DVD dal vivo intitolato \"I Love You\" e partecipa anche al film \"Tatanka\" in qualit\u00e0 di attore.\nHa cantato \"Ddoje voce\" con il figlio Giovanni, quest'ultimo nato anch'egli a Messina e che come lui fa il cantante ispirandosi ovviamente al padre.\nAlcune canzoni di \"Natale Galletta\" sono state scritte da \"Franco Staco\" come ad esempio \"Ma te penzo ancora\" del 1998."}
{"id": "2589876", "revid": "767487", "url": "https://it.wikipedia.org/wiki?curid=2589876", "title": "Dipartimento di Juan Bautista Alberdi", "text": "Juan Bautista Alberdi \u00e8 un \"dipartimento\" collocato nel sudovest della provincia argentina di Tucum\u00e1n, con capitale Juan Bautista Alberdi.\nConfina a nord con il dipartimento di R\u00edo Chico, a est con il dipartimento di Graneros, a sud con il dipartimento di La Cocha e a ovest con la provincia di Catamarca.\nSecondo il censimento del 2001, su un territorio di 730 km\u00b2, la popolazione ammontava a 28.206 abitanti.\nI municipi del dipartimento sono:"}
{"id": "2589879", "revid": "228587", "url": "https://it.wikipedia.org/wiki?curid=2589879", "title": "Urua\u00f9", "text": ""}
{"id": "2589882", "revid": "47767", "url": "https://it.wikipedia.org/wiki?curid=2589882", "title": "James", "text": ""}
{"id": "2589883", "revid": "220854", "url": "https://it.wikipedia.org/wiki?curid=2589883", "title": "Area Pierfaone-Volturino-Viggiano e Monti della Maddalena", "text": ""}
{"id": "2589891", "revid": "767487", "url": "https://it.wikipedia.org/wiki?curid=2589891", "title": "Gilberto Ziglioli", "text": "In alcuni articoli di giornale o pubblicazioni spesso il suo cognome \u00e8 riportato erroneamente come Zilioli (confondendolo con Gianni Zilioli, che invece \u00e8 stato un noto tastierista).\nBiografia.\nInizia la carriera di chitarrista professionista a met\u00e0 degli anni '60, in uno dei gruppi formati da Ghigo Agosti, Ghigo e i Goghi; entra poi nei New Dada, proprio nel momento della scissione di Maurizio Arcieri e Giorgio Fazzini dagli altri componenti del gruppo.\nZiglioli suona quindi nei dischi, pubblicati come solista da Arcieri, e da questo momento inizia la sua carriera di \"session man\". Negli anni settanta affianca, a quella di chitarrista, l'attivit\u00e0 di paroliere, scrivendo tra l'altro alcune canzoni per Dori Ghezzi; con una di queste, \"Ma chi \u00e8 che cos'\u00e8\", la cantante partecipa a Un disco per l'estate 1972.\nNel 1975 forma, con Augusto Righetti, il gruppo dei Vicini di casa, ottenendo il successo con la canzone \"15 anni\".\nA partire dallo stesso anno Gilberto Ziglioli cura il progetto Nathalie et Christine avec Les Vibrations, per cui produce i dischi di cui scrive anche i testi e le musiche, che suona in prima persona spesso in sovraincisioni successive. Si tratta di progetto di musica sexy esotica, che si allinea alla moda allora in voga della canzone erotica, iniziata sei anni prima da Serge Gainsbourg con \"Je t'aime... moi non plus\", i cui nomi Nathalie et Christine celano un'attrice e la di lei sorella, non meglio identificate. Per il progetto vengono prodotti due singoli, \"Femmes\" (1975) e \"Kiss\" (1976), e l'album \"Erotheque\" (1977), in cui, oltre ai quattro brani gi\u00e0 pubblicati su 45 giri e a due nuovi inediti, sempre composti ed eseguiti da Ziglioli, vengon inserite alcune cover di celebri colonne sonore erotiche e di \"Je t'aime... moi non plus\".\nNel 1977 pubblica un 45 giri da solista con lo pseudonimo Gi Zil, contenente due brani di disco music, cantati in inglese. Nello stesso anno compone le musiche del film \"La belva col mitra\", di Sergio Grieco. A partire dal 1977 entra a far parte dell'Orchestra ritmica della Rai di Milano, partecipando a numerose trasmissioni televisive e a due edizioni del Festival di Sanremo, esperienza che si conclude nel 1995.\nNel 1978 suona nell'album \"Rimini\" di Fabrizio De Andr\u00e9; \u00e8 stato poi per molti anni chitarrista di Enzo Jannacci in numerosi tour.\nNel 1982 arrangia le musiche composte da Umberto Smaila e Riccardo Borghetti della colonna sonora del film \"Italian Boys\", diretto dallo stesso Smaila. Negli stessi anni ha realizzato anche alcune sigle per cartoni animati giapponesi.\nNegli ultimi anni ha formato un suo gruppo, la Tequila Band, e ha accompagnato dal vivo Luisa Corna."}
{"id": "2589895", "revid": "1543377", "url": "https://it.wikipedia.org/wiki?curid=2589895", "title": "Schema a stella", "text": "Lo schema a stella (chiamato anche star schema join oppure schema multidimensionale) \u00e8 lo stile pi\u00f9 semplice di schema per data warehouse. La struttura di base consiste in una tabella di fatti che referenzia un numero (da due in su) di tabelle di dimensioni.\nQuesto tipo di schema viene solitamente utilizzato per la rappresentazione di data mart, ovvero di un sottoinsieme di dati aziendali o dipartimentali con uno specifico e ben definito ambito di analisi.\nModello.\nLo schema a stella classifica gli attributi di un evento come \"fatti\" (valori numerici o temporali), e gli attributi descrittivi delle dimensioni (identificativo del prodotto, nome del cliente, data di vendita) che definiscono il contesto dei fatti. Un record, infatti, \u00e8 il nesso tra i valori di una dimensione specifica ed i fatti registrati. Tutti i fatti sono conservati ad un livello uniforme di dettaglio (o grana) nella \"tabella dei fatti\". Gli attributi della dimensione, invece, sono organizzati in gruppi di affinit\u00e0 e conservati con un minimo numero di \"tabelle delle dimensioni\".\nUno schema a stella per l'analisi di dati meteorologici pu\u00f2 avere come fatti i valori di: temperatura, pressione atmosferica, velocit\u00e0 del vento, precipitazioni, copertura nuvolosa, ecc. mentre come dimensioni, i dati relativi a: luogo, data / ora, relatore, ecc.\nGli schemi a stella sono progettati per ottimizzare la facilit\u00e0 d'uso e le prestazioni per il recupero dei dati, riducendo al minimo il numero di tabelle da unire in \"join\" per ottenere i dati ricercati.\nIl nome di \"schema a stella\" \u00e8 dovuto alla rappresentazione grafica delle relazioni fra la tabella dei fatti centrale (la stella luminosa) circondata dalle dimensioni (i pianeti). In una datawarehouse l'insieme di diversi data mart ricorda, cos\u00ec, una costellazione di stelle.\nSpesso ci sono migliaia di attributi che descrivono le diverse sfaccettature di un singolo fatto. Questi vengono raccolti nelle \"tabelle delle dimensioni\" in funzione di un livello pi\u00f9 o meno alto di affinit\u00e0 fra loro. Per esempio, gli attributi di colore, stile, dimensioni e trama, possono descrivere un prodotto e dovrebbero essere inclusi in una relativa tabella delle dimensioni del prodotto. Le tabelle delle dimensioni includono attributi che tipicamente dovrebbero essere normalizzati in tabelle differenti (Schema a fiocco di neve). Per esempio, una localit\u00e0 pu\u00f2 essere identificata dal Comune che appartiene ad una provincia, una regione ed uno stato; tutti questi attributi dovrebbero essere inclusi in un'unica tabella relativa alla dimensione 'Localit\u00e0'.\nSolitamente le tabelle delle dimensioni contengono dati ridondanti e sono solo in seconda forma normale, mentre le tabelle dei fatti sono in terza forma normale.\nBenefici.\nIl beneficio principale di uno schema a stella \u00e8 la semplicit\u00e0 con cui un utente riesce a ricercare i valori desiderati: le query sono scritte con pochi e semplici inner join tra la tabella dei fatti ed un numero piccolo di dimensioni. Le join sono pi\u00f9 semplici di quelle possibili nello schema a fiocco di neve. Inoltre, le condizioni necessitano solo di filtrare gli attributi desiderati e le aggregazioni sono veloci.\nLo schema a stella \u00e8 un modo per implementare funzionalit\u00e0 di database multi-dimensionale utilizzando un database relazionale: dal momento che molte aziende utilizzano gi\u00e0 i database relazionali, un DBMS multi-dimensionale specializzato risulterebbe poco conveniente ed economicamente dispendioso."}
{"id": "2589899", "revid": "767487", "url": "https://it.wikipedia.org/wiki?curid=2589899", "title": "Dipartimento di La Cocha", "text": "La Cocha \u00e8 un \"dipartimento\" collocato nel sud della provincia argentina di Tucum\u00e1n, con capitale La Cocha.\nConfina a nord e a ovest con il dipartimento di Juan Bautista Alberdi, a est con il dipartimento di Graneros, e a sud con la provincia di Catamarca.\nSecondo il censimento del 2001, su un territorio di 917 km\u00b2, la popolazione ammontava a 17.683 abitanti.\nL'economia del dipartimento si basa sull'agricoltura, in particolare la coltivazione del tabacco e della soia.\nI municipi del dipartimento sono:"}
{"id": "2589901", "revid": "671029", "url": "https://it.wikipedia.org/wiki?curid=2589901", "title": "Coppa delle Nazioni", "text": "La Coppa delle Nazioni \u00e8 un torneo internazionale di hockey su pista organizzato, a inviti, dal Montreux Hockey Club con cadenza biennale nel periodo pasquale. \u00c8 riconosciuto sia dalla FIRS, Federazione Internazionale di Roller Sport e sia dalla CIRH ossia il Comitato internazionale di Rink Hockey ed \u00e8 molto considerato per l'alto valore delle squadre nazionali o di club che partecipano.\nStoria.\nNel 1921 il Montreux Hockey Club, il club pi\u00f9 antico di hockey su pista svizzero, decise di organizzare un torneo nel periodo di Pasqua chiamandolo Torneo di Pasqua. Riconosciuto sia dalla FIRS \u2013 Federazione Internazionale di Roller Skating - che dal CIRH \u2013 Comitato Internazionale Rink Hockey -, i due massimi organi internazionali dell'hockey su pista. Nel 1924, durante lo svolgimento della quarta edizione del torneo, venne fondata la FIRS.\nSuccessivamente venne chiamato anche Coppa delle Nazioni, Torneo di Montreux e fu anche abbinato a 2 edizioni dei Campionati Mondiali (1939, 1948 e valevoli anche come Campionato Europeo), a 3 edizioni ufficiali (1927, 1929, 1931) ed a 2 edizioni non ufficiali (1924, 1925) degli Europei. Dal 1949 la denominazione \u00e8 \u201cCoppa delle Nazioni\u201d e Torneo Internazionale, con la partecipazione di team dei cinque continenti ed \u00e8 inclusa nel calendario annuale mondiale. Dal 1993 si disputa negli anni dispari.\nTrofeo Marcel Monney.\nA partire dal 2003 viene assegnato anche il trofeo Marcel Monney; tale riconoscimento viene attribuito alla squadra che vinca la coppa per tre volte di consecutivamente oppure per cinque volte in totale."}
{"id": "2589902", "revid": "66387", "url": "https://it.wikipedia.org/wiki?curid=2589902", "title": "Classe Delta I/IV", "text": ""}
{"id": "2589904", "revid": "247222", "url": "https://it.wikipedia.org/wiki?curid=2589904", "title": "Splenalgia", "text": ""}
{"id": "2589906", "revid": "110157", "url": "https://it.wikipedia.org/wiki?curid=2589906", "title": "Dipartimento di Leales", "text": "Leales \u00e8 un \"dipartimento\" collocato nella parte est della provincia argentina di Tucum\u00e1n, con capitale Bella Vista.\nConfina a nord con il dipartimento di Cruz Alta, a est con la provincia di Santiago del Estero, a sud con il dipartimento di Simoca e a ovest con i dipartimenti di Famaill\u00e1 e Lules.\nSecondo il censimento del 2001, su un territorio di 2.027 km\u00b2, la popolazione ammontava a 51.090 abitanti.\nIl nome del dipartimento sembra derivare dal vincolo che in passato leg\u00f2 il dipartimento con una delle sue pi\u00f9 importanti famiglie: i \"Leal de Medina\".\nI municipi del dipartimento sono:"}
{"id": "2589911", "revid": "400694", "url": "https://it.wikipedia.org/wiki?curid=2589911", "title": "Atollo di Makin", "text": ""}
{"id": "2589913", "revid": "80598", "url": "https://it.wikipedia.org/wiki?curid=2589913", "title": "Gi Zil", "text": ""}
{"id": "2589917", "revid": "110157", "url": "https://it.wikipedia.org/wiki?curid=2589917", "title": "Dipartimento di Lules", "text": "Lules \u00e8 un dipartimento collocato nel centro della provincia argentina di Tucum\u00e1n, con capitale Lules.\nConfina a nord con i dipartimenti di Taf\u00ed Viejo, Yerba Buena e Capital; a est con i dipartimenti di Cruz Alta e Leales; a sud con il dipartimento di Famaill\u00e1 e a ovest con il dipartimento di Taf\u00ed del Valle.\nSecondo il censimento del 2001, su un territorio di 540 km\u00b2, la popolazione ammontava a 57.235 abitanti.\nUna delle principali attrattive turistiche del dipartimento \u00e8 la citt\u00e0 di Villa Nougu\u00e9s, dove si trovano le rovine della chiesa e convento di \"San Jos\u00e9 de Lules\", risalenti al XVII secolo, dichiarate nel 1944 monumento storico nazionale.\nI municipi del dipartimento sono:"}
{"id": "2589924", "revid": "446353", "url": "https://it.wikipedia.org/wiki?curid=2589924", "title": "Fahrenheit Fair Enough", "text": "Fahrenheit Fair Enough \u00e8 il primo album della band elettronica Telefon Tel Aviv, pubblicato dalla Hefty! Records."}
{"id": "2589929", "revid": "767487", "url": "https://it.wikipedia.org/wiki?curid=2589929", "title": "Map of What Is Effortless", "text": "Map of What is Effortless \u00e8 il secondo album della band elettronica Telefon Tel Aviv, pubblicato dalla Hefty! Records."}
{"id": "2589931", "revid": "729019", "url": "https://it.wikipedia.org/wiki?curid=2589931", "title": "Farman MF.7", "text": "Il Maurice Farman MF.7 \"Longhorn\" era un biplano da ricognizione biposto sviluppato dall'azienda francese Soci\u00e9t\u00e9 des avions Henri &amp; Maurice Farman e prodotto, oltre che dalla stessa, anche su licenza durante gli anni dieci del XX secolo.\nSviluppato prima dello scoppio della prima guerra mondiale, venne adottato, oltre che dalla A\u00e9ronautique Militaire, l'allora designazione dell'aeronautica militare francese, anche da numerose aviazioni militari coinvolte nel conflitto, principalmente dalla britannica Royal Flying Corps, rimanendo in servizio di prima linea fino all'introduzione di modelli pi\u00f9 efficaci e concludendo la carriera operativa come aereo da addestramento.\nStoria del progetto.\nNei primi anni dieci del XX secolo Maurice Farman, fratello e socio del pi\u00f9 famoso Henri, inizi\u00f2 lo sviluppo di un nuovo modello che si basava sulle esperienze che Gabriel Voisin speriment\u00f2 sui velivoli di propria costruzione. L'impostazione del velivolo, identificato come MF.7 (dalle iniziali del suo progettista), riproponeva quella dei primi velivoli Voisin ed era caratterizzato da una configurazione alare biplano-sesquiplana, ovvero con l'ala superiore dall'apertura maggiore di quella inferiore, con una piccola fusoliera biposto incasellata tra le due ali che incorporava il gruppo motoelica nella parte posteriore in configurazione spingente. Caratteristica era anche la posizione dell'equilibratore, posizionato anteriormente su un prolungamento dei pattini che sporgevano dalle ruote del carrello, soluzione adottata per evitare il rischio di cappottata in fase d'atterraggio. Questa caratteristica lo identific\u00f2 successivamente come \"Longhorn\", in inglese \"lungo corno\", per differenziarlo dal successivo modello derivato MF.11 dove l'equilibratore venne spostato in coda e che per questo venne identificato come \"Shorthorn\", ovvero \"corno corto\".\nIl prototipo venne portato in volo per la prima volta nel febbraio 1913 e constatate le buone caratteristiche ne venne avviata la produzione in serie destinata al mercato nazionale dell'aviazione da turismo ed alla formazione dei nuovi piloti sia nelle scuole di volo civili che in quelle militari.\nIn quel periodo anche le autorit\u00e0 militari del Regno Unito erano alla ricerca di un modello idoneo alla formazione dei propri equipaggi e trovato un accordo con i fratelli Farman ottennero di realizzare su licenza il modello in Inghilterra, presso lo strutture della Aircraft Manufacturing Company Limited (Airco).\nImpiego operativo.\nIl Farman MF.7 fu utilizzato in prima linea durante le prime fasi del conflitto da Francia e Gran Bretagna. Successivamente, venne relegato a compiti di addestramento. Sessanta esemplari furono venduti alla Norvegia.\nUn MF.7 con bandiera giapponese venne abbattuto durante l'assedio di Tsingtao dall'unico aereo tedesco che ancora difendeva la piazzaforte, un Etrich Taube.\nL'11\u00aa Squadriglia da ricognizione e combattimento nasce nel 1914 su Farman MF.7 del 1912 ed all'inizio della guerra rimane a Brescia per passare sui Farman 14 comandata dal Tenente Michele Masi."}
{"id": "2589932", "revid": "110157", "url": "https://it.wikipedia.org/wiki?curid=2589932", "title": "Dipartimento di Monteros", "text": "Monteros \u00e8 un \"dipartimento\" collocato nella parte centro-ovest della provincia argentina di Tucum\u00e1n, con capitale Monteros.\nConfina a nord con i dipartimenti di Taf\u00ed del Valle e Famaill\u00e1; a est con i dipartimenti di Leales e Simoca; a sud con il dipartimento di Chicligasta e a ovest con la provincia di Catamarca.\nSecondo il censimento del 2001, su un territorio di 1.169 km\u00b2, la popolazione ammontava a 58.442 abitanti.\nI municipi del dipartimento sono:"}
{"id": "2589935", "revid": "123215061", "url": "https://it.wikipedia.org/wiki?curid=2589935", "title": "Michael Holt (personaggio)", "text": "Curtis Michael Holt \u00e8 un personaggio dei fumetti DC Comics. \u00c8 il secondo personaggio ad indossare il costume di Mister Terrific, dopo Terry Sloane.\nBiografia del personaggio.\nIn giovent\u00f9, Curtis Micheal Holt mostr\u00f2 una notevole intelligenza, leggendo ed assimilando i lavori di Bohr, Einstein, Planck e Feynman, il pantheon delle teorie fisiche, all'et\u00e0 di sei anni. Studi\u00f2 scienze avanzate, lo spazio, ed il tempo \"mentre gli altri bambini faticavano dietro a Sesame Street\". Curtis Micheal crebbe con il fratello pi\u00f9 grande, Jeffrey, che Curtis adorava. Quando Jeffrey mor\u00ec all'et\u00e0 di quindici anni, Curtis ne rest\u00f2 devastato.\nCurtis mostr\u00f2 \"una naturale attitudine per avere naturali attitudini\", come le chiamava lui, ottenendo facilmente abilit\u00e0 complesse che altri uomini impiegavano tutta la vita per perfezionare. Prima di iniziare la sua carriera come supereroe, possedeva 14 lauree in Filosofia (due in Ingegneria e Fisica - inclusi dottorati e masters in Legge, Psicologia, Chimica, Scienze Politiche e Matematica), e riusc\u00ec a divenire un multimilionario inventando un'alta tecnologia che lui chiam\u00f2 Cyberwear (successivamente vendita alla Waynetech) e fu medaglia d'oro nel decathlon olimpico.\nLa morte accidentale di sua moglie e del figlio non ancora nato fu un momento devastante della sua vita, e mentre lo port\u00f2 a pensare al suicidio, incontr\u00f2 lo Spettro, che gli raccont\u00f2 di Terry Sloane, il supereroe della Golden Age noto come Mister Terrific. Ispirato dalla breve storia della vita di Sloane, prese il nome di Mister Terrific e si un\u00ec alla formazione attuale della Justice Society of America, arrivando a coprirne la carica di presidente.\nCominci\u00f2 indossando vestiti ordinari ed una giacca di pelle con l'emblema di Sloane \"Fair Play\" sulla schiena. Dopodich\u00e9 indoss\u00f2 una maschera a forma di \"T\" sul volto composto di nanoidi elettronici, e un costume bianco e nero, con un'orlatura rossa ed una giacca senza collo dello stesso colore (la sezione nera della tunica e la giacca formavano una \"T\"), con \"Fair Play\" scritto sulle maniche e \"Terrific\" scritto sulle spalle.\nPer qualche tempo fu portavoce per Tylerco e consult\u00f2 la compagnia di spionaggio industriale e affari di sicurezza in cambio dei fondi necessari per aiutare il centro giovanile fondato da Terry Sloane.\nCurtis fu il membro pi\u00f9 intelligente della storia della JSA, sorpassando addirittura il suo predecessore. Venne descritto come il terzo uomo pi\u00f9 intelligente della Terra dopo Bruce Wayne e Lex Luthor.\nPresidenza nella Justice Society of America.\nDurante un conflitto a proposito del comando della Justice Society tra l'ex-presidente Hawkman e il presidente corrente Sand, Terrific fu eletto come nuovo presidente dai suoi compagni, nonostante non sia sempre presente nel suo ufficio. Ricopr\u00ec questa carica finch\u00e9 il gruppo non si sciolse dopo gli eventi di Crisi Infinite.\nMister Terrific rimase comunque un membro della nuova JSA. Riprese la sua carica dall'ultima incarnazione del gruppo, ma le sue responsabilit\u00e0 di comando in Checkmate lo portarono a declinare l'offerta e a passare l'incarico a Supergirl.\nCrisi infinita.\nMister Terrific fu membro di un gruppo riunito da Batman per fermare il satellite Brother Eye responsabile del controllo sugli OMACs. Gioc\u00f2 un ruolo di fondamentale importanza, grazie alla sua invisibilit\u00e0 alla moderna tecnologia, infatti, riusc\u00ec ad ottenere informazioni sul sistema di propulsione del satellite, facendolo schiantare sulla Terra. In questa missione incontr\u00f2 e fece amicizia con un altro supereroe afroamericano, Black Lightning.\nUn anno dopo.\nCome parte di \"Un anno dopo\", sebbene Holt fosse sempre un membro della Justice Society, fu anche parte dell'agenzia dell'Intelligence del Consiglio di Sicurezza delle Nazioni Unite Checkmate. Inizialmente ebbe la posizione di Alfiere del Re Bianco, ma quando il precedente Re Bianco (Alan Scott) fu costretto a dare le dimissioni, divenne lui il nuovo Re Bianco di Checkmate, complicando la sua relazione con Sasha Bordeaux, Regina Nera di Checkmate. Abbandon\u00f2 anche la sua posizione di presidente, che fu presa da Power Girl. Mister Terrific fu anche mentore di Jason Rusch durante un anno mancante. Le specifiche del loro incontro rimangono comunque, tuttora da documentare.\nCrisi finale.\nDurante \"Final Crisis of Humanity\", la guerra tra il potente Darkseid e il mondo umano, Mister Terrific II, insieme a Cheetah e Snapper Car, fu lasciato tra le rovine del quartier generale di Checkmate, incapace di superare il lavaggio del cervello metaumano, e preoccupandosi di Sasha, che prefer\u00ec utilizzare le programmazioni OMAC per spegnere le sue funzioni corporali piuttosto che divenire preda dell'Equazione Anti-Vita. Costringendo Sasha a svegliarsi, in questo modo condannandola, Michael Holt fu costretto ad attivare la nuova popolazione OMAC, programmata per obbedire ai suoi ordini piuttosto che a Brother Eye, e proteggere i pochi umani rimasti contro i nuovi Justifiers.\nCredo religioso.\nMentre era tenuto prigioniero da Onimar Synn in un'avventura con la Justice Society su Thanagar, Curtis Holt espresse per la prima volta la sua credenza nelle anime e come si sentiva non confortato dalla nozione della reincarnazione, dopo essere stato testimone del ritorno del suo compagno di squadra Hawkman. Holt afferm\u00f2, \u00abquando mia moglie, Paula, rimase uccisa in un incidente d'auto... era andata. Non sentivo il suo spirito accanto a me. Non sentivo nulla\u00bb.\nDopo un'esperienza vicina alla morte dove vide sua moglie e il suo bambino mai nato (che decise di chiamare Terry, in onore del suo predecessore), le credenze di Holt furono scosse e fu d'accordo nel frequentare la messa con il suo compagno di squadra Dottor Mid-Nite.\nTuttavia, i suoi tentativi di trovare una religione non erano apparentemente soddisfacenti in quanto Holt fu presto invischiato in una discussione teologica con Ragman durante \"Crisi infinita\" (Ragman \u00e8 ebreo, mentre Mister Terrific si definisce ateo). Quando Ragman gli chiese se aveva fede in qualcosa, Holt rispose \"Certo che s\u00ec. Ho fede nella mia squadra\".\nAltre versioni.\nUna versione alternativa di Michael Holt comparve sulla Terra 2. Questa versione \u00e8 un professore d'universit\u00e0, che ebbe un'esperienza religiosa quando sua moglie e suo figlio furono quasi uccisi, e divenne un devoto cristiano. Aiut\u00f2 Power Girl di Nuova Terra a ritornare a casa."}
{"id": "2589937", "revid": "767487", "url": "https://it.wikipedia.org/wiki?curid=2589937", "title": "Immolate Yourself", "text": "Immolate Yourself \u00e8 il terzo album della band elettronica Telefon Tel Aviv, pubblicato dalla BPitch Control. Una settimana dopo la sua pubblicazione, Charles Cooper, membro fondatore della band, fu trovato morto in un parco di Chicago."}
{"id": "2589938", "revid": "110157", "url": "https://it.wikipedia.org/wiki?curid=2589938", "title": "Dipartimento di R\u00edo Chico (Tucum\u00e1n)", "text": "R\u00edo Chico \u00e8 un \"dipartimento\" collocato nella parte centro-ovest della provincia argentina di Tucum\u00e1n, con capitale Aguilares.\nConfina a nord con il dipartimento di Chicligasta, a est con il dipartimento di Simoca, a sud con il dipartimento di Juan Bautista Alberdi e a ovest con la provincia di Catamarca.\nSecondo il censimento del 2001, su un territorio di 585 km\u00b2, la popolazione ammontava a 52.925 abitanti.\nI municipi del dipartimento sono:"}
{"id": "2589940", "revid": "838137", "url": "https://it.wikipedia.org/wiki?curid=2589940", "title": "Remixes Compiled", "text": "Remixes Compiled \u00e8 una compilation di remix pubblicata dalla band elettronica Telefon Tel Aviv nel 2007."}
{"id": "2589941", "revid": "6923", "url": "https://it.wikipedia.org/wiki?curid=2589941", "title": "Campionati europei maschili di pallacanestro Under-20", "text": "FIBA EuroBasket Under 20, meglio conosciuto come Campionato Europeo di pallacanestro Under 20, \u00e8 una competizione internazionale di pallacanestro per nazionali composte da giocatori che abbiano compiuto al massimo il ventesimo anno di et\u00e0, organizzata dalla FIBA. Fino al 1998 la competizione era invece riservata alle rappresentative Under 22.\nLa prima edizione risale al 1992, e fino al 2004 ha avuto cadenza biennale. Dal 2005, viene organizzata annualmente."}
{"id": "2589943", "revid": "116761018", "url": "https://it.wikipedia.org/wiki?curid=2589943", "title": "Chiesa della Madonna del Bosco", "text": "La chiesa della Madonna del Bosco, \u00e8 una chiesa rurale di Campi Salentina risalente alla seconda met\u00e0 del XVI secolo. Sorge nei pressi del cimitero, lungo la strada provinciale per Guagnano. Anticamente era isolata e posizionata lungo l'arteria stradale che collegava Lecce a Napoli.\nProspetto.\nLa chiesetta presenta un semplicissimo prospetto realizzato con conci di pietra calcarenitica (\"tufo\"). Il portale d'accesso architravato \u00e8 murato; in alto si apre un finestrone. Lateralmente, lungo il lato sinistro, \u00e8 presente un portale barocco sormontato da una statua in pietra leccese della \"Vergine col Bambino\".\nInterno.\nL'interno, ad aula unica di forma rettangolare, possiede una copertura a botte. Il pi\u00f9 importante elemento architettonico \u00e8 rappresentato dall'altare maggiore, con paliotto intarsiato di marmi colorati, che conserva un'icona dipinta sul muro raffigurante la Madonna delle Grazie."}
{"id": "2589944", "revid": "1310927", "url": "https://it.wikipedia.org/wiki?curid=2589944", "title": "Real Ja\u00e9n Club de F\u00fatbol", "text": "Il Real Ja\u00e9n Club de F\u00fatbol, \u00e8 una societ\u00e0 calcistica con sede nella citt\u00e0 di Ja\u00e9n, in Andalusia. \nGioca nella Tercera Division dopo la retrocessione dalla Segunda Division B nel 2016/2017.\nStoria.\nAll'inizio del 1900 l'architetto e imprenditore Justino Flores fond\u00f2 un'impresa nel nord della citt\u00e0 di Ja\u00e9n, tra la ferrovia e l'area rurale di Pe\u00f1amef\u00e9cit. Il personale tecnico dell'impresa - di origine inglese - inizi\u00f2 ad introdurre delle iniziative sportive (tra cui calcio, tennis e nuoto), dando il via alla creazione delle prime strutture sportive in citt\u00e0. Allo stesso tempo si formarono le prime squadre della citt\u00e0 e i primi gruppi sportivi - \"La Gimn\u00e1stica\" e \"El Balompi\u00e9\" - dalla cui fusione il 13 agosto 1922 per mano del Dottor Juan Nogales Martinez nacque il Ja\u00e9n F. C.\nIl Ja\u00e9n FC divenne subito la squadra favorita dei tifosi, a discapito degli avversari cittadini della Uni\u00f3n Deportiva. In un'amichevole giocata a \"La Carolina\" contro la squadra locale, il Ja\u00e9n FC sub\u00ec una sconfitta per 5-0. Dieci giorni dopo consegu\u00ec la prima vittoria, battendo il Linares per 3-1. Qualche giorno dopo fu sconfitto per 2-0 dall'\u00dabeda. L'anno seguente la squadra continu\u00f2 a giocare delle amichevoli per prepararsi a competere nelle categorie nazionali.\nIl 12 giugno 1929 la squadra si ricompose sotto il nome di Sociedad Ol\u00edmpica Jiennense, partecipando alla Tercera Regionale, insieme ad altre squadre delle province di C\u00f3rdoba e Ja\u00e9n. Il 12 aprile 1931, dopo aver sconfitto il Nacional di C\u00f3rdoba, la Ol\u00edmpica Jiennense sal\u00ec nella Primera Regional. La divisa ufficiale della squadra in quel periodo era composta da una maglia rossa e dei pantaloncini azzurri.\nIl 5 luglio del 1939, dopo la Guerra Vicile, si riform\u00f2 la Ol\u00edmpica Jiennense con al vertice Lisardo Mena. Il colore rosso della divisa fu sostituito dal bianco.\nAlla morte di Juan Nogales, presidente nel 1942, divenne presidente Diego Infante. Nello stesso anno la squadra si aggiudic\u00f2 la Copa Federaci\u00f3n Sur battendo il San Andr\u00e9s per 4-1.\nNel 1942/1943 la squadra riusc\u00ec ad accedere per la prima volta alle categorie nazionali, salendo in Tercera Divisi\u00f3n.\nIl 20 marzo 1944 la squadra debutta nella Copa del General\u00edsimo e al primo turno batte l'\u00dabeda 3-2. Nella settimana seguente sfida il Linares sempre in coppa e vince per 4-3, fino a raggiungere il quarto turno dopo la vittoria sull'Algeciras e la sconfitta contro il CD C\u00f3rdoba.\nIl 29 ottobre 1944 viene inaugurato l'impianto Estadio de La Victoria, nel centro citt\u00e0, che da quel momento diverr\u00e0 il simbolo del club di Ja\u00e9n e un punto di forza della squadra, vista la vicinanza degli spalti al terreno di gioco. Nel match inaugurale si registr\u00f2 il pareggio per 2-2 contro l'Algeciras CF.\nIl 5 settembre 1947 la Federaci\u00f3n Espa\u00f1ola de F\u00fatbol autorizz\u00f2 l'utilizzo del nome Real Ja\u00e9n e la divisa bianca divenne ufficiale, rimpiazzando definitivamente quella rossa.\nNel 1952 la squadra conquist\u00f2 la Copa Federaci\u00f3n e disput\u00f2 tre stagioni in Primera Divisi\u00f3n (1953/1954, 1956/1957 y 1957/1958), raggiungendo il suo massimo splendore. La prima promozione fu raggiunta con due promozioni consecutive. Nel 1957/1958 si registr\u00f2 anche la miglior posizione assoluta per il club, che alla terza giornata si colloc\u00f2 al secondo posto alle spalle del Real Madrid CF.\nNegli anni seguenti la squadra ebbe un andamento altalenante con una serie di promozioni e retrocessioni e con un ritorno in Segunda alla fine degli anni 90. L'entusiasmo dei tifosi e il nuovo vigore vennero meno quando all'inizio degli anni 2000 la squadra torn\u00f2 in Segunda Divisi\u00f3n B e inizi\u00f2 a dove fronteggiare rilevanti problemi economici.\nLa stagione 2008/2009 vide nuovamente la squadra conquistare la Copa Federaci\u00f3n battendo in finale il Rayo Vallecano \"B\". Al contempo, per\u00f2, fu sconfitta nel match per la promozione in Segunda dal Villarreal \"B\" per 1-2.\nNell'estate 2010 alla sconfitta nel playoff promozione contro il FC Barcelona \"B\" si aggiunse la denuncia di giocatori e staff per il mancato pagamento degli stipendi, con debiti pari a circa mezzo milione di euro e rischio di fallimento. Solo un accordo dell'ultima ora consent\u00ec alla squadra di non giungere alla scadenza del 31 luglio senza possibilit\u00e0 di saldare la propria posizione; un accordo consent\u00ec di traslare il pagamento ad agosto e salv\u00f2 la squadra.\nNella stagione successiva la squadra fu allestita per puntare alla promozione in Segunda, ma il presidente Carlos S\u00e1nchez abbandon\u00f2 l'incarico al permanere dei problemi economici e dopo insistenti pressioni di una tifoseria sempre meno soddisfatta. Rafael Teruel e alcuni imprenditori locali acquisirono il pacchetto di maggioranza, ma ci\u00f2 non evit\u00f2 l'amministrazione controllata che and\u00f2 avanti sino al 21 marzo 2013, dando vita ad una nuova era.\nLa stagione 2012/2013 si apr\u00ec positivamente dal punto di vista sportivo grazie alla vittoria per 1-0 sul Real Betis e la conquista del Trofeo del Olivo. Nel mese di ottobre la squadra giunse ai sedicesimi di Copa del Rey, ma usc\u00ec sconfitta per 0-3 al cospetto dell'Atl\u00e9tico de Madrid. Anche la gara di ritorno si concluse con una sconfitta, stavolta per 1-0. \nNel finale di stagione la squadra raggiunge risultati importanti, vincendo la Liga Segunda B Grupo Cuarto grazie alla vittoria contro il San Fernando il 19 maggio 2013. Nello spareggio per la promozione, per\u00f2, il Deportivo Alav\u00e9s costringe il Real Ja\u00e9n al pari nella gara d'andata (1-1) e infligge una sconfitta per 1-0. Tuttavia, c'\u00e8 una seconda chance per la promozione e il Real Ja\u00e9n sfida il Lleida Esportiu; il punteggio di 1-1 sia nella gara di andata sia in quella di ritorno porta la sfida ai rigori e il Real Ja\u00e9n vince per 4-3, dando cos\u00ec l'accesso alla finale per la promozione contro l'Hurac\u00e1n Valencia. Due pareggi (1-1 all'andata e 0-0 al ritorno) sono sufficienti per garantire agli andalusi la promozione in Liga Adelante.\nNella stagione 2013/2014 il Real Ja\u00e9n naviga in acque tranquille quasi per l'intera stagione, ma alcune sconfitte portano ad un drammatico match contro il CD Alav\u00e9s nell'ultima giornata per mantenere il posto in Liga Adelante. Un gol negli ultimi minuti condanna il Real Ja\u00e9n alla retrocessione in Segunda B.\nNel 2014/2015 e nel 2015/2016 il Real Ja\u00e9n registra due stagioni in fotocopia, con un buon girone d'andata e un pessimo girone di ritorno, che valgono due piazzamenti a met\u00e0 classifica.\nNella stagione 2016/2017 l'andamento della squadra \u00e8 precario fin dall'inizio e nel mese di marzo 2017 l'allenatore Tejada viene esonerato, anche per le forte pressioni da parte della tifoseria. Nonostante il cambio alla guida tecnica, a due giornate dal termine la sconfitta per 1-2 contro l'Extremadura UD causa la retrocessione in Tercera Divisi\u00f3n, serie in cui il Real Ja\u00e9n mancava da oltre un quarto di secolo. Nel tribolato finale di stagione 2016/2017 si registra anche l'arrivo di una nuova presidenza e la messa in mora della societ\u00e0 da parte di giocatori e staff per il mancato pagamento degli stipendi. Molti giocatori chiedono e ottengono lo svincolo dal club nel mese di giugno 2017. Il 30 giugno 2017 il nuovo presidente, Tom\u00e1s Membrado, annuncia il rilancio della societ\u00e0 con una ricapitalizzazione, una nuova campagna abbonamenti e un forte abbinamento con il territorio e con la produzione di olio d'oliva. Lo slogan della nuova era \u00e8 \"Todos sumamos\"."}
{"id": "2589948", "revid": "110157", "url": "https://it.wikipedia.org/wiki?curid=2589948", "title": "Dipartimento di Simoca", "text": "Simoca \u00e8 un \"dipartimento\" collocato nella parte centro-est della provincia argentina di Tucum\u00e1n, con capitale Simoca.\nConfina a nord con il dipartimento di Leales, a est con la provincia di Santiago del Estero, a sud con il dipartimento di Graneros e a ovest con i dipartimenti di R\u00edo Chico, Chicligasta e Monteros.\nSecondo il censimento del 2001, su un territorio di 1.261 km\u00b2, la popolazione ammontava a 29.932 abitanti.\nI municipi del dipartimento sono:"}
{"id": "2589950", "revid": "1543377", "url": "https://it.wikipedia.org/wiki?curid=2589950", "title": "Vennoneti", "text": "I Vennoneti erano un antico popolo alpino stanziato in Valtellina e nella Svizzera orientale.\nSecondo il \"Lexicon Universale\" di Johann Jacob Hofmann (1698) il termine \"Vennoni\" era sinonimo di \"Vennoneti\".\nI \"Vennonetes\" vennero sottomessi a Roma nel contesto delle campagne di conquista di Augusto di Rezia e arco alpino, condotte dai suoi generali Druso maggiore e Tiberio (il futuro imperatore) contro i popoli alpini tra il 16 e il 15 a.C. A completare la conquista del fronte alpino orientale fu Publio Silio Nerva, governatore dell'Illirico, che procedette all'assoggettamento delle valli da Como al Lago di Garda.\nIl nome dei Vennoneti \u00e8 ricordato in quarta posizione nel Trofeo delle Alpi (\"Tropaeum Alpium\"), monumento romano eretto nel 7-6 a.C. per celebrare la sottomissione delle popolazioni alpine e situato presso la citt\u00e0 francese di La Turbie:"}
{"id": "2589957", "revid": "767487", "url": "https://it.wikipedia.org/wiki?curid=2589957", "title": "Dipartimento di Taf\u00ed del Valle", "text": "Taf\u00ed del Valle \u00e8 un \"dipartimento\" collocato nella parte nord-ovest della provincia argentina di Tucum\u00e1n, con capitale Taf\u00ed del Valle.\nConfina a nord con la provincia di Salta, a est con i dipartimenti di Trancas, Taf\u00ed Viejo, Lules e Famaill\u00e1; a sud con il dipartimento di Monteros e a ovest con la provincia di Catamarca.\nSecondo il censimento del 2001, su un territorio di 2.741\u00a0km\u00b2, la popolazione ammontava a 13.883 abitanti.\nIl territorio \u00e8 prevalentemente montuoso, solcato da grandi vallate, tra cui la valle di Taf\u00ed e quella di Yocavil. Nel territorio si trovano alcune tra le principali mete turistiche del dipartimento: Taf\u00ed del Valle, El Mollar e le \"rovine di Quilmes\".\nI municipi del dipartimento sono:"}
{"id": "2589959", "revid": "729019", "url": "https://it.wikipedia.org/wiki?curid=2589959", "title": "Hawker Henley", "text": "L'Hawker Henley fu un monomotore da traino bersagli biposto prodotto dall'azienda britannica Hawker Aircraft.\nDerivato dal Hawker Hurricane per rispondere alla richiesta di un bombardiere leggero, venne convertito ed utilizzato nel nuovo ruolo dalla RAF durante la Seconda guerra mondiale.\nStoria del progetto.\nNel 1934, l'Air Ministry britannico eman\u00f2 la direttiva P.4/34 nella quale si richiedeva lo sviluppo di un bombardiere leggero utilizzabile anche per compiti di supporto. Nell'impresa si cimentarono la Fairey Aviation Company Limited, la Gloster Aircraft Company e la Hawker, tutte in strettissima concorrenza per poter ottenere le migliori prestazioni possibili.\nSiccome veniva richiesta una modesta capacit\u00e0 di carico ma alte prestazioni, il team di sviluppo della Hawker scelse di concentrare i suoi sforzi nello sviluppo di un aereo di dimensioni simili al caccia Hawker Hurricane la cui fase di progettazione si trovava in uno stato molto avanzato. In questo modo l'azienda poteva risparmiare tempo e soldi riutilizzando soluzioni tecniche e componenti comuni a tutti e due i velivoli. Ne risult\u00f2 l'Henley che inizialmente condivideva i pannelli alari e la coda con l'Hurricane, inoltre entrambi furono equipaggiati con il motore Merlin della Rolls-Royce che offriva il miglior rapporto peso/prestazioni a parit\u00e0 di superficie minima frontale. L'ala dell'Henley era ricoperta di tessuto e si scelse di dotare la coda di un ruotino d'atterraggio retrattile, mentre la cabina del velivolo poteva ospitare due persone, pilota ed osservatore/mitragliere, a differenza dell'Hurricane che era monoposto.\nAnche se la produzione di un prototipo inizi\u00f2 gi\u00e0 nella met\u00e0 del 1935, la produzione non fu avviata fino al 10 marzo del 1937 a causa del grande impegno della casa costruttrice nello sviluppo dell'Hurricane; nel suo primo volo l'Henley fu equipaggiato con il motore Merlin \"F\"; poco dopo la realizzazione del Fairey P.4/34, diretto competitore dell'Henley, il velivolo fu modificato con la sostituzione delle ali, che vennero realizzate in lega leggera ricoperte con metallo, mentre come propulsore venne adottato il Merlin I. Successivi voli di prova confermarono ulteriormente l'eccellenza delle sue prestazioni generali.\nTuttavia, l'Air Ministry decise a quel punto che non aveva pi\u00f9 bisogno di un bombardiere leggero, e l'Henley venne nuovamente riconvertito in un rimorchiatore di bersagli e dotato di un argano ad elica per recuperare il cavo con cui veniva trainata una specie di ancora aerea usata come bersaglio dai piloti che imparavano come ingaggiare aerei nemici.\nLo sviluppo del velivolo venne subappaltato alla Gloster Aircraft Company che, dopo aver portato in volo la versione definitiva da traino il 26 maggio 1938, ne avvi\u00f2 la produzione in serie realizzandone 200 esemplari.\nImpiego operativo.\nLa versione prodotta in serie, denominata Henley III, entr\u00f2 in servizio presso la 1\u00aa, 5\u00aa e 10\u00aa Scuola Bombardieri ed Artiglieri ed anche presso le Scuole di Artiglieria Aerea di Barrow, Millom e Squires Gate. Purtroppo si scopr\u00ec ben presto che, a meno di limitare la velocit\u00e0 dell'aereo al valore inaccettabilmente basso di 355\u00a0km/h (220\u00a0mph), il motore era soggetto ad un tasso di rotture troppo alto. Ci\u00f2 port\u00f2 al ritiro degli Henley da questo ruolo e alla loro riutilizzazione nel traino di grandi falsi bersagli antiaerei. Com'era prevedibile, l'Henley dimostr\u00f2 di essere ancora pi\u00f9 inadeguato in questo ruolo e il numero di guasti al motore and\u00f2 aumentando. Molti velivoli furono persi a causa dello spegnimento del motore senza riuscire a sganciare velocemente i falsi bersagli al traino. Non fu mai trovata una soluzione a questo problema e nel 1942 gli Henley in servizio furono ritirati e sostituiti dal Boulton Paul P.82 Defiant e dal Miles M.25 Martinet costruiti appositamente per questo impiego.Secondo i registri Hawker due esemplari vennero utilizzati come banco prova motore per i motori Rolls-Royce Vulture e Griffon mentre uno venne tropicalizzato."}
{"id": "2589961", "revid": "767487", "url": "https://it.wikipedia.org/wiki?curid=2589961", "title": "Venosti", "text": "I Venosti erano un antico popolo alpino stanziato al sud del Passo di Resia, nell'attuale Val Venosta.\nI \"Venostes\" vennero sottomessi a Roma nel contesto delle campagne di conquista di Augusto della Rezia e dell'arco alpino, condotte dai suoi generali Druso maggiore e Tiberio (il futuro imperatore) contro i popoli alpini tra il 16 e il 15 a.C.\nIl nome dei Venosti \u00e8 ricordato in terza posizione nel Trofeo delle Alpi (\"Tropaeum Alpium\"), monumento romano eretto nel 7-6 a.C. per celebrare la sottomissione delle popolazioni alpine e situato presso la citt\u00e0 francese di La Turbie:"}
{"id": "2589967", "revid": "1516566", "url": "https://it.wikipedia.org/wiki?curid=2589967", "title": "Baratili San Pietro", "text": "Baratili San Pietro (\"Bo\u00e0tiri\" in sardo) \u00e8 un comune italiano di abitanti della provincia di Oristano in Sardegna, nella regione del Campidano di Oristano.\nStoria.\nIl nome del paese \u00e8 di origine preromana. Territorio abitato in epoca fenicia, dipendente da Tharros, nel Medioevo appartenne al Giudicato d'Arborea e fece parte della curatoria del Campidano di Oristano, col solo nome di Baratili. Nel 1410, alla caduta del giudicato, entr\u00f2 a far parte del Marchesato di Oristano, concesso prima ai Cubello e poi a Leonardo Alagon. Alla definitiva sconfitta degli arborensi divenne un feudo aragonese. Nel 1767 fu incorporato nel Marchesato d'Arcais, feudo dei Flores Nurra, ai quali fu riscattato nel 1839 con la soppressione del sistema feudale, per cui divenne un comune amministrato da un sindaco e da un consiglio comunale.\nNel 1864 la denominazione del Comune divenne quella di Baratili San Pietro. Nel 1927 il comune fu soppresso e aggregato a quello di Riola Sardo. Recuper\u00f2 la propria autonomia nel 1945.\nSimboli.\nLo stemma del Comune, concesso dal Presidente della Repubblica il 2 ottobre 2006, si blasona:\nI\u00a0\"fassonis\"\u00a0(\"fascioni\") erano imbarcazioni originarie dei paesi di\u00a0Cabras\u00a0e di\u00a0Santa Giusta, usate anticamente per la pesca lacustre che venivano realizzate con\u00a0\"is fenus\", i fasci di fieno palustre, legati insieme con corde di giunco intrecciate, a formare scafi piatti, lunghi circa 4 m con prua appuntita e poppa tronca.\nIl gonfalone \u00e8 costituito da un drappo di giallo con la bordatura di verde.\nSociet\u00e0.\nLingue e dialetti.\nLa variante del sardo parlata a Baratili San Pietro \u00e8 il campidanese oristanese.\nCultura.\nGastronomia.\nIl paese \u00e8 particolarmente rinomato per un vino bianco da dessert, la \"Vernaccia\", nome del vitigno tipico che domina i paesaggi pianeggianti. Annualmente, nel periodo di agosto, si svolge la tipica sagra, nominata \"sagra della vernaccia\""}
{"id": "2589968", "revid": "767487", "url": "https://it.wikipedia.org/wiki?curid=2589968", "title": "Dipartimento di Taf\u00ed Viejo", "text": "Taf\u00ed Viejo \u00e8 un \"dipartimento\" collocato nel centro-nord della provincia argentina di Tucum\u00e1n, con capitale Taf\u00ed Viejo.\nConfina a nord con il dipartimento di Trancas, a est con i dipartimenti di Burruyac\u00fa e Cruz Alta; a sud con i dipartimenti di Capital, Yerba Buena e Lules; e a ovest con il dipartimento di Taf\u00ed del Valle.\nSecondo il censimento del 2001, su un territorio di 1.210 km\u00b2, la popolazione ammontava a 108.017 abitanti.\nI municipi del dipartimento sono:"}
{"id": "2589977", "revid": "916580", "url": "https://it.wikipedia.org/wiki?curid=2589977", "title": "Le lacrime dell'assassino", "text": "Le lacrime dell'assassino (\"Les larmes de l'assassin\") \u00e8 un romanzo di Anne-Laure Bondoux. Pubblicato in Francia nel 2003, in Italia \u00e8 edito dalle Edizioni San Paolo. Ha ottenuto un notevole successo di pubblico e critica, vincendo il Premio Andersen e il Super Andersen.\nTrama.\nIl libro racconta di Pablo, un bambino che vive nella Terra del Fuoco insieme alla sua famiglia, e Angel, un assassino in fuga dal mondo. L'uomo giunto alla fattoria del ragazzo uccide i genitori, che per\u00f2 non si sono mai curati molto del figlio, ma risparmia Pablo. Giorno dopo giorno si instaura tra i due un rapporto che cambier\u00e0 per sempre l'anima dell'assassino. Pablo inizier\u00e0 a volergli bene e a considerarlo suo padre. Successivamente arriver\u00e0 nella loro casa anche Luis, un uomo finora mantenuto dal padre che ora deve cavarsela da solo, partito dicendo che andava a fare il giro del mondo. I tre poi se ne andranno dalla casa in Patagonia, per andare ad acquistare altri animali. Poi Luis trover\u00e0 una ragazza, Delia, con cui partir\u00e0 per fare il giro del mondo, Luis per\u00f2 denuncer\u00e0 Angel che, diventato buono, fuggir\u00e0, dopo aver chiesto del denaro a Luis per mantenere lui e il bambino. Durante la fuga arrivano alla casa di un boscaiolo, Riccardo, con il quale fanno amicizia. Angel verr\u00e0 poi arrestato e Riccardo verr\u00e0 ucciso per errore dai poliziotti. Pablo verr\u00e0 affidato ad una famiglia. Angel viene processato e giustiziato. Pablo, una volta maggiorenne, torna in Patagonia, e trova cartoline da tutto il mondo inviate da Luis, che poi torna a fargli un'ultima visita. Pablo poi si fidanza con una postina e ha una bambina che decider\u00e0 di chiamare Angelina in onore di Angel."}
{"id": "2589983", "revid": "767487", "url": "https://it.wikipedia.org/wiki?curid=2589983", "title": "Dipartimento di Trancas", "text": "Trancas \u00e8 un \"dipartimento\" collocato nel nord della provincia argentina di Tucum\u00e1n, con capitale Trancas.\nConfina a nord con la provincia di Salta, a est con il dipartimento di Burruyac\u00fa, a sud con il dipartimento di Taf\u00ed Viejo, e a ovest con il dipartimento di Taf\u00ed del Valle.\nSecondo il censimento del 2001, su un territorio di 2.862 km\u00b2, la popolazione ammontava a 15.473 abitanti.\nI municipi del dipartimento sono:"}
{"id": "2589985", "revid": "62221", "url": "https://it.wikipedia.org/wiki?curid=2589985", "title": "Silvicoltura", "text": ""}
{"id": "2589986", "revid": "1437331", "url": "https://it.wikipedia.org/wiki?curid=2589986", "title": "Locusta", "text": "Il termine Locusta si riferisce ad un genere di insetti ortotteri della famiglia Acrididae che comprende una sola specie, la locusta\u00a0comune o \"Locusta migratoria\".\nIl termine generico locusta \u00e8 tuttavia utilizzato anche per indicare altre specie di ortotteri dal comportamento gregario e migratorio tra cui:\nInoltre la parola pu\u00f2 indicare:"}
{"id": "2589998", "revid": "110157", "url": "https://it.wikipedia.org/wiki?curid=2589998", "title": "Dipartimento di Yerba Buena", "text": "Yerba Buena \u00e8 un \"dipartimento\" collocato nel centro della provincia argentina di Tucum\u00e1n, con capitale Yerba Buena.\nConfina a nord con il dipartimento di Taf\u00ed Viejo, a est con il dipartimento di Capital, a sud e a ovest con il dipartimento di Lules.\nSecondo il censimento del 2001, su un territorio di 160 km\u00b2, la popolazione ammontava a 63.707 abitanti.\nI municipi del dipartimento sono:"}
{"id": "2590004", "revid": "62221", "url": "https://it.wikipedia.org/wiki?curid=2590004", "title": "Matricinatura", "text": ""}
{"id": "2590009", "revid": "729019", "url": "https://it.wikipedia.org/wiki?curid=2590009", "title": "Campagna dell'Africa occidentale (1914-1916)", "text": "Campagna del Togoland.\nLa campagna del Togoland fu combattuta nella colonia tedesca del Togoland nell'agosto 1914. Si tratt\u00f2 della prima occupazione di un territorio tedesco durante la prima guerra mondiale, e venne effettuata da truppe francesi ed inglesi.\nAntefatti.\nLa colonia del Togoland venne acquisita nel 1844, unendo possedimenti francesi ed inglesi. Si trattava di una striscia di terra larga 51 chilometri, completamente circondata da territori inglesi e francesi. Nella colonia, allo scoppio della guerra, non erano presenti truppe regolari: la guarnigione era infatti costituita da circa 152 paramilitari, 416 poliziotti locali e 125 guardie di frontiera. Tale forza era completamente sprovvista di armamento pesante, ed era equipaggiata solo con fucili e quattro mitragliatrici. Lo stesso governatore del Togoland non era presente perch\u00e9 in congedo. Al suo posto, vi era il vice, maggiore Von Doering, che cerc\u00f2 di negoziare un accordo per la neutralit\u00e0 della colonia.\nLa campagna alleata non fu il frutto di una pianificazione centralizzata, ma il risultato di un'azione locale piuttosto improvvisata. In Gran Bretagna, infatti, una sottocommissione del Committee of Imperial Defence, riunitasi il 5 agosto, aveva disposto l'esecuzione di un'operazione avente lo scopo di occupare le colonie tedesche sull'Atlantico, in modo da impadronirsi anche delle installazioni radio e portuali. In Togoland, in particolare, vi era la stazione radio di Kamina, la pi\u00f9 importante che aveva la Germania. Per questo scopo era stato previsto l'utilizzo di forze locali comandate da ufficiali britannici. Nello specifico, venne mobilitato il \"Gold Coast Regiment\", il cui comando fu affidato al capitano F.C. Bryant, l'ufficiale pi\u00f9 alto in grado presente. Le operazioni per la mobilitazione dell'unit\u00e0 iniziarono il 31 luglio. Tuttavia, il 4 agosto, i francesi, posti nella parte opposta, si prepararono a mettere in atto il loro piano: si trattava sostanzialmente di un'occupazione del Togoland partendo da est e seguendo la costa. I francesi ignoravano l'esistenza sia di un piano inglese, sia della stazione radio di Kamina.\nLa campagna.\nIl 6 agosto, un contingente di 150 senegalesi ed 8 francesi occup\u00f2 Anecho: si tratt\u00f2 del primo territorio tedesco occupato dalle potenze dell'Intesa durante il conflitto. Lo stesso giorno, Bryant richiese a Doering la resa della colonia. Il comandante tedesco decise quindi di ritirarsi verso nord, ripiegando sulla stazione radio. In pratica, abbandon\u00f2 senza combattere sei delle sette province che costituivano la colonia. Il 9 agosto, con l'accordo francese, Bryant fu autorizzato a marciare su Kamina e tre giorni dopo gli inglesi occuparono Lom\u00e9. Lo stesso giorno ci fu uno scontro a fuoco, il primo in territorio africano. Nella loro avanzata verso nord, gli inglesi non incontrarono una seria resistenza fino al 22 agosto. Quel giorno, giunti presso il ponte ferroviario sul fiume Chra, incontrarono una forte resistenza tedesca. Venne quindi combattuta una breve battaglia, in cui le truppe coloniali britanniche, trovandosi per la prima volta sotto il fuoco delle mitragliatrici, si demoralizzarono e soffrirono il 17% delle perdite. Le perdite tedesche furono piuttosto leggere. Questi ultimi, tuttavia, nella notte, si ritirarono dalle loro postazioni. Tra il 24 ed il 25 agosto i tedeschi distrussero la stazione radio, ed il 25 stesso si arresero alle forze inglesi.\nEpilogo.\nLe perdite dell'Intesa ammontarono a circa 2.000 soldati. Le perdite tedesche invece consistettero in 44 europei morti e 77 feriti, 474 africani morti e 1.110 feriti.\nIn generale, Von Doering oppose una scarsa difesa, forse sopravvalutando la forza del nemico. Infatti, abbandon\u00f2 gran parte della colonia senza combattere, e non ricorse neanche alla distruzione dei ponti per cercare di rallentare l'avanzata nemica. Comunque, nonostante fosse ricorso alla soluzione di arruolare nativi durante la breve campagna, occorre anche precisare che il numero di truppe a sua disposizione fu sempre troppo esiguo anche solo per difendere l'intera posizione di Kamina. Inoltre, il suo comandante militare, capitano Georg Pfahler, venne ucciso in combattimento il 16 agosto.\nAlla fine della guerra, la colonia venne spartita tra Gran Bretagna e Francia. La parte di quest'ultima, negli anni sessanta, divenne indipendente con il nome di Togo. La parte inglese entr\u00f2 invece a far parte del Ghana.\nCampagna del Camerun.\nLa campagna del Camerun venne combattuta nella colonia tedesca del Kamerun, corrispondente grossomodo all'attuale Camerun, tra l'agosto 1914 e il febbraio 1916, e venne effettuara da un contingente alleato di truppe inglesi, francesi e belghe contro la locale guarnigione tedesca.\nAntefatti.\nLa colonia tedesca del Kamerun venne fondata nel luglio 1884, quando una spedizione tedesca prese possesso della costa compresa tra la colonia spagnola del Rio Muni e la colonia inglese della Nigeria; con la firma del trattato che poneva fine alla Seconda crisi marocchina, il territorio della colonia venne ampliato con l'inclusione di una striscia di 100 miglia quadrate al confine con la colonia francese del Gabon.\nAllo scoppio della Prima guerra mondiale, la guarnigione tedesca al comando del maggiore Zimmerman poteva contare su circa 8.000 uomini, di cui 6.500 ascari africani delle Schutztruppe e 1.500 europei, oltre ad alcuni elementi della polizia locale; contro queste truppe gli Alleati misero in campo un contingente che arriv\u00f2 a contare 25.000 uomini, composto da truppe inglesi, francesi (in prevalenza reparti coloniali senegalesi) e belghe, ma nonostante la sproporzione dei numeri i tedeschi, aiutati dal terreno impervio (ricoperto da folte foreste pluviali) e dal clima (caratterizzato da abbondanti piogge tropicali), riuscirono a resistere pi\u00f9 a lungo dei loro connazionali nel Togo.\nLa campagna.\nUn primo attacco contro la colonia venne tentato dai reparti coloniali inglesi: sul finire di agosto, tre colonne di truppe varcarono il confine tra Nigeria e Camerun, ma una combinazione di terreno impervio, sentieri sconnessi e imboscate tedesche ne rallentarono la marcia, fino a provocarne la ritirata.\nUna colonna francese proveniente da Ciad occup\u00f2 Kouss\u00e9ri, nel nord del Camerun, il 25 settembre, mentre un contingente misto francese e belga, scortato da incrociatori inglesi, occup\u00f2 via mare il 27 settembre la citt\u00e0 di Douala, capitale e porto principale della colonia. Le truppe tedesche ripiegarono quindi verso l'interno, attestandosi a difesa della citt\u00e0 di Yaounda (l'odierna Yaound\u00e9); la stagione delle piogge e la pessima organizzazione ritard\u00f2 l'attacco degli alleati, che poterono riprendere l'offensiva solo nel settembre del 1915, quando reparti francesi e inglesi mossero su quattro colonne contro Yaounda, risalendo la ferrovia che collegava la citt\u00e0 a Douala e respingendo numerosi contrattacchi tedeschi. Yaounda cadde il 1\u00ba gennaio 1916, e molti dei soldati tedeschi sopravvissuti (tra cui il maggiore Zimmerman) si ritirarono nel territorio neutrale della colonia spagnola del Rio Muni, dove vennero internati. L'ultimo caposaldo tedesco, situato a Mora nel nord del paese, difeso dagli ascari del capitano von Raben, si arrese agli Alleati il 18 febbraio 1916."}
{"id": "2590015", "revid": "256896", "url": "https://it.wikipedia.org/wiki?curid=2590015", "title": "Parco Regionale Vena del Gesso Romagnola", "text": ""}
{"id": "2590016", "revid": "1448629", "url": "https://it.wikipedia.org/wiki?curid=2590016", "title": "Sami", "text": "I sami (\"s\u00e1mit\" o \"s\u00e1pmela\u0161\" in lingua sami), spesso chiamati erroneamente con l'esoetnonimo lapp\u00f3ni o l\u00e0pponi, sono una popolazione indigena di circa 75.000 persone stanziata nella parte settentrionale della Fennoscandia, in un'area da loro chiamata \"S\u00e1pmi\", che si estende dalla penisola di Kola fino alla Norvegia centrale includendo anche le regioni pi\u00f9 settentrionali della Finlandia e Svezia, nella regione della Lapponia. I sami hanno la loro storia, lingua, cultura, attivit\u00e0 professionali, modo di vivere e identit\u00e0. Il \"S\u00e1pmi\" \u00e8 diviso dalle frontiere di quattro stati: Norvegia (40.000 sami), Svezia (20.000 sami), Finlandia (7.000 sami) e Russia (2.000 sami). Una piccola parte di Sami \u00e8 emigrata tra il XIX e il XX secolo nel nord dell'Islanda e in Alaska.\nEtimologia del nome.\nNon avendo mai avuto uno \"status\" politico indipendente, i nomi dati al popolo sami nelle varie lingue sono stati influenzati dagli stati di cui il \"S\u00e1pmi\" fa parte, principalmente dal finlandese, norvegese e svedese.\nGeneralmente sono conosciuti in italiano come lapponi, sebbene il termine sia ambiguo, dato che pu\u00f2 identificare tutti gli abitanti della Lapponia o della provincia della Lapponia finlandese, a prescindere dall'etnia.\nIl termine deriva, attraverso il latino medievale \"Lappones\", dallo svedese \"Lapp\", che in origine era un termine spregiativo.\nStoria.\nLe prime notizie attendibili ma frammentarie su questo popolo si ritrovano nella \"Storia delle guerre\" di Procopio di Cesarea edito nel 551, seguito dall'\"Inno a Ragnar\" (\"Ragnarsdr\u00e1pa\") composto da Bragi Boddason nel IX secolo. La prima opera in cui si parla estensivamente degli usi e costumi dei popoli nordici \u00e8 l'\"Historia de gentibus septentrionalibus\" pubblicato da Olao Magno a Roma nel 1555.\nNegli antichi documenti ufficiali locali, gli antenati dei sami vennero chiamati \"lapponi\". Un \"lappone\" significava in Finlandia una persona che praticava le cosiddette \"professioni lapponi\", cio\u00e8 l'allevamento di renne, la pesca e la caccia.\nUn tempo i sami erano principalmente allevatori di renne, pescatori e cacciatori nomadi, abitavano in capanne coniche trasportabili chiamate \"kota\", o in tende chiamate \"lavvu\". Il modo di vivere nomade \u00e8 finito negli anni cinquanta.\nCaratteristiche etniche.\nI sami hanno caratteristiche genetiche prevalentemente caucasoidi, ma parlano idiomi della famiglia linguistica uralica; \u00e8 stato ipotizzato dunque che siano frutto di una mescolanza di popolazioni europoidi e mongoloidi, a partire dall'osservazione del minore biondismo e della leggera plica mongolica presente tuttora in molti individui, malgrado il forte mescolamento coi popoli scandinavi avutosi in questi ultimi secoli.\nLingua.\nLe lingue sami appartengono al gruppo linguistico ugro-finnico della famiglia uralica, diffusa nell'Europa settentrionale, Europa orientale e Asia settentrionale, la cui letteratura era una volta esclusivamente orale, sebbene ai giorni nostri molte poesie e canti (lo joik) siano tradotti e pubblicati soprattutto nelle tre lingue sami principali (sami settentrionale, sami di Inari e sami skolt).\nUsi e tradizioni.\nI Lapponi mantengono una forte identit\u00e0 culturale e, pur usufruendo dei servizi che i diversi contesti statali nei quali sono inseriti forniscono loro, hanno evitato, nel corso degli ultimi decenni, di cadere vittime di un processo di totale assimilazione ai modelli svedesi, norvegesi o finlandesi. Solo dopo il secondo conflitto mondiale, del resto, tali governi hanno messo in atto serie politiche di rispetto dell'identit\u00e0 sami, promuovendo per esempio lo studio e l'insegnamento delle lingue native.\nLa loro abitazione tradizionale era costituita o da una tenda portatile, costruita con pelle di renna, oppure da una capanna fissa. Il loro mezzo di trasporto tradizionale era la slitta trainata dalle renne, anche se hanno utilizzato sin dall'antichit\u00e0 gli sci, dei quali \u00e8 stato rintracciato un esemplare datato al 1500 a.C.\nVivono in un ambiente particolarmente inospitale, a causa delle temperature rigide e per l'assenza totale di luce solare durante la stagione invernale, per un periodo che varia da uno a due mesi.\nProcopio di Cesarea narra che i bambini non venivano allattati dalla madre perch\u00e9 alla nascita erano avvolti nelle pelli e appesi a un albero con un pezzo di midollo animale da succhiare, mentre il padre e la madre si allontanavano per andare a caccia.\nLe renne rappresentavano, tradizionalmente, pressoch\u00e9 l'unica risorsa dei sami, visto che da essa ricavavano le pelli per gli abiti e per le dimore, la carne, le bevande, le ossa e le corna per realizzare strumenti e utensili.\nTradizionalmente, i sami trascorrevano l'inverno nelle terre in pianura, trasferendosi nei pascoli montani nei mesi pi\u00f9 caldi.\nReligione.\nLa loro tradizionale forma di religiosit\u00e0 era quella sciamanica. Tra le antiche divinit\u00e0 principali vi \u00e8 la \"Madre-Terra\" che governa le nascite e il Dio del tuono. I sami credono all'esistenza di un'anima che al momento del trapasso, si stacca dal corpo.\nLa figura sacerdotale \u00e8 incarnata dallo sciamano, che effettuava tutta una serie di riti propiziatori per prevedere l'avvenire, utilizzando un tamburo magico. Molti riti propiziatori si riferivano agli animali: quando uno di loro veniva ucciso, un pezzo di carne di ogni parte del corpo veniva inserito in una specie di tomba, per essere seppellito, nella convinzione che la divinit\u00e0, ingraziata dal sacrificio, facesse rivivere l'animale in un altro mondo. I sami credevano nel potere magico dei sogni, interpretandolo come una via di comunicazione con il mondo dei morti.\nI sami contemporanei.\nAl giorno d'oggi, i sami non prevedono al loro interno movimenti richiedenti un'autonomia politica completa. Esistono, per\u00f2 i vari \"parlamenti sami\", fondati in Finlandia nel 1973, in Norvegia nel 1989 e in Svezia nel 1993, i quali difendono i loro interessi e preservano la loro autonomia culturale. Inoltre, dispongono di una propria bandiera e, dal 1986, di un proprio inno.\nAttualmente i sami non sono pi\u00f9 completamente nomadi, bens\u00ec vivono in piccoli paesi, tra i quali annoveriamo Kautokeino, considerata la capitale culturale dei sami, dal momento che il 90% dei suoi abitanti parla la lingua sami. Diverse istituzioni sami sono localizzate in questa citt\u00e0: il teatro \"Beaivv\u00e1\u0161 Sami Theatre\", un centro scolastico comprendente la Sami University College e il Nordic Sami Research Institute.\nAnche Karasjok \u00e8 un importante centro formato da circa 3000 abitanti, sede del parlamento sami norvegese e di altre istituzioni, quali la radio NRK Sami Radio, il museo Sami Collections, i centri culturali Art Centre e Sami Specialist Library, la struttura ospedaliera Specialist Medical Centre."}
{"id": "2590023", "revid": "701660", "url": "https://it.wikipedia.org/wiki?curid=2590023", "title": "Camminata nordica", "text": "La camminata nordica (\"nordic walking\" in inglese, \"sauvak\u00e4vely\" in finlandese, in italiano chiamata anche \"camminata con bastoni\") \u00e8 un tipo di attivit\u00e0 fisica e sportiva che si pratica utilizzando bastoni appositamente studiati, simili a quelli utilizzati nello sci di fondo.\nStoria.\nSebbene i primi bastoni e le relative tecniche di impiego negli esercizi fisici fossero gi\u00e0 state presentate da Exerstrider negli Stati Uniti nel 1988, i loro bastoni non avevano molto in comune con quelli attualmente utilizzati nella camminata nordica. I bastoni erano pesanti e simili ai bastoni alpinistici con un lacciolo semplice (e successivamente senza lacciolo). Nella camminata nordica, basata su varie pubblicazioni e attivit\u00e0 di ricerca, e nell'Exerstriding (uno sport simile, anch'esso svolto con l'ausilio di bastoni) si utilizzano tecniche e attrezzature differenti, ma vengono normalmente confusi e considerati come la stessa cosa, a causa di errate interpretazioni e/o traduzioni.\nTale attivit\u00e0 sportiva non \u00e8 stata ufficialmente riconosciuta come tale fino alla pubblicazione del libro \"\"Sauvak\u00e4vely\" di Marko Kantaneva nel 1997. Il concetto generale della camminata nordica \u00e8 stato sviluppato sulla base dell'allenamento e insegnamento fuori stagione dello sci di fondo. Tale concetto comprende la descrizione degli esercizi, come svolgerli, le motivazioni di carattere anatomico e fisiologico e le specifiche caratteristiche dei bastoni.\nNel primo anno di pubblicazione (1997), i primi bastoni per camminata nordica furono realizzati e distribuiti dalla Exel Oyj. La definizione camminata nordica fu coniata e ottenne il primo riconoscimento internazionale solo nel 1999 grazie a un opuscolo illustrativo della Exel Oyj stessa.\nCaratteristiche e possibili benefici.\nRispetto alla normale camminata, questa richiede l'applicazione di una forza ai bastoni a ogni passo. Ci\u00f2 implica l'uso dell'intero corpo (con maggiore intensit\u00e0) e determina il coinvolgimento di gruppi muscolari del torace, dorsali, tricipiti, bicipiti, spalle, addominali e spinali, assente nella normale camminata. L'attivit\u00e0 pu\u00f2 generare un incremento fino al 46% nel consumo di energia rispetto alla camminata senza bastoni. (ci\u00f2 naturalmente implica che l'utilizzo di tale tecnica di progressione andrebbe momentaneamente sospeso in situazioni particolari che richiedano di ridurre al minimo il consumo energetico, per rischio di ipotermia o altro sopravvenuto inconveniente) \u00c8 stato anche dimostrato l'aumento di resistenza della muscolatura del tronco superiore fino al 38% in sole dodici settimane.\nIl coinvolgimento forzato della muscolatura genera effetti superiori a quanto ottenibile con una normale camminata con gli stessi ritmi, come ad esempio:\nPossibili controindicazioni.\nCome in tutti gli sport il N.W. pu\u00f2 essere sconsigliato a seguito di particolari stati di salute, anche temporanei:\nIn qualsiasi caso di dubbio \u00e8 opportuno in via preventiva rivolgersi ad uno specialista in medicina dello sport per la verifica dei propri parametri\nEventuali danni nell'uso di questa tecnica sono per lo pi\u00f9 riconducibili ad errori nell'esecuzione dei movimenti, soprattutto con approccio da autodidatti e all'impiego di attrezzatura errata, quali bastoncini da trekking o da sci, che potrebbero persino produrre tendiniti e sindrome del tunnel carpale. Anche l'impiego di bastoncini specifici ma col corpo centrale in solo alluminio pu\u00f2 essere nocivo, e causare danni da sovraccarico poich\u00e9 tale materiale trasmette maggiori vibrazioni alle articolazioni, a differenza di quelli in fibra di carbonio e vetro. Non sembra invece applicabile a questo stile di progressione la temuta assuefazione all'appoggio su 4 arti, che invece si pu\u00f2 riscontrare nell'uso continuativo ed eccessivo dei bastoncini nel trekking /escursionismo. Nella camminata nordica infatti i bastoncini sono per il ritmo e la spinta, non per l'appoggio, considerato anche l'ambiente ove \u00e8 consigliato praticarlo.\nAttrezzatura.\nI bastoni per camminata nordica sono pi\u00f9 corti di quelli utilizzati nello sci da fondo. L'uso di bastoni di lunghezza errata pu\u00f2 aumentare lo sforzo sulle articolazioni di ginocchia, anca e schiena, diminuendo l'efficacia della camminata coi bastoni. I bastoni per la camminata nordica sono disponibili in pezzo unico, oppure in due pezzi telescopici. I bastoni per la camminata nordica hanno impugnature con laccioli speciali, una specie di guanto senza dita che permette di trasmettere la spinta attraverso il lacciolo stesso, evitando di dover stringere l'impugnatura e quindi riducendo anche il lavoro delle articolazioni del polso e dei tendini della mano in genere.\nI bastoni per la camminata nordica sono dotati di inserti rimovibili in gomma per impiego su superfici dure e in metallo per impiego su terreno, sabbia, neve e ghiaccio; La maggior parte dei bastoni \u00e8 realizzata in materiali leggeri come alluminio, fibra di carbonio, o materiali compositi. Per\u00f2 per quanto esposto nel paragrafo precedente i bastoncini col corpo centrale in alluminio sono persino sconsigliabili.\nScelta dell'equipaggiamento.\nNella scelta dei bastoni occorre porre particolare attenzione a:\nL'altezza indicativa del bastoncino dovrebbe essere quella per cui, impugnandolo e posizionandolo in posizione verticale di fronte a noi, il gomito forma un angolo di circa 90\u00b0. Da questa misura indicativa, se la persona \u00e8 un principiante o magari si vuole ottenere un lavoro meno intenso dall'attivit\u00e0 allora si pu\u00f2 pensare di abbassare leggermente il bastoncino (fino a 5\u00a0cm in meno). Per chi volesse ottenere invece un lavoro pi\u00f9 intenso e magari utilizzare il nordic walking anche come preparazione sportiva, pu\u00f2 invece alzare il bastoncino (5\u00a0cm o poco pi\u00f9); quest'ultimo caso \u00e8 comunque consigliato per persone che hanno gi\u00e0 un buon grado di allenamento.\nTecnica.\nLa camminata nordica nella sua forma originale utilizza uno stile unico e naturale, basato sul lavoro di Marko.\nLe cadenze di braccia, gambe e corpo sono molto simili a quelle della camminata veloce. Gambe e braccia opposte si alternano ritmicamente, oscillando in avanti e all'indietro. \u00c8 importante imparare correttamente ritmo e cadenza della camminata nordica fin dall'inizio, per raggiungere i risultati desiderati. L'ampiezza del movimento delle braccia in avanti e all'indietro regola l'ampiezza del passo. Un movimento limitato del braccio limita anche il movimento del bacino e di conseguenza la lunghezza del passo. Aumentando la lunghezza del bastone aumentano lo slancio e il movimento di bacino e torso, assicurando un maggiore e pi\u00f9 salutare movimento dell'intero corpo.\nDiffusione.\nLa camminata nordica \u00e8 praticata in circa quaranta paesi in tutto il mondo e stime fatte nel 2007 danno un numero di praticanti nel mondo pari a circa sette milioni e mezzo di persone, ma in costante e rapido aumento. La camminata nordica \u00e8 una delle discipline pi\u00f9 in crescita nel mondo in questo momento.\nL'attivit\u00e0 \u00e8 maggiormente diffusa in Scandinavia e nell'Europa centrale, dove a partire dal 2003 sono stati creati numerosi \"Nordic-Walking-Parks\"\"... dotati di circuiti di difficolt\u00e0 variabile. Peraltro, da un'analisi di mercato condotta in Germania, circa il 69% dei praticanti sono donne.\n. In aggiunta ad ANI, tra le strutture che si occupano della promozione della camminata nordica e della formazione degli istruttori della disciplina in Italia, si sono costituite con il tempo, prima l'ANWI nel 2005, nel 2007 la FINW (Federazione Italiana Nordic Walking) costituita su desiderio delle Associazioni del periodo e dal 2008 la Scuola Italiana Nordic Walking, che ha aiutato notevolmente l'incremento della diffusione e promozione della disciplina in ambito nazionale. Ultima nata nel 2013 la Nordic Walking Academy (NWA).\nDal 2018 \u00e8 istituita la Nordic Walking Sordi Italia (NSWI) che conta circa 4000 membri. Di recente \u00e8 creata anche una sezione per ciechi."}
{"id": "2590034", "revid": "287204", "url": "https://it.wikipedia.org/wiki?curid=2590034", "title": "Luis Belmonte Berm\u00fadez", "text": "Biografia.\nSi discute la data di nascita, compresa tra la fine 1570 e l'inizio 1590. Mentre era ancora molto giovane, si rec\u00f2 in Messico e l'anno seguente in Per\u00f9. Da allora si dedic\u00f2 alla letteratura. Ha ricoperto il ruolo di storico e di segretario del generale Pedro Fern\u00e1ndez de Quir\u00f3s. Egli ha lasciato una \"Historia del descubrimiento de las regiones Austriales hecho por el general Pedro Fern\u00e1ndez de Quir\u00f3s.\" Dopo un ulteriore soggiorno in Messico torn\u00f2 in Spagna nel 1616 e si stabil\u00ec a Siviglia. Nel 1620 \u00e8 a Madrid dove partecipa alla Fiera poetica di San Isidro. Da allora, lascia la poesia e si dedica interamente al dramma. Autore di due poesie epiche: \"La aurora de Cristo\" e \"La Hisp\u00e1lica\", relative alla conquista di Siviglia. Si conservano anche una mezza dozzina di opere teatrali; le pi\u00f9 celebrate sono \"El mayor contrario amigo\" e \"Diablo predicador\". Scritte anonime per le libert\u00e0 di contenuto di cui si facevano portavoce i protagonisti dei drammi, hanno avuto problemi con la censura, diversi anni dopo. Suoi contemporanei videro in essa una celebrazione della vita francescana e la pratica della carit\u00e0, poi intesa come una pi\u00f9 vasta critica anticlericale. In collaborazione con Agust\u00edn Moreto e Mart\u00ednez de Meneses ha scritto \"El rinnegato Valladolid\", una commedia mitologica: \"Il lavoro di Ulisse\" e \"La mejor luna africana\" (quest'ultima insieme anche a Juan V\u00e9lez de Guevara, Luis V\u00e9lez de Guevara, Alfaro, Sigler de Huerta, Jer\u00f3nimo de C\u00e1ncer e Pedro Rosete Ni\u00f1o)."}
{"id": "2590035", "revid": "1702319", "url": "https://it.wikipedia.org/wiki?curid=2590035", "title": "Chiesa della Maina", "text": "La chiesa della Maina, meno conosciuta come Madonna delle Gee, si trova a Vallinfante, in provincia di Macerata, nel comune di Castelsantangelo sul Nera.\n\u00c8 posizionata al termine del paese.\nEtimologia del nome.\nLa parola \"Maina\" viene dal latino \"imago, -is\", infatti al suo interno \u00e8 custodita un'icona della Madonna. Quanto al nome \"Madonna delle Gee\" viene dal tedesco Gebirge, montagna.\nStoria.\nNon si conosce l'esatta data della sua costruzione, ma \u00e8 legata ad una leggenda locale: la chiesa sorgerebbe infatti nel luogo in cui un bambino, minacciato da una piena, fu salvato miracolosamente da un orso, che lo port\u00f2 al sicuro in una grotta.\nDescrizione.\nLa chiesa \u00e8 costituita da un ambiente quadrangolare, a navata unica. All'interno \u00e8 presente un'immagine della Madonna, molto importante per la popolazione locale.\nAltro.\nSecondo una recente interpretazione l'edificio potrebbe far parte, insieme alla Cona di un gruppo di sette o nove chiese la cui disposizione disegnerebbe sulla terra la costellazione della Vergine."}
{"id": "2590037", "revid": "107003427", "url": "https://it.wikipedia.org/wiki?curid=2590037", "title": "HMS Neptune (20)", "text": "L'HMS \"Neptune\" (Pennant number 20), quattordicesima nave da guerra britannica a portare questo nome, \u00e8 stata un incrociatore leggero classe Leander della Royal Navy. Venne impostato nei cantieri di Portsmouth il 24 settembre 1931, varato il 31 gennaio 1933 ed entr\u00f2 in servizio il 12 febbraio 1934.\nServizio.\nAllo scoppio della seconda guerra mondiale il \"Neptune\" si trovava nell'Atlantico meridionale con il 6\u00ba Squadrone Incrociatori. Durante il conflitto la nave oper\u00f2 con un equipaggio composto principalmente da elementi provenienti dalla Divisione Neozelandese della Royal Navy. Nel dicembre 1939 mentre si trovava di pattuglia nell'Atlantico meridionale venne inviata di rinforzo alle navi impegnate nella battaglia del R\u00edo de la Plata senza per\u00f2 riuscire a raggiungerle prima del 17 dicembre giorno dell'autoaffondamento della .\nNel marzo 1940 venne trasferita presso la \"Mediterranean Fleet\" prima con base a Malta e all'ingresso dell'Italia in guerra venne trasferita ad Alessandria d'Egitto. Il 28 giugno partecip\u00f2 allo scontro minore poi conosciuto con il nome di battaglia del Convoglio Espero. Il 9 luglio partecip\u00f2 alla battaglia di Punta Stilo durante la quale venne colpita da un colpo sparato dall'incrociatore che danneggi\u00f2 la catapulta e l'aereo imbarcato, successivamente gettato in mare. Nell'agosto successivo venne trasferita nell'Oceano Indiano con base a Durban e compiti di scorta a convogli. Nel marzo 1941 torn\u00f2 in patria per un raddobbo che la vide in cantiere nei mesi di marzo e aprile.\nAl rientro in servizio nel mese di maggio venne assegnata alla \"Home Fleet\" con base a Scapa Flow. Nel mese di luglio venne trasferita nuovamente nel Mediterraneo a causa delle forti perdite sostenute dalla Royal Navy durante la battaglia di Creta, giungendo ad Alessandria attraverso il canale di Suez. Il 20 luglio trasport\u00f2 a Cipro personale della RAF e dell'esercito per rinforzare la guarnigione dell'isola. Il 27 novembre seguente venne trasferita a Malta insieme all'incrociatore e ai cacciatorpediniere e per rinforzare la Forza K con compiti di attacco ai convogli dell'Asse diretti in Nordafrica.\nIl 17 dicembre partecip\u00f2 alla scorta alla \"Breconshire\" diretta a Malta, mentre la Forza B affrontava la flotta italiana nella prima battaglia della Sirte. Il giorno successivo venne inviata insieme agli incrociatori e e ai cacciatorpediniere , , e venne inviata al largo di Tripoli per intercettare un convoglio italiano. Entrata in un campo minato la \"Neptune\" urt\u00f2 una prima mina, col paramine, dunque senza riportare danni. Mentre andava a marcia indietro per uscire dal campo minato, urt\u00f2 di poppa una seconda mina, che distrusse eliche e timoni lasciandolo alla deriva; urt\u00f2 poi una terza mina che distrusse la prua, e infine una quarta al centro. A quel punto il \"Neptune\" affond\u00f2 capovolgendosi; su 767 uomini a bordo, solo una trentina riusc\u00ec ad abbandonare la nave. Il \"Kandahar\", avvicinatosi per prestare soccorso, urt\u00f2 a sua volta una mina che asport\u00f2 la poppa, e dovette essere abbandonato dall'equipaggio. Le altre unit\u00e0 inglesi si allontanarono e i naufraghi del \"Neptune\" furono lasciati in mare, essendo impossibile avvicinarsi a causa delle mine. Quando cinque giorni dopo giunse sul posto la torpediniera italiana \"Generale Achille Papa\", recuper\u00f2 due soli superstiti, uno dei quali mor\u00ec appena portato a bordo.\nNello stesso campo minato vennero danneggiate anche la \"Penelope\" e l'\"Aurora\" che per\u00f2 riuscirono a tornare a Malta. Il \"Kandahar\" dovette essere successivamente affondato con un siluro dal cacciatorpediniere ."}
{"id": "2590038", "revid": "108740097", "url": "https://it.wikipedia.org/wiki?curid=2590038", "title": "Giovanni Governato", "text": "Fu teorico ed esponente del movimento futurista, nella corrente dei futuristi di sinistra, spesso denominata anarco-futurista, italiana, appartenendo all'avanguardia del tempo con Giacomo Balla, Umberto Boccioni, Fortunato Depero, Gerardo Dottori, Leonardo Dudreville.\nEsord\u00ec, come xilografo, nelle pagine de L'Eroica, rivista fondata a La Spezia nel primo decennio del XX secolo.\nCombattente e decorato durante la prima guerra mondiale, venne imputato, incarcerato e processato per favoreggiamento verso il suo amico Renzo Novatore, poeta ligure antifascista, ucciso dai regi carabinieri a Murta, nel genovese. \nL'accusa si riferiva alla fornitura, realmente avvenuta, di documenti falsi a Novatore, ma fu assolto grazie ad una magistrale difesa durante il processo alla Spezia, condotta da un ottimo avvocato, peraltro iscritto al fascio, Enzo Toracca, suo amico d'infanzia. &lt;br&gt;Durante il processo ricevette la solidariet\u00e0 di Marinetti.\nDalla Spezia si trasfer\u00ec poi a Genova Nervi nel 1930, dove risiedette e lavor\u00f2 fino alla morte.\nArtista dalla varia produzione, nella sua vita ha firmato xilografie, dipinti, disegni, opere ceramiche, incisioni e complessi plastici, tecniche miste di scultura ed assemblaggi di materiale vario."}
{"id": "2590039", "revid": "165193", "url": "https://it.wikipedia.org/wiki?curid=2590039", "title": "Messe di sangue", "text": "Messe di sangue \u00e8 un racconto lungo dell'autore brasiliano Jorge Amado pubblicato nel 1946.\nTrama.\nIl racconto si divide in due parti: nella prima parte si narrano le vicende della famiglia di Jeronimo e Jucundina; mentre la seconda parte narra la storia dei tre figli di Jucundina, i quali decidono di fuggire, abbandonando la vita di mezzadri, in cerca di un destino migliore.\nPrima parte.\nLa famiglia di Jeronimo e Jucundina viene mandata via dalle terre in cui lavoravano come mezzadri da pi\u00f9 di 20 anni. Sapendo di non avere alcuna possibilit\u00e0 di lavoro rimanendo l\u00ec, insieme decidono di intraprendere un viaggio verso San Paolo nella speranza di essere assunti come braccianti per il raccolto del caff\u00e8. Partono, e con loro anche la famiglia del fratello. Sono in tutto tredici: Jeronimo, Jucundina, Zefa la sorella pazza con i figli Agostinho e Marta, i nipoti Noca, Tonho e Ernesto, Jo\u00e1o Pedro e Dinah con la figlia Gertrudes, l'asino Jeremiah e il gatto Marisca.\nViaggiano attraversando la caatinga, zona semi-desertica irta di spinai e roveti, arbusti rinsecchiti, serpenti velenosi e urub\u00f9 (uccelli simili agli avvoltoi). Ma sono soprattutto la siccit\u00e0, la fame e le malattie, tra cui il paludismo, i pericoli maggiori che devono affrontare: la cognata Dinah muore di febbre malarica, mentre Zoca muore per un'infezione; inoltre la fame li spinge a una tale disperazione da portarli a mangiare il gatto Marisca, e alla fine del viaggio muore anche l'asino Jeremiah. \nAgostinho e Gertrudes, cugini di primo grado, si innamorano l'uno dell'altra e decidono di abbandonare il viaggio per lavorare in una fazenda. Raggiungeranno la famiglia a San Paolo solo molto pi\u00f9 tardi, portando con s\u00e9 anche i loro due figlioletti.\nNella caatinga la pazzia di Zefa sembra acuire: blatera frasi da \"fine del mondo\" tutto il tempo e non \u00e8 certo di aiuto. Una notte li abbandona e si avventura da sola nel deserto.\nRaggiungono Juazeiro e con un battello percorrono il Rio San Francisco fino a Pirapora; durante la traversata molti degli emigranti a bordo, provati dal viaggio, muoiono di dissenteria per il pessimo cibo che viene servito; muore anche Ernesto (il nipote di Jucunida). Giungono ad un centro accoglienza che esamina i retirantes e concede loro il permesso di viaggiare in treno gratis fino a San Paolo, ma solo a chi \u00e8 sano. Jeronimo ha contratto la malaria e non ottiene il visto; il medico cerca di concupire la figlia Marta e le offre un lavoro a casa sua con lo scopo di sedurla. Marta, capendo che il medico non avrebbe mai concesso il visto a suo padre Jeronimo, cede alle lusinghe del dottore in cambio del visto. Il gesto di Marta viene per\u00f2 considerato dallo stesso Jeronimo come un disonore e per questo scaccia la figlia, che perdoner\u00e0 solo in punto di morte. Marta \u00e8 costretta al meretricio e si ferma a Pirapora.\nIl resto della famiglia parte per San Paolo. Dai tredici membri che erano all'inizio, ora sono rimasti solo in quattro: Jeronimo, Jucundinha, Jo\u00e1o Pedro e Tonho, l'ultimo nipote di Jucundina.\nSeconda parte.\nQuesta parte \u00e8 divisa a sua volta in tre capitoli, ognuno dei quali dedicati a ciascuno dei tre figli di Jeronimo e Jucundina. Tutti abbandonano la vita di mezzadro per seguire la propria strada.\nJos\u00e8 e Jo\u00e1o.\nI primi due capitoli narrano le vicende dei due fratelli maggiori: Jos\u00e8 e Jo\u00e1o. Jos\u00e8 fugge da casa per aggregarsi ad una banda di \"jagun\u00e7os\", comandata da Luis Arvoredo. Diventa leale a quest'ultimo e prende il nome di Ze Terremoto. Assieme alla banda saccheggia, distrugge villaggi e fattorie, violenta e uccide. Deve, inoltre, proteggere il Beato Estev\u00e1o, ricercato dalla polizia: lui \u00e8 un uomo che percorre la caatinga per dare sollievo ai retirantes che incontra, si circonda di emigranti e pratica funzioni religiose. La polizia ha l'ordine di fermarlo. Con il Beato Estev\u00e1o c'\u00e8 anche Zefa, la sorella pazza di Jucundina, che ora assiste il Beato e per questo viene considerata santa dagli emigranti e dai jagun\u00e7os. \nJo\u00e1o, invece, abbandona la famiglia e si arruola nella polizia, ed \u00e8 proprio tra le file di poliziotti che devono fermare il Beato Estev\u00e1o. Muore in uno scontro a fuoco con Ze Terremoto, suo fratello. In quella occasione la polizia uccide Luis Arvoredo e molti della sua banda, compresi il Beato Estev\u00e1o e Zefa, riuscendo infine a disperdere gli accoliti.\nZe Terremoto sopravvive insieme a pochi jagun\u00e7os. Insieme fuggono nella caatinga e finiscono col formare una nuova banda comandata da lui stesso.\nJuvencio (Nenen).\nJuvencio, il pi\u00f9 giovane dei fratelli, lascia per ultimo la vita contadina e si arruola nell'esercito, all'epoca stanziato a Natal. Si iscrive anche a gruppi di sinistra, illegali a quei tempi. Progettano un colpo di stato militare in tutto il Brasile, che si rivela poi localizzato in pochi luoghi e presto fermato.\nViene arrestato con i compagni e in prigione studia ancor di pi\u00f9 la filosofia comunista.\nTonho (epilogo).\nIl romanzo si conclude con la vita di Tonho, l'ultimo nipote di Jeronimo e Jucundina. Assieme alla zia, Tonho si reca a Rio de Janeiro per andare a trovare Juvencio nella prigione locale. Parlando con il cugino, Tonho resta affascinato dalla filosofia comunista e finir\u00e0 per iscriversi al Partito Comunista, ora diventato legale."}
{"id": "2590041", "revid": "131358", "url": "https://it.wikipedia.org/wiki?curid=2590041", "title": "Stockport County", "text": ""}
{"id": "2590042", "revid": "149485", "url": "https://it.wikipedia.org/wiki?curid=2590042", "title": "Stefano Rubaudo", "text": "Carriera.\nHa iniziato la carriera in vasca come stileliberista; si \u00e8 poi specializzato nel nuoto in acque libere in cui \u00e8 stato campione italiano e ha partecipato ai campionati europei dal 1991 quando, a Terracina, \u00e8 stato il primo nuotatore italiano a diventare campione europeo nel fondo vincendo la gara dei 5\u00a0km davanti a Davide Giacchino. Nel 1994 ai primi Campionati mondiali di nuoto disputati a Roma ha gareggiato nella 25\u00a0km arrivando ottavo, mentre l'anno dopo a Vienna agli europei \u00e8 giunto quinto.\n\u00c8 tornato poi a nuotare la gara dei 5\u00a0km dagli europei di Siviglia del 1997. La sua miglior annata \u00e8 stata il 2002, quando ai campionati europei di Berlino ha vinto la medaglia di bronzo nei 5\u00a0km dietro a Luca Baldini, oro, e Thomas Lurz, argento. Nel settembre dello stesso anno ai campionati mondiali di Sharm el Sheikh dietro al vincitore Baldini ha battuto allo sprint Lurz per la medaglia d'argento. Inoltre ha vinto la medaglia d'oro della 5\u00a0km a squadre assieme a Baldini e Viola Valli.\nNel 2003 ha partecipato ai mondiali di Barcellona finendo sesto nei 5\u00a0km, e l'anno dopo ai suoi ultimi europei a Madrid \u00e8 arrivato ancora terzo nei 5\u00a0km dietro al compagno Fabio Venturini e all'inglese Alan Bircher. Oggi \u00e8 dirigente della Federazione Italiana Nuoto e vicepresidente dell'Olimpic Nuoto Napoli.\nPalmar\u00e8s.\nCampionati italiani.\n2 titoli individuali, cos\u00ec ripartiti:\n\"nd = non disputati\"\n\"questa tabella \u00e8 incompleta\""}
{"id": "2590043", "revid": "767487", "url": "https://it.wikipedia.org/wiki?curid=2590043", "title": "Mark Coyle", "text": "Durante gli anni ottanta, Coyle ha lavorato come tecnico del suono per molte band di Manchester, tra cui gli Stone Roses e Happy Mondays. Coyle \u00e8 stato un amico di Noel Gallagher per molti anni, dopo averlo incontrato quando lavora ancora come roadie per gli Inspiral Carpets verso la fine degli anno '80. Lui e Gallagher hanno anche scritto e registrato musica dance insieme durante questo periodo. Quando Noel \u00e8 entrato nella band del fratello minore Liam, gli Oasis, Coyle \u00e8 stato presentato come tecnico del suono, ruolo che tenne fino al 1995.\nHa inoltre prodotto la maggior parte delle canzoni dell'album di debutto degli Oasis, \"Definitely Maybe\". Si ritir\u00f2 dal lavorare con loro per funzioni di produzione a causa di problemi di udito."}
{"id": "2590047", "revid": "121169893", "url": "https://it.wikipedia.org/wiki?curid=2590047", "title": "Owen Morris", "text": "Ha iniziato a lavorare nel mondo della musica come ingegnere del suono presso lo Studio Spaceward a Cambridge, quando aveva 16 anni. Ha continuato questo mestiere fino al 1994, quando ha iniziato a produrre un album per gli Oasis al termine delle sessioni di \"Definitely Maybe\". Ha continuato a lavorare con Oasis per i loro successivi due album, \"(What's the Story) Morning Glory?\" (1995) e \"Be Here Now\" (1997). Morris appare sulla copertina di \"(What's the Story) Morning Glory?\", con in mano una versione in vinile dell'album. Ha inoltre prodotto l'album \"A Northern Soul\" dei Verve (1995) e l'album \"1977\" degli Ash (1996)."}
{"id": "2590048", "revid": "1652134", "url": "https://it.wikipedia.org/wiki?curid=2590048", "title": "Michele Perriello", "text": "Biografia.\nNacque a San Chirico Nuovo, in provincia di Potenza, il 10 gennaio 1916, figlio di Antonio e Angela Maglietto. Si arruol\u00f2 nel Regio Esercito nel maggio 1937 e nell'ottobre dello stesso anno chiese, ed ottenne, di partire volontario per combattere nella guerra di Spagna in forza al XXVIII Battaglione complementi del 48\u00ba Reggimento fanteria \"Ferrara\". Arrivato nella penisola iberica fu assegnato al 1\u00ba Reggimento della Divisione d'assalto \"Littorio\". Rientr\u00f2 in Italia nel giugno 1939, decorato con una Medaglia d'argento al valor militare, per essere congedato. Il 17 giugno 1940, poco dopo l'entrata in guerra del Regno d'Italia, fu richiamato in servizio attivo, riassegnato al 48\u00ba Reggimento fanteria, venendo promosso caporale maggiore. Nel gennaio 1941 fu trasferito al 62\u00ba Reggimento fanteria \"Sicilia\" della 102\u00aa Divisione motorizzata \"Trento\", venendo promosso sergente ed assegnato al battaglione d'assalto. Nel marzo dello stesso anno part\u00ec per l'Africa Settentrionale Italiana. Cadde in combattimento a Sollum il 16 giugno, mentre faceva fuoco con un cannone anticarro contro dei carri armati britannici. Per onorarne il coraggio in questo frangente fu decorato con la Medaglia d'oro al valor militare alla memoria.\nA Michele Perriello \u00e8 intitolata la via principale del suo paese natale ed il plesso scolastico omnicomprensivo di Cesano."}
{"id": "2590051", "revid": "1632387", "url": "https://it.wikipedia.org/wiki?curid=2590051", "title": "Batteria (strumento musicale)", "text": "La batteria \u00e8 uno strumento musicale composto da tamburi, piatti e altri strumenti a percussione disposti in modo tale che possano essere suonati da un solo musicista, detto batterista.\nI tamburi che compongono una batteria sono: la cassa (comandata generalmente dal piede destro), il rullante, due tom uno pi\u00f9 acuto e un altro grave, e uno o pi\u00f9 timpani (sebbene diversi dai timpani dell'orchestra sinfonica).\nI piatti che possono essere annessi a una batteria sono: ride, hi-hat detto anche \"charleston\" (il pedale apre e chiude i due piatti), crash, china. Esiste una vasta gamma di modelli di piatti ognuno disponibile in vari diametri, spessori, profili e forme per poter personalizzare il suono del musicista e della musica che si vuole eseguire.\nStoria.\nLe origini dello strumento risalgono alla seconda met\u00e0 del XIX secolo, negli Stati Uniti, sebbene i tamburi singoli abbiano radici ben pi\u00f9 antiche. La genesi avviene con la fusione di vari componenti percussivi durante le esibizioni bandistiche fino a formare una \"batteria\" di tamburi molto simile a quelle odierne. Fin dal jazz del 1920 la batteria \u00e8 stato uno strumento fondamentale della musica popolare, coniugato o sostituito in seguito dalla drum machine, soprattutto nella musica elettronica, ma nato in ambito jazz. L'attuale batteria nasce da problemi di spazio; infatti in principio, lungo le strade di New Orleans (Louisiana), c'erano enormi bande che suonavano per strada, in corteo, ed ogni elemento dell'attuale batteria era suonato da una singola persona, come nelle fanfare militari odierne. In seguito le esibizioni si spostarono dalle strade ai locali, ed era impossibile ospitare sul palco cinque/sei musicisti che si dedicassero alle percussioni; quindi si fuse la grancassa con il rullante militare. A questa batteria primordiale vennero in seguito aggiunti i piatti, allo scopo di creare un suono acuto che si contrapponesse al suono grave dei tamburi. In seguito ogni etnia presente in America diede il suo contributo, come i cinesi, che importarono i tom, tamburi di diametro piccolo (compreso tra 8 e 14 pollici, ossia tra 20 e 36\u00a0cm) e i turchi, che perfezionarono la produzione dei piatti adoperando il loro modo di fondere e martellare il rame e l'ottone. In principio la grancassa era suonata con il piede, come suggerisce anche il vecchio nome inglese \"kick drum\" (tamburo a calcio), sebbene oggi sia sempre suonata con il pedale per cassa.\nFabbricazione dei tamburi per batteria.\nI fusti sono cilindri cavi che vengono usati per realizzare il tamburo.\nIl materiale utilizzato maggiormente per la costruzione dei fusti \u00e8 il legno: acero, betulla, quercia, mogano, tiglio, bubinga, afrormosia, noce, pioppo, amazouk\u00e8 (Ovangkol), faggio, bamboo, eucalipto (in inglese \"jarrah\"); molti nomi dell'artigianato offrono comunque un largo assortimento di legni locali o esotici da utilizzare al posto di quelli pi\u00f9 blasonati. Il componente principe della batteria, il rullante, pu\u00f2 anche essere costruito in metallo (bronzo, acciaio, alluminio, ottone, rame, ma esistono anche rari rullanti in titanio). Pi\u00f9 rare le batterie costruite in plexiglas (acrilico trasparente e/o colorato, come le Ludwig Vistalite drums, oggi le Fibes) e quelle in metallo (la Paiste, nota azienda produttrice di piatti, ne ha costruita una per Danny Carey dei Tool).\nEsistono vari tipi di realizzazione e di lavorazione dei fusti; la differenza di realizzazione ha anche delle conseguenze sul suono del tamburo stesso. Le tipologie di realizzazione principali sono le seguenti:\nIl suono della batteria.\nIl suono del tamburo dipende dallo spessore e dalla lunghezza del fusto, nonch\u00e9 dal materiale con cui \u00e8 realizzato. Qui si analizza il suono della batteria con fusti in legno.\nLa lunghezza del fusto influisce prevalentemente sulla velocit\u00e0 di risposta del tamburo, cio\u00e8 sulla durata della nota prodotta, ma a parit\u00e0 di diametro influenza pesantemente anche l'intonazione del tamburo stesso.\nQuesta distinzione non \u00e8 netta ed ogni parametro \u00e8 influenzato in parte dagli altri.\nQuindi:\nInoltre il fusto spesso \u00e8 molto pi\u00f9 sensibile di quello sottile al cambio di pelli diverse, poich\u00e9 il contributo al suono globale di un fusto spesso \u00e8 minore e contribuisce solo a fare da amplificatore alle pelli.\nAl contrario un fusto sottile genera meno differenze di suono tra una pelle e l'altra poich\u00e9 reagisce subito alla vibrazione del colpo, facendo dominare il proprio suono su quello della pelle.\nDurante l'emissione del suono l'energia data dal colpo si disperde e viene consumata dal tamburo in vibrazioni. Le vibrazioni iniziali dopo il colpo sono pi\u00f9 intense, l'energia si disperde sulla pelle e sul fusto dopo la prima oscillazione e l'energia residua viene utilizzata nella successiva. Questo fenomeno \u00e8 reiterato dal tamburo fino al completo esaurimento dell'energia data dal colpo. La pelle del tamburo e il fusto sono i mezzi che generano la vibrazione ed impiegano completamente l'energia data dal colpo e trasferita al tamburo.\nDurante l'emissione sonora si percepisce spesso, oltre alla discesa del volume fino ad esaurimento, anche una discesa di altezza del suono del tamburo. Il motivo \u00e8 il seguente: l'energia data al momento della percussione \u00e8 alta durante la prima oscillazione, nella quale la pelle si tende molto; dunque la prima oscillazione produrr\u00e0 un suono elevato. Dopo la prima oscillazione la pelle ne eseguir\u00e0 un'altra con minore energia, dunque la pelle si tender\u00e0 un po' meno. Via via che l'energia si disperde anche la pelle si tender\u00e0 via via di meno in maniera proporzionale, dunque tendendosi meno produrr\u00e0 note via via pi\u00f9 basse fino ad arrivare alla tensione zero che \u00e8 quella di accordatura. In sostanza sul tamburo c'\u00e8 una combinazione di un suono di tipo impulsivo (il colpo), ed un suono di tipo armonico (la coda, cio\u00e8 la nota che si ascolta). L'ampiezza dell'impulso iniziale sar\u00e0 anche l'ampiezza della prima oscillazione, dunque il suono \u00e8 elevato sia in ampiezza sia in frequenza. L'assorbimento di energia da parte del tamburo (pelle e fusto) determina un abbassamento di frequenza e di ampiezza del suono prodotto. La legge di decadimento dell'ampiezza ha un andamento di tipo esponenziale negativo.\nLa teoria \u00e8 la stessa della vibrazione della corda di chitarra, ma le pelli per tamburo, essendo nella maggior parte di diametro inferiore alla lunghezza di una corda di chitarra, fanno s\u00ec che il fenomeno dell'abbassamento di altezza sia percepibile all'orecchio umano. Infatti, nelle pelli di grandi dimensioni (grancassa da 24\", grancasse orchestrali), come nelle corde di chitarra, questo fenomeno non si avverte ma \u00e8 comunque presente. Le corde di chitarra inoltre sono molto meno elastiche delle pelli, per cui nella chitarra il fenomeno di abbassamento di tono di fatto non \u00e8 percepibile all'orecchio.\nInfatti, il motivo per cui tutte le case produttrici di tamburi hanno adottato lo stratagemma di ancorare il tom alla batteria senza forare il tamburo \u00e8 proprio per fare in modo che l'energia del colpo non si disperda sull'asta reggitom, ma venga impiegata quanto pi\u00f9 possibile in emissione sonora e quindi si disperda solo sul tamburo.\nLe caratteristiche sonore vengono influenzate anche da come lo strato di legno \u00e8 stato realizzato, se con le venature orizzontali o verticali. Nel caso di venatura verticale, \u00e8 ben percepibile una discesa tonale della nota fondamentale, cio\u00e8 il suono emesso senza produzione di armoniche, durante l'emissione stessa, poich\u00e9 il suono si propaga pi\u00f9 regolarmente attraverso esse, generando poco disturbo. Nel caso di venatura orizzontale (tipico dei rullanti), l'onda sonora si rifrange, cio\u00e8 viene in qualche modo \"disturbata\" dalle venature, quindi si ottiene una produzione pi\u00f9 elevata di armoniche che nel caso di venature verticali. Anche nel caso di venatura orizzontale c'\u00e8 una discesa tonale naturalmente, ma \u00e8 meno percepibile all'orecchio a causa della alta rifrazione del suono interna al fusto, che genera un disturbo pi\u00f9 importante. Solo alcune case costruttrici di tamburi ad oggi specificano la disposizione dei legni nei tamburi, ma in generale non \u00e8 possibile conoscere con anticipo questa caratteristica.\nI marchi pi\u00f9 celebri sono Gretsch, Slingerland, Rogers, Ludwig, Sonor, Premier, Hayman, Yamaha,Tama, Pearl, Drum Workshop, Mapex, \n Hollywood- Meazzi- Hipercussion. Le marche pi\u00f9 antiche e adoperate pi\u00f9 spesso dai grandi batteristi dell'epoca jazz sono Gretsch, Slingerland, Rogers e Ludwig. Quest'ultima marca \u00e8 molto famosa anche per essere stata, in un'epoca successiva, assai utilizzata in ambito pop e rock, in particolare era la batteria principale di Ringo Starr, batterista dei The Beatles.\nLa sordina.\nLa sordina \u00e8 un accessorio che serve per attenuare e/o ridurre le vibrazioni del tamburo, si applica sulla pelle battente. Nella batteria moderna si usa di solito sulla grancassa, talvolta anche sul timpano e sui tom di diametro grande (16\" 18\"), talvolta sul rullante. L'uso della sordina \u00e8 indispensabile quando si vuole ottenere dal tamburo un suono risonante ma di breve durata, infatti la risonanza del tamburo fa s\u00ec che il suono sia lungo e profondo.\nEsistono vari tipi di sordine, molto usate sono quelle \"clip\", che si agganciano sul bordo del tamburo e se ne regola la pressione sulla pelle tramite una vite, ma le pi\u00f9 usate in assoluto sono artigianali, nel senso che ogni batterista ne assembla di proprie, pi\u00f9 che acquistarle. Nastro isolante, strisce di feltro o addirittura fazzoletti sono le scelte \"artigianali\" pi\u00f9 gettonate; da qualche anno sono state lanciate sul mercato le cosiddette \"moon-gel\", gelatine sintetiche che fungono alla stessa guisa del nastro isolante ma con una certa facilit\u00e0 d'utilizzo e rimozione.\nPi\u00f9 \u00e8 alta la pressione della sordina sulla pelle pi\u00f9 il suono del tamburo sar\u00e0 smorzato, quindi di breve durata. Infine \u00e8 necessario dire che\nl'uso della sordina \u00e8 \"l'ultima spiaggia\" per ottenere un buon suono sia dal vivo ma soprattutto in studio: nulla sostituisce una buona accordatura della batteria, e un buon fonico.\nNegli anni 1970-80 si usava a volte la sordinatura dei piatti, soprattutto del ride: strascichi di questa pratica sono portati avanti da un nugolo di batteristi jazz, anche se in realt\u00e0 molti altri ne fanno ancora uso per adattare i propri piatti a certe infauste condizioni ambientali - piccoli locali con acustiche particolari.\nL'idea che sta alla base della sordinatura \u00e8 la seguente: pi\u00f9 la sordina \u00e8 vicina al punto in cui si esegue il colpo pi\u00f9 il suono sar\u00e0 smorzato; pi\u00f9 la sordina fa pressione sulla pelle, pi\u00f9 il suono \u00e8 smorzato.\nSegue una tecnica molto usata per la sordinatura della batteria, per comunicarne meglio la posizione la batteria \u00e8 vista dal punto di vista di un batterista che vi \u00e8 seduto dietro.\nLa sordina in genere \u00e8 applicata nel punto pi\u00f9 distante dall'area del tamburo in cui si eseguono i colpi. Le due zone pi\u00f9 usate sono il bordo superiore della pelle battente del tamburo (ore 12) oppure il bordo destro (ore 3) o sinistro (ore 9). La seconda si usa in genere a ore 3 se il rullante \u00e8 suonato con la mano sinistra, a ore 9 se il rullante \u00e8 suonato con la mano destra.\nLa sordinatura della grancassa \u00e8 piuttosto importante per gestire in maniera ottimale il suono della grancassa. Poich\u00e9 per la grancassa non si usa ottenere delle risonanze ma solo un leggero corpo della risposta all'impulso dato dal colpo, la grancassa dovrebbe essere sordinata all'esterno come gli altri tamburi, ma date le sue grandi dimensioni, spesso si usa la sordinatura interna. Esistono sordine regolabili esterne a clip, ma in genere si usano sordine fisse interne. La sordina interna per grancassa \u00e8 di buona qualit\u00e0 se riesce ad attenuare le vibrazioni della pelle battente e risonante della grancassa occupando il minor volume possibile all'interno tamburo. Una buona sordina interna per grancassa deve essere a doppia \"T\" , cio\u00e8 con i due bordi della doppia \"T\" a contatto con le pelli battente e risonante e il corpo centrale che li tiene fermi e bene aderenti alle suddette pelli. La sordina interna \u00e8 piazzata nella parte inferiore della grancassa (ore 6). Spesso, per ovviare in modo semplice ed economico ad una sordina professionale si pu\u00f2 inserire nella grancassa una coperta, un cuscino o strati di gommapiuma, che toccher\u00e0 entrambe le pelli come una sordina vera. In genere questa \u00e8 la \"sordinatura\" pi\u00f9 utilizzata dai batteristi.\nPer quanto riguarda la sordina esterna, essa \u00e8 usata di solito per la musica jazz. Nella grancassa per il jazz spesso si usa ottenere delle risonanze pi\u00f9 elevate che nella grancassa per il pop/rock, dunque per rendere risonante il suono senza che sia troppo prolungato si usa la sordina esterna sulla pelle battente: la pelle risonante \u00e8 lasciata libera. La sordina esterna sulla pelle battente \u00e8 messa di solito a ore 2 Per fare in modo che non si smorzino troppo le vibrazioni della pelle battente. Oppure nel caso della sordinatura per grancassa per il jazz si usa inserire la sordina tra il pedale per la grancassa e la pelle battente.\nConfigurazione dello strumento.\nLa batteria \u00e8 uno strumento musicale altamente configurabile e personalizzabile perch\u00e9 \u00e8 composto da una \"batteria\" di tamburi tutti innestabili e intercambiabili, con la possibilit\u00e0 di inserire nel proprio set altre percussioni a seconda dei suoni che si vogliono ottenere. Seguono alcuni esempi di configurazioni.\nLe bacchette.\nI batteristi solitamente suonano con le bacchette, ma possono usare anche strumenti diversi come le spazzole, le mani, i \"rod\" (bacchette composte da fasci di legno) e i \"mallet\" (battenti).\nLe tipologie di bacchette in commercio sono varie, spesso alcuni modelli esistono solo per alcune case costruttrici. Sono realizzate principalmente in legno di hickory, ma ne esistono modelli fabbricati con altri materiali quali carbonio e plastica. La punta delle bacchette pu\u00f2 essere di varia forma: ovoidale (la pi\u00f9 comune), sferica, cilindrica, conica; il materiale con cui \u00e8 realizzata la punta pu\u00f2 essere legno, plastica o metallo. Importante anche il bilanciamento delle bacchette che pu\u00f2 essere in testa, al centro o in coda.\nIl modello delle bacchette \u00e8 descritto da una sigla, composta da un numero e da una lettera. La lunghezza \u00e8 standard, circa 40 centimetri, dipende anche dalla casa costruttrice la quale pu\u00f2 realizzarne dei modelli leggermente (1\u00a0cm circa) pi\u00f9 lunghe o pi\u00f9 corte.\nLe pelli.\nLa \"pelle\" \u00e8 la membrana del tamburo che viene fatta vibrare percuotendola e che in tal modo produce il suono. Il materiale pi\u00f9 usato per la costruzione delle pelli \u00e8 un materiale sintetico progettato ad hoc (mylar), e prodotto in uno o pi\u00f9 strati. In alcuni casi il materiale \u00e8 un singolo strato di pelle naturale, teso da un anello di metallo per consentirne il montaggio sul fusto del tamburo e permetterne l'accordatura. La scelta dei materiali delle pelli dipende dal tipo di tamburo da suonare e dal tipo di suono che si vuole ottenere. Per quanto riguarda le pelli per batteria si usano per lo pi\u00f9 le suddette pelli sintetiche, eccezion fatta per alcuni modelli di tamburo che hanno avuto minore diffusione (es. Remo \"mondo\").\nLe pelli per batteria si distinguono in:\nNegli anni settanta alcuni batteristi usavano batterie senza pelli risonanti ed esistevano dei modelli di batterie che non ne prevedevano affatto l'alloggiamento. Ci\u00f2 \u00e8 dovuto al fatto che la risposta impulsiva del tamburo \u00e8 pi\u00f9 limpida senza pelle risonante, ma si perde tutta la risonanza del fusto e la bellezza del suono del legno, minando anche l'espressivit\u00e0 dell'artista. Tali batterie venivano usate prevalentemente in concerti dal vivo a causa della scarsa qualit\u00e0 media dei microfoni per la ripresa live. Oggi con l'avanzare della tecnologia e quindi della qualit\u00e0 dei microfoni non si usano pi\u00f9 queste batterie o tecniche di ripresa microfonica, in quanto le procedure di amplificazione degli strumenti si sono standardizzate, e non ci sono pi\u00f9 grossi problemi di amplificazione dello strumento acustico.\nA seconda del tipo di pelle usata viene messo in evidenza un aspetto timbrico del suono del tamburo piuttosto che un altro:\nAccordatura della batteria.\nAnche la batteria \u00e8 uno strumento che necessita di essere accordato. L'accordatura \u00e8 un procedimento che serve per portare il tamburo, attraverso la tensione delle due pelli battente e risonante, ad avere un suono il pi\u00f9 risonante possibile o di pi\u00f9 elevato volume possibile. All'interno di questa definizione generale ogni batterista pu\u00f2 trovare il proprio suono tendendo pi\u00f9 o meno le pelli fino a raggiungere un suono che incontri il proprio gusto personale (soprattutto il rullante), per i vari pezzi di una batteria esiste un'accordatura a seconda del genere musicale che si suona. Gli aspetti fondamentali per l'accordatura sono molteplici e il suono dipender\u00e0 poi dalla combinazione di molti fattori: grandezza del tamburo, tipo di pelle battente (quella che si percuote) e risonante (quella inferiore) e la tensione delle chiavette d'accordatura. Fatta eccezione del rullante e della grancassa che vengono accordati in modo indipendente in virt\u00f9 del suono specifico che si vuole ottenere, gli altri tamburi, di norma si accordano con intervalli di terze, di terze minori o di quarte. Le pelli risonanti vengono accordate, diversamente dalla pelle battente.Variare questi parametri dar\u00e0 un suono di minore o di maggiore durata (sustain). Ogni tamburo ha una sua specifica tonalit\u00e0 e accordatura dove offre la massima resa sonora e armonica. In ogni caso \u00e8 consigliabile accordare la pelle risonante sulla stessa nota della battente onde evitare sovratoni acuti nel caso della pelle risonante pi\u00f9 tesa della battente e sovratoni pi\u00f9 gravi con la risonante pi\u00f9 lenta della battente.\nLa batteria in Italia.\nLa batteria fa le sue prime apparizioni in Italia dagli anni trenta. Ma \u00e8 specialmente nel dopoguerra con le grandi band americane e batteristi come Gene Krupa e Buddy Rich, che la batteria viene riconosciuta anche in Italia come strumento singolo, indispensabile nella musica commerciale e degno di studi accademici.\nDa alcuni anni in Italia si sono aperti, nei Conservatori, corsi di jazz di I e II livello (con vero e proprio diploma di conservatorio) nei quali \u00e8 previsto lo studio della batteria."}
{"id": "2590053", "revid": "125429261", "url": "https://it.wikipedia.org/wiki?curid=2590053", "title": "Taschen", "text": "Taschen \u00e8 una casa editrice tedesca di libri d'arte, fondata nel 1980 a Colonia da Benedikt Taschen.\nAttivit\u00e0.\nInizi\u00f2 la sua attivit\u00e0 come \"Taschen Comics\", pubblicando la grande collezione di comics del fondatore. Taschen ha avuto un ruolo considerevole nel rendere accessibili al pubblico dei grandi circuiti librari certe manifestazioni meno visibili dell'arte, incluse raffigurazioni feticiste, arte queer, immagini d'erotismo d'epoca, pornografia e riviste per adulti (inclusi libri a pi\u00f9 mani con il magazine \"Playboy\"). Taschen ha contribuito a portare queste forme di arte alla fruizione di un pubblico pi\u00f9 ampio, pubblicando questi volumi potenzialmente controversi parallelamente alle pi\u00f9 convenzionali ristampe di comics, fotografia artistica, pittura, \"design\", moda, storia della pubblicit\u00e0, cinema, e architettura.\nLe sue pubblicazioni sono disponibili in una variet\u00e0 di formati, dai voluminosi tomi che trattano in dettaglio l'opera omnia di Leonardo Da Vinci, a libri sorprendentemente insoliti di medio taglio, fino alla collana editoriale \"Icons\", con i suoi volumetti \"flexicover\" che sintetizzano i temi pi\u00f9 disparati, dalle vecchie pubblicit\u00e0 di Las Vegas fino al nudo maschile. La Taschen ha anche prodotto calendari, agende, e cartoline di soggetti popolari.\nLa mission esplicita della casa editrice \u00e8 quella di pubblicare libri d'arte innovativi, splendidamente concepiti, a prezzi accessibili. La collana \"Icons\", ad esempio, pubblica molti nuovi volumi all'anno che, con un prezzo di circa 10 dollari, sono a buon mercato nell'ambito della pubblicazione di collezioni d'arte. Dello stesso stile \u00e8 la collana \"Taschen Basic Architecture\", che comprende alcuni dei pi\u00f9 eminenti architetti della storia, come Frank Lloyd Wright. Un'altra serie popolare \u00e8 la \"Taschen Basic Art\", che annovera circa 80 volumi, ciascuno dedicato a un diverso artista, spaziando da personaggi come Michelangelo fino ad artisti pi\u00f9 recenti come Norman Rockwell.\nHa inoltre pubblicato il secondo tra i libri pi\u00f9 costosi nella storia dell'editoria: il volume \"GOAT (Greatest of All Time)\", un tributo a Muhammad Ali, di 700 pagine e un prezzo di 12.500 dollari, che lo \"Spiegel\" ha definito \u00abla cosa pi\u00f9 grande, ponderosa, brillante mai pubblicata nella storia del mondo civilizzato\u00bb. Ha anche pubblicato la retrospettiva di Helmut Newton, \"Sumo\", da 1.500 dollari, e il volume \"Araki\" in edizione limitata da 2.500 dollari.\nLibrerie.\nNegozi della catena di librerie Taschen sono presenti "}
{"id": "2590054", "revid": "1776051", "url": "https://it.wikipedia.org/wiki?curid=2590054", "title": "Akonadi", "text": "Akonadi \u00e8 un servizio di archiviazione per i dati e i metadati PIM sviluppato dalla comunit\u00e0 KDE. Bench\u00e9 sia stato progettato per essere usato in qualsiasi ambiente desktop, Akonadi \u00e8 uno dei \"pilastri\" su cui si fonda la versione 4 di KDE (KDE SC 4). Il servizio \u00e8 estensibile e attualmente fornisce lettura, scrittura e accesso in interrogazione.\nCaratteristiche.\nAkonadi fornisce un unico strumento di identificazione e recupero di informazioni PIM per il desktop. Il servizio funziona come un archivio estensibile di dati per tutte le applicazioni KDE PIM. Nella versione 3 di KDE ciascuna applicazione KDE PIM utilizzava un proprio metodo di salvataggio e gestione dei dati, questo condusse a diverse implementazioni di quello che in realt\u00e0 \u00e8 essenzialmente lo stesso servizio.\nOltre al salvataggio dei dati, Akonadi fornisce altre funzionalit\u00e0 quali la ricerca e la libreria (cache) per un semplice accesso e notifica dei dati cambiati.\nAkonadi comunica con i server per ricevere e trasferire dati attraverso una \"API\" specializzata. I dati quindi possono essere recuperati da Akonadi attraverso un il model-view-controller, progettato per raccogliere dati specifici (messaggi di posta, calendario, contatti, ecc). L'applicazione stessa \u00e8 costituita di \"visori\" ed \"editori\" per mostrare le informazioni all'utente e permettergli di inserirne di nuove. Akonadi inoltre fornisce supporto per i metadati creati dalle applicazioni.\nSiccome Akonadi si occupa di archiviare e recuperare i dati, tipicamente la parte pi\u00f9 complessa nella creazione di un'applicazione PIM, lo sviluppo di applicazioni di questo genere diventa molto pi\u00f9 semplice. A tal proposito, la squadra di sviluppo di Mailody ha dimostrato come un lettore di posta elettronica possa essere creato in soli dieci minuti usando Akonadi."}
{"id": "2590055", "revid": "767487", "url": "https://it.wikipedia.org/wiki?curid=2590055", "title": "Lactobacillales", "text": "I Lactobacillales sono un ordine di batteri Gram-positivi appartenenti alla classe dei Bacilli. Ampiamente diffusi in natura, si trovano infatti nel suolo, nell'acqua, nelle piante e negli animali, sono largamente utilizzati nei processi fermentativi per la produzione di derivati del latte quali yogurt, formaggio, burro, latticello, K\u00e9fir e Kumis.\nIntervengono anche nella fermentazione malolattica nella produzione del vino."}
{"id": "2590057", "revid": "122687275", "url": "https://it.wikipedia.org/wiki?curid=2590057", "title": "Mario Faccioli", "text": "Viene riconosciuto come il primo pilota italiano che comp\u00ec un volo su un aeroplano progettato e costruito interamente in Italia dal padre l'ingegnere Aristide Faccioli. Il volo, che si svolse sui prati di Venaria Reale il 13 gennaio 1909, fu di alcune centinaia di metri e si concluse con un brutto atterraggio da cui Faccioli esce ferito ma vivo.\nNel 15 ottobre 1910 ottiene il brevetto di pilota numero 21 in Italia su un aereo progettato sempre dal padre, un biplano denominato \"Faccioli n\u00b0 4 \". Fu il primo brevetto conseguito su un aereo completamente italiano per progettazione e fabbricazione.\nMor\u00ec in un incidente di volo nel marzo 1915."}
{"id": "2590062", "revid": "729019", "url": "https://it.wikipedia.org/wiki?curid=2590062", "title": "Coppa del Mondo di combinata nordica 2004", "text": "La Coppa del Mondo di combinata nordica 2004, ventunesima edizione della manifestazione organizzata dalla Federazione Internazionale Sci, ebbe inizio il 29 novembre 2003 a Kuusamo, in Finlandia, e si concluse il 6 marzo 2004 a Lahti, ancora in Finlandia.\nFurono disputate 20 delle 22 gare previste, in 13 diverse localit\u00e0: 9 individuali Gundersen, 8 sprint, 2 a partenza in linea, 1 a squadre; 7 gare si svolsero su trampolino normale, 13 su trampolino lungo.\nIl finlandese Hannu Manninen si aggiudic\u00f2 sia la coppa di cristallo, il trofeo assegnato al vincitore della classifica generale, sia la Coppa di sprint; lo statunitense Todd Lodwick vinse il Warsteiner Grand Prix. Ronny Ackermann era il detentore uscente della Coppa generale.\nRisultati.\nLegenda:\nIN = individuale Gundersen\nSP = sprint\nMS = partenza in linea\nT = gara a squadre\nNH = trampolino normale\nLH = trampolino lungo"}
{"id": "2590066", "revid": "1452073", "url": "https://it.wikipedia.org/wiki?curid=2590066", "title": "Lactobacillaceae", "text": "Lactobacillaceae \u00e8 una famiglia di batteri gram-positivi appartenenti all'ordine delle Lactobacillales.\nSono batteri anaerobi che per anaerobiosi inducono la fermentazione del glucosio, trasformandolo in acido lattico.\nQuesti batteri non possiedono catalasi, di conseguenza utilizzano una perossidasi per svolgere la normale azione di detossificazione cellulare nei confronti dell'acqua ossigenata prodotta al loro interno.\nSi incontrano regolarmente nella mucosa intestinale degli esseri umani e degli animali, negli alimenti e nei derivati caseari e nei succhi di frutta fermentati.\nAlcune specie sono altamente patogene."}
{"id": "2590071", "revid": "131358", "url": "https://it.wikipedia.org/wiki?curid=2590071", "title": "Cuoiopelli", "text": ""}
{"id": "2590073", "revid": "298229", "url": "https://it.wikipedia.org/wiki?curid=2590073", "title": "Campionato africano di pallavolo maschile 2009", "text": "Il XVII campionato africano di pallavolo maschile si \u00e8 svolto dal 27 settembre al 4 ottobre 2009 a T\u00e9touan, in Marocco. Al torneo hanno partecipato 9 squadre nazionali africane e la vittoria finale \u00e8 andata per la quinta volta, la terza consecutiva, all'Egitto.\nPodio.\nCampione.\nEgitto(Quinto titolo)\nSecondo posto.\nAlgeria\nTerzo posto.\nCamerun"}
{"id": "2590074", "revid": "399", "url": "https://it.wikipedia.org/wiki?curid=2590074", "title": "Babylon", "text": ""}
{"id": "2590077", "revid": "287204", "url": "https://it.wikipedia.org/wiki?curid=2590077", "title": "Babylon (album)", "text": ""}
{"id": "2590078", "revid": "287204", "url": "https://it.wikipedia.org/wiki?curid=2590078", "title": "Babylon (film)", "text": ""}
{"id": "2590083", "revid": "466539", "url": "https://it.wikipedia.org/wiki?curid=2590083", "title": "Harry Treadaway", "text": "Biografia.\nAttore originario del Devon, in Inghilterra, \u00e8 figlio di un architetto e di un'insegnante di scuola elementare. \u00c8 cresciuto con la famiglia nella citt\u00e0 di Sandford, vicino a Crediton. Ha un fratello gemello, Luke Treadaway, nato poco prima di lui, pure attore, e un fratello pi\u00f9 anziano, Sam, che dipinge. Ha imparato recitazione all'Accademia di Musica ed Arte drammatica di Londra (The London Academy of Music and Dramatic Art) e per un po' di tempo ha militato in una band musicale fondata con il fratello gemello, chiamata \"Lizardsun\". Sempre con il gemello Luke esordisce in un film musicale del 2006, \"Brothers of the Head\", dove interpreta il ruolo del musicista di una rock band che ha un fratello gemello. Per questo ruolo, Harry Treadway ha ottenuto una \"nomination\" al premio \"Most Promising Screen Newcomer\" nell'ambito dei British Independent Film Awards.\nIn ambito interpretativo, \u00e8 apparso inizialmente in alcune produzioni televisive della BBC, tra cui l'episodio iniziale della seconda stagione della serie paranormale del 2006 \"Afterlife - Oltre la vita\", in cui interpreta il ruolo di una vittima di un incidente stradale che torna, con alcuni amici, dal mondo dei morti, incapace di prendere coscienza del suo nuovo stato esistenziale. Nel 2007 appare nel cast fisso della miniserie surreale in otto episodi \"Cape Wrath - Fuga dal passato\" in cui, curiosamente, il suo personaggio ha (ancora una volta) una sorella gemella. Nello stesso anno \u00e8 protagonista dell'horror \"The Disappeared\", in cui interpreta il ruolo di un ragazzo che indaga sulla misteriosa scomparsa del fratello, della quale \u00e8 stato ritenuto ingiustamente responsabile dal padre.\nNel 2008 ottiene il ruolo di co-protagonista (al fianco della candidata all'Oscar Saoirse Ronan) del film d'avventura e fantasy \"Ember - Il mistero della citt\u00e0 di luce\", dove interpreta Doon, l'ingegnoso ragazzo che, con l'amica Lina, sfida la tradizione e cerca una disperata via di salvezza dall'imminente catastrofe che sta per colpire la sua citt\u00e0. Nel 2009 partecipa a \"Fish Tank\", una co-produzione anglo-olandese, tra i film presentati in concorso al 62\u00ba Festival di Cannes, e alla pellicola indipendente \"Pelican Blood\". Nel 2012 appare nel video ufficiale di Bat for Lashes per la canzone \"A Wall\". Il video esce il 21 dicembre, come terzo singolo dell'album \"The Haunted Man\". Dal 2014 al 2016 ha interpretato Victor Frankenstein nella serie televisiva \"Penny Dreadful.\"\nDoppiatori italiani.\nNelle versioni in italiano dei suoi lavori, Harry Treadaway \u00e8 stata doppiato da:"}
{"id": "2590084", "revid": "287204", "url": "https://it.wikipedia.org/wiki?curid=2590084", "title": "The Second Coming (album)", "text": ""}
{"id": "2590090", "revid": "834", "url": "https://it.wikipedia.org/wiki?curid=2590090", "title": "The Second Coming", "text": ""}
{"id": "2590096", "revid": "76963", "url": "https://it.wikipedia.org/wiki?curid=2590096", "title": "Charles Talbot, I duca di Shrewsbury", "text": "Biografia.\nCharles nacque unico figlio di Francis Talbot, XI conte di Shrewsbury e della sua seconda moglie Anna Maria Brudenell, divenuta celebre per essere stata l'amante del duca di Buckingham, che poi uccise suo marito in un duello.\nCharles crebbe alla corte di Londra come figlioccio del re Carlo II Stuart e gli venne impartita un'educazione cattolica. Cess\u00f2 di professare il cattolicesimo romano soltanto nel 1679 quando, sotto l'influenza dell'arcivescovo John Tillotson, si convert\u00ec all'anglicanesimo. Alla morte del padre, avvenuta nel 1668, eredit\u00f2 la contea di Shrewsbury, ricopr\u00ec incarichi di rilievo presso la corte di Carlo II ed in seguito divenne ufficiale nell'esercito di re Giacomo II, successore di Carlo II. Nonostante i saldi legami con gli Stuart, Talbot gi\u00e0 dal 1687 intrattenne una fitta corrispondenza con i Paesi Bassi di Guglielmo d'Orange e fu uno dei sette nobiluomini che redassero la celebre lettera nota come \"Invito a Guglielmo\" con la quale esortavano il principe a recarsi in Inghilterra per verificare la condotta di Giacomo II, il re cattolico. In seguito si un\u00ec agli olandesi di Guglielmo e fu uno dei promotori della Gloriosa Rivoluzione del 1688.\nDopo la fuga di Giacomo II e l'insediamento sul trono di Guglielmo, che prese il nome di Guglielmo III e di sua moglie Maria II, Talbot fu nominato Secretary of State for the Southern Department ma tenne la carica solo fino al 1690, anno in cui il partito Tory ebbe la maggioranza in Parlamento. Nel 1694 riottenne la carica di Segretario di Stato; ben presto, tuttavia, fu scoperta una corrispondenza fra Talbot e i giacobiti, fedeli a Giacomo II, in esilio presso il cugino Luigi XIV, che gli aveva concesso di tenere la sua corte a Saint-Germain-en-Laye. Nonostante ci\u00f2, Guglielmo III non dubit\u00f2 della fedelt\u00e0 di Talbot, tanto che lo nomin\u00f2, il 30 aprile 1694, marchese di Alton e duca di Shrewsbury. Oltre a ci\u00f2, il nuovo duca di Shrewsbury fu membro del consiglio di reggenza durante i frequenti periodi di assenza del re dal regno. Ma nel 1696 il cospiratore giacobita Sir John Fenwick ammise il coinvolgimento di Talbot nei preparativi riguardanti il ritorno di Giacomo II sul trono d'Inghilterra; Guglielmo III decise quindi di togliere importanza alle cariche politiche di Talbot e nel 1700 gli consent\u00ec di ritirarsi a vita privata.\nNegli anni che seguirono il duca di Shrewsbury visse per un lungo periodo a Roma, dichiarando di non voler ritornare sulla scena politica del suo Paese. Ma quando la principessa Anna Stuart divenne regina, il partito Whig persuase il duca a ritornare a Londra. Nel 1707 Talbot venne riammesso in Parlamento ma inizi\u00f2 a staccarsi dal suo partito, divenendo nel 1710 Lord Ciambellano come membro del partito Tory.\nCon il favore della regina, fu inviato in Francia come ambasciatore e nel 1713 divenne Lord Luogotenente d'Irlanda. Alla morte della regina Anna, avvenuta il 1\u00ba agosto 1714, il duca ebbe il delicato e prestigioso incarico di sovrintendere alla successione al trono. Grazie alla sua influenza le volont\u00e0 della regina furono rispettate, i giacobiti videro sfumare i loro piani di riconquista del trono e l'Elettore di Hannover pot\u00e9 divenire re di Gran Bretagna con il nome di Giorgio I. Negli ultimi anni di vita, il duca di Shrewsbury ricopr\u00ec alte cariche sino alla morte, avvenuta nel 1718."}
{"id": "2590097", "revid": "580", "url": "https://it.wikipedia.org/wiki?curid=2590097", "title": "Giulio Magni", "text": "Biografia.\nEra figlio dello storico dell'arte Basilio Magni (1831-1925) e di Margherita Targhini, nipote dell'architetto Giuseppe Valadier. Trasferitosi a Roma in giovane et\u00e0, si dedic\u00f2 alla progettazione di abitazioni signorili e alla progettazione dei grandi lavori che si eseguivano alla fine del secolo XIX nella capitale (collaborazione con Giuseppe Sacconi alla costruzione del Vittoriano; progetto con Camillo Pistrucci per il Palazzo di Giustizia, ecc.; con Quadrio Pirani per il piano ICP di Testaccio). Prese parte attiva nella discussione di fine '800 sull'architettura. Nel 1890 fu tra i fondatori, con Pio Piacentini, Camillo Pistrucci, Ernesto Basile, Gaetano Koch, Giuseppe Sacconi, Raffaello Ojetti, dell'\"Associazione Artistica tra i Cultori di Architettura\", della quale nel 1906 divenne presidente.\nNel 1895 si trasfer\u00ec in Romania, dove per un decennio fu tra gli architetti pi\u00f9 attivi in opere pubbliche e private. Nel giovane regno, istituito nel 1881, e soprattutto nella capitale Bucarest, l'attivit\u00e0 edilizia tra la fine del XIX e gli inizi del XX secolo era molto intensa e fondata su canoni architettonici, seguiti anche da artisti romeni come Ion Mincu, ispirati soprattutto al gusto eclettico di origine francese. I progetti di Giulio Magni in Romania riguardarono, oltre ad abitazioni civili di lusso (per esempio, villa Andronescu, abitazione Elie Radu), anche importanti opere pubbliche (per es. l'\"Hala Traian\", un mercato coperto di Bucarest), molte delle quali sono andate perdute per le demolizioni di Ceau\u0219escu negli anni ottanta. L'esperienza romena sar\u00e0 visibile nelle successive opere progettate da Magni a Roma nei primi anni del '900.\nTornato a Roma nel 1904, oltre a numerose ville per l'alta borghesia (Villa Marignoli, Villa Almagi\u00e0, Villino Pacelli), progett\u00f2 i lotti fra il Lungotevere e via Zabaglia delle case popolari al Testaccio, la stazione di Velletri, la Chiesa di Santa Maria Regina Pacis a Ostia (1916), la Facolt\u00e0 valdese di teologia a Roma (1921) e il Ministero della Marina (1912-1928). Si dedic\u00f2 a scritti di storia dell'arte e fu autore fra l'altro di una nota opera sull'architettura e la scultura decorativa a Roma nell'et\u00e0 barocca in tre volumi."}
{"id": "2590100", "revid": "290948", "url": "https://it.wikipedia.org/wiki?curid=2590100", "title": "Forex (materiale)", "text": "Il Forex \u00e8 il marchio registrato che indica un materiale plastico costituito da PVC espanso o semi-espanso. Vekaplan \u00e8 il marchio registrato di un concorrente.\nApplicazioni.\nPu\u00f2 essere impiegato per la stampa diretta, nel settore della comunicazione, per la creazione di cartelli di grande dimensione, insegne, plastici, modelli, allestimenti punto vendita, scenografie televisive e teatrali, oggettistica promozionale, serigrafia.\nNel settore dell'edilizia per architettura d'interni, pareti, mobili, rivestimenti di facciate, condotte anticondensa, cappe d'aspirazione e ventilazione, fai-da-te.\nEd anche nel settore dell'industria per la produzione di contenitori e rivestimenti per apparecchiature elettriche ed elettroniche, impianti di sviluppo e stampa, giocattoli, mobili, pannelli per porte, rivestimenti per nautica.\nUltimamente il forex viene anche impiegato per la costruzione di armi ed accessori utilizzati nel mondo dei Cosplay.\nInoltre viene utilizzato nel modellismo, per riprodurre molteplici oggetti, edifici, accessori."}
{"id": "2590101", "revid": "599013", "url": "https://it.wikipedia.org/wiki?curid=2590101", "title": "Michael Holt", "text": ""}
{"id": "2590102", "revid": "767487", "url": "https://it.wikipedia.org/wiki?curid=2590102", "title": "S\u00ec 'a vita mia", "text": "S\u00ec 'a vita mia \u00e8 l'album di debutto del cantautore italiano Natale Galletta, pubblicato nel 1979, quando l'interprete aveva 12 anni."}
{"id": "2590106", "revid": "179521", "url": "https://it.wikipedia.org/wiki?curid=2590106", "title": "Hannu Manninen", "text": "\u00c8 fratello di Pirjo, a sua volta fondista di alto livello.\nBiografia.\nVincitore di medaglie olimpiche e mondiali, Hannu Kalevi Manninen in carriera si \u00e8 aggiudicato anche quattro Coppe del Mondo assolute e tre nello sprint, ottenendo complessivamente novanta podi individuali. Ritiratosi nel 2011, nel 2017 \u00e8 tornato alle gare e nella rassegna iridata di Lahti 2017 si \u00e8 classificato 23\u00ba nel trampolino lungo e 5\u00ba nella gara a squadre dal trampolino normale. Ai XXIII Giochi olimpici invernali di si \u00e8 classificato 23\u00ba nel trampolino normale e 6\u00ba nella gara a squadre.\nL'atleta finlandese, oltre a competere nella combinata nordica, ha disputato alcune gare anche nello sci di fondo, tra le quali la sprint olimpica a .\nPalmar\u00e8s.\nCombinata nordica.\nCoppa del Mondo.\nCoppa del Mondo - vittorie.\nLegenda:\nIN = individuale Gundersen\nSP = sprint\nMS = partenza in linea\nT = gara a squadre\nNH = trampolino normale\nLH = trampolino lungo"}
{"id": "2590107", "revid": "110157", "url": "https://it.wikipedia.org/wiki?curid=2590107", "title": "La vita come viene (romanzo)", "text": "La vita come viene (\"La vie comme elle vient\") \u00e8 un romanzo di Anne-Laure Bondoux del 2004, pubblicato in Italia nel 2009 dalle Edizioni San Paolo.\nLa trama.\nPatty e Maddy sono due sorelle rimaste orfane. Vivono a Parigi, dove Patty, la sorella grande, fa da tutore a Maddy, che invece frequenta le superiori. Le due ragazze sono completamente diverse fra loro: la prima \u00e8 superficiale, spensierata ma anche molto inaffidabile; la seconda \u00e8 la classica ragazza beneducata, intelligente, brava a scuola, responsabile, insomma l'esatto opposto di Patty. \nLa vicenda si complica quando Maddy scopre che la sorella \u00e8 stata un fine settimana ad Amsterdam non in vacanza come le ha raccontato lei, bens\u00ec in una clinica specializzata per abortire, poich\u00e9 \u00e8 incinta. Il suo ragazzo, Luigi, l'ha lasciata per un'altra ragazza. Patty per\u00f2 alla fine decide di non abortire.\nMaddy \u00e8 elettrizzata e al contempo spaventata dalla notizia; Patty infatti non ha intenzione di informare l'assistente sociale perch\u00e9 teme che affiderebbe Maddy o il bambino ad un orfanotrofio.\nLa scuola nel frattempo \u00e8 terminata e sono cominciate le vacanze estive. Le due sorelle decidono di passare un mese nella loro casetta nella campagna meridionale della Francia. Maddy nel frattempo ha gi\u00e0 cominciato ad attrezzarsi per l'imminente arrivo del bambino, ed \u00e8 molto pi\u00f9 istruita della sorella, che non si \u00e8 interessata minimamente alla faccenda.\nL'incontro di due ragazzi olandesi, alti e biondi, ferma il tempo per due settimane. Quando essi poi devono partire, lo scorrere del tempo ricomincia, lento e ruvido.\nUna sera per\u00f2 Patty si sente male: ha la febbre e cominciano a venirle delle forti contrazioni all'addome. Maddy teme il peggio: nonostante manchi ancora pi\u00f9 di un mese di gravidanza, ha letto che in alcuni casi i bambini possono nascere prematuramente. In casa non c'\u00e8 il telefono, e non c'\u00e8 nessuno a cui rivolgersi nel raggio di cinque chilometri. Maddy per\u00f2 non si lascia prendere dal panico. Sfoglia velocemente le pagine dedicate al parto e si improvvisa ostetrica. Il parto si conclude senza difficolt\u00e0, e il bambino \u00e8 nato.\nNei giorni seguenti le due ragazze si danno i turni a fare le mamme, cosa che si rivela loro molto stressante. Nessuna delle due si azzarda ad andare da un medico o in un ospedale, per paura che l'assistente sociale sia informato del fatto. La mattina della partenza per il ritorno a Parigi, per\u00f2, Patty non \u00e8 a casa. Ha lasciato un biglietto a Maddy, con scritto che non ne pu\u00f2 pi\u00f9 di fare la mamma e che \u00e8 partita senza una destinazione precisa. Forse torner\u00e0, forse no.\nMaddy \u00e8 disperata e infuriata. Ma la fortuna \u00e8 dalla sua parte, perch\u00e9 appena prima di partire Luigi arriva alla casetta in cerca di Patty. Tutte le cose che Patty aveva detto su di lui si rivelano false. Lui \u00e8 ancora innamorato e non ha intenzione di abbandonare suo figlio. Insieme, lei, Luigi e il bambino, partono per Amsterdam dove Maddy crede che sia diretta Patty. La ritrovano poi a casa a Parigi. Maddy non le rivolge la parola, e Patty pian piano si pente del gesto."}
{"id": "2590108", "revid": "287204", "url": "https://it.wikipedia.org/wiki?curid=2590108", "title": "'A lettera", "text": "A lettera, \u00e8 il secondo album di Natale Galletta, sulla cui copertina \u00e8 firmato \"Natale Galletta e Jolanda\"."}
{"id": "2590114", "revid": "531590", "url": "https://it.wikipedia.org/wiki?curid=2590114", "title": "Mafia Wars", "text": "Mafia Wars \u00e8 un browser game multiplayer creato da Zynga. A giugno 2009 il gioco registrava pi\u00f9 di 5 milioni di utenti attivi quotidianamente. \"Mafia Wars\" ha vinto il premio Webby nella sezione \"People's Voice Winner\".\nPiattaforme.\n\"Mafia Wars\" \u00e8 disponibile nelle seguenti piattaforme: Facebook, Myspace, Tagged e Yahoo. L'8 aprile 2009, Zynga ha distribuito la versione del gioco per iPhone scaricabile gratuitamente da App.\nTenendo conto dei soli utenti attivi mensilmente sulla sola piattaforma Facebook, a settembre 2009, Mafia Wars ha registrato pi\u00f9 di 24,5 milioni di utenti attivi; anche se \u00e8 noto che molti \"clan\" utilizzano account multipli per aumentare il potere.\nNel 2011 \u00e8 uscito \"Mafia Wars 2\", seguito di \"Mafia Wars\".\nStrategia di gioco.\nIl gioco ruota intorno alla gestione di attivit\u00e0 criminali per guadagnare denaro, ed eventualmente per creare ed evolvere il proprio impero criminale. \"Mafia Wars\" \u00e8 ambientato nella citt\u00e0 di New York, con la possibilit\u00e0 di viaggiare in diverse aree, tra cui Bangkok per i giocatori che hanno raccolto una serie di oggetti che si trovano nei lavori di new york, a Cuba per i giocatori di livello 35 e a Mosca per i giocatori di livello 70. \u00c8 inoltre possibile viaggiare nell'area di Las Vegas e, di recente, anche nell'area dell'Italia. Ultimamente \u00e8 stata inserita anche l'area del Brasile\nI giocatori creano la propria banda mafiosa reclutando altri giocatori. I social network come Facebook, MySpace e Friendster permettono ai giocatori di reclutare all'interno della propria rete di amici per combattere bande di altri giocatori. I giocatori possono avanzare di livello anche tramite micropagamenti.\nControversie legali.\nDavid Maestri, creatore di un gioco simile, \"Mob Wars\", ha citato Zynga per aver lanciato \"Mafia Wars\", accusandola di aver violato il copyright. Zynga nel frattempo apport\u00f2 alcune modifiche a \"Mafia Wars\" per ridurre le similitudini con \"Mob Wars, ma\" Maestri decise comunque di procedere con l'azione legale. Il 13 settembre 2009, Maestri e Zynga hanno raggiunto un accordo extra-giudiziale che prevede una compensazione di circa 7-9 milioni di dollari, cifra che risulta essere inferiori ai 10 milioni inizialmente richiesti da Maestri."}
{"id": "2590115", "revid": "82132848", "url": "https://it.wikipedia.org/wiki?curid=2590115", "title": "Vol. 3", "text": "Vol. 3 \u00e8 il terzo album di Natale Galletta."}
{"id": "2590116", "revid": "1564499", "url": "https://it.wikipedia.org/wiki?curid=2590116", "title": "Agiaro", "text": "L'agiaro (Ach'aruli / \u10d0\u10ed\u10d0\u10e0\u10e3\u10da\u10d8) \u00e8 uno dei dialetti della lingua georgiana, principalmente parlato dentro i confini della repubblica autonoma di Agiaria (Georgia), in due villaggi della regione adiacente di Guria e nelle aree abitate da georgiani etnici della Turchia.\nOrigine e influenza turca.\nIl dialetto agiaro deriva dal colchico, meskhet-clargeziano e dai dialetti guriani circostanti, oltre ad essere stato influenzato dalla turca introdotta dall'impero ottomano.\nSotto-dialetti e accenti.\nIl dialetto agiaro possiede diversi sotto-dialetti, ed \u00e8 parlato con diversi accenti in differenti localit\u00e0, tra i quali i pi\u00f9 comuni sono l'agiaro superiore e l'agiaro inferiore, oltre a un distinto dialetto cobulezio. Il sotto-dialetto superiore agiaro si trova a Khulo e Shuakhev, mentre quello inferiore nelle regioni di Keda, Khelvachauri e Kobuleti.\nL'agiaro viene parlato con accenti khuloani, shuakheviani, kobulezi. Il cobulezio mostra meno evidente influenza turca rispetto agli altri due. Alcuni distinguono le varianti ghorjomiane e kihikhadziriane del khuloano. Anche la regione di kirnat-maradid possiede un accento unico.\nCi sono variet\u00e0 occidentali ed orientali di agiaro. Il sotto-dialetto agiaro superiore \u00e8 simile al samtskhe-Javakhet e all'iberico. Il sotto-dialetto agiaro inferiore (particolarmente la versione con accento cobulezio), \u00e8 simile al modo di parlare del georgiano occidentale."}
{"id": "2590117", "revid": "27041220", "url": "https://it.wikipedia.org/wiki?curid=2590117", "title": "Rama VI", "text": ""}
{"id": "2590120", "revid": "767487", "url": "https://it.wikipedia.org/wiki?curid=2590120", "title": "Scusi, dov'\u00e8 il West?", "text": "Scusi, dov'\u00e8 il West? (\"The Frisco Kid\") \u00e8 un film del 1979 diretto da Robert Aldrich.\nTrama.\nAbramo Belinski \u00e8 uno sgangherato rabbino, che dalla nativa Polonia \u00e8 stato inviato in America dove ha ricevuto il compito di raggiungere San Francisco per esercitare nella nuova sinagoga che l\u00ec si sta costruendo. Dopo essere stato derubato e malmenato da alcuni fuorilegge, vaga per il selvaggio West tentando di raggiungere la sua meta. Durante questo suo vagabondare incontra un rapinatore, che decider\u00e0 di aiutarlo a raggiungere San Francisco. I due, dopo essersi cacciati in una serie di guai tra cui la cattura da parte di una trib\u00f9 di indiani e uno scontro con i fuorilegge che avevano derubato Abramo, riescono a raggiungere San Francisco dove, scacciato l'ultimo bandito sopravvissuto, possono concludere la loro epopea.\nProduzione.\nIl rabbino parla uno yiddish totalmente inventato.\nTommy Lillard \u00e8 interpretato da Harrison Ford, attore fino ad allora pressoch\u00e9 sconosciuto nonostante avesse gi\u00e0 interpretato Ian Solo in \"Guerre stellari\" , ma che solo pochi anni pi\u00f9 tardi si trover\u00e0 immerso in una popolarit\u00e0 mondiale grazie al film \"I predatori dell'arca perduta\".\nCome riporta anche l'autobiografia di Gene Wilder, il ruolo interpretato da Harrison Ford era stato proposto inizialmente a John Wayne che lo rifiut\u00f2 per un disaccordo con la Warner Bros. sulla sua retribuzione.\nDistribuzione.\nIl film \u00e8 uscito nelle sale statunitensi il 13 Luglio 1979 mentre in Italia per il 20 novembre dello stesso anno.\nIncassi.\nIl budget del film \u00e8 stato di 9,200,000 dollari, mentre l'incasso totale di 9,600,000."}
{"id": "2590121", "revid": "115165040", "url": "https://it.wikipedia.org/wiki?curid=2590121", "title": "Isarci", "text": "Gli Isarci erano un antico popolo alpino stanziato nella Val d'Isarco. Essi vennero sottomessi a Roma nel contesto delle campagne di conquista di Augusto della Rezia e dell'arco alpino, condotte dai suoi generali Druso maggiore e Tiberio, futuro imperatore, contro i popoli alpini tra il 16 e il 15 a.C.\nIl nome degli Isarci \u00e8 ricordato in quinta posizione nel Trofeo delle Alpi (\"Tropaeum Alpium\"), monumento romano eretto nel 7-6 a.C. per celebrare la sottomissione delle popolazioni alpine e situato presso la citt\u00e0 francese di La Turbie:"}
{"id": "2590123", "revid": "212348", "url": "https://it.wikipedia.org/wiki?curid=2590123", "title": "Mi mancherai", "text": "Mi mancherai \u00e8 il quarto album di Natale Galletta."}
{"id": "2590125", "revid": "423521", "url": "https://it.wikipedia.org/wiki?curid=2590125", "title": "Brisbane Roar", "text": ""}
{"id": "2590126", "revid": "1543377", "url": "https://it.wikipedia.org/wiki?curid=2590126", "title": "Dipartimento di Corpen Aike", "text": " \nCorpen Aike \u00e8 un \"dipartimento\" collocato a sud-est della provincia argentina di Santa Cruz, con capitale Puerto Santa Cruz.\nConfini.\nConfina a nord con i dipartimenti di R\u00edo Chico e Magallanes, a est con l'oceano Atlantico, a sud con il dipartimento di G\u00fcer Aike e a ovest con il dipartimento di Lago Argentino.\nSociet\u00e0.\nEvoluzione demografica.\nSecondo il censimento del 2010, su un territorio di 26.350 km\u00b2, la popolazione ammontava a 11.093 abitanti.\nAmministrazione.\nIl dipartimento \u00e8 composto di due comuni (\"municipios\"):"}
{"id": "2590130", "revid": "767487", "url": "https://it.wikipedia.org/wiki?curid=2590130", "title": "I tuoi 15 anni", "text": "I tuoi 15 anni \u00e8 il quinto album di Natale Galletta, pubblicato nel 1983."}
{"id": "2590131", "revid": "287204", "url": "https://it.wikipedia.org/wiki?curid=2590131", "title": "Toray Pan Pacific Open 2009", "text": "Il Toray Pan Pacific Open 2009 \u00e8 stato un torneo di tennis giocato sul cemento.\n\u00c8 stata la 26\u00aa edizione del Toray Pan Pacific Open, che fa parte della categoria Premier nell'ambito del WTA Tour 2009.\nSi \u00e8 giocato al Ariake Coliseum di Tokyo, in Giappone,\ndal 27 settembre al 2 ottobre 2009.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampioni.\nSingolare.\n Marija \u0160arapova ha battuto in finale Jelena Jankovi\u0107, 5\u20132 (rit.)\nDoppio.\n Alisa Klejbanova / Francesca Schiavone hanno battuto in finale Daniela Hantuchov\u00e1 / Ai Sugiyama, 6\u20134, 6\u20132"}
{"id": "2590132", "revid": "599013", "url": "https://it.wikipedia.org/wiki?curid=2590132", "title": "Michael Holt (giocatore di snooker)", "text": "Carriera.\nProfessionista dal 1996 e ininterrottamente dal 1998, Michael Holt ha ottenuto alcuni buoni risultati nella sua seconda parte di carriera come le semifinali allo Shanghai Masters 2013 e le finali perse al Riga Masters 2016 e allo Shoot-Out 2019. Nell'edizione successiva di quest'ultimo torneo riesce invece a vincere il suo primo titolo Ranking in carriera dopo quasi 24 anni di attesa."}
{"id": "2590134", "revid": "767487", "url": "https://it.wikipedia.org/wiki?curid=2590134", "title": "Il nostro domani", "text": "Il nostro domani, \u00e8 il sesto album di Natale Galletta."}
{"id": "2590140", "revid": "339392", "url": "https://it.wikipedia.org/wiki?curid=2590140", "title": "Societ\u00e0 Sportiva Calcio Venezia", "text": ""}
{"id": "2590145", "revid": "11497", "url": "https://it.wikipedia.org/wiki?curid=2590145", "title": "Urukhai", "text": ""}
{"id": "2590148", "revid": "399", "url": "https://it.wikipedia.org/wiki?curid=2590148", "title": "Come te non c'\u00e8 nessuna", "text": "Come te non c'\u00e8 nessuna, \u00e8 il settimo album di Natale Galletta."}
{"id": "2590153", "revid": "1543377", "url": "https://it.wikipedia.org/wiki?curid=2590153", "title": "Dipartimento di Deseado", "text": " \nDeseado \u00e8 un \"dipartimento\" collocato a nord-est della provincia argentina di Santa Cruz, con capitale Puerto Deseado.\nConfini.\nConfina a nord con la provincia di Chubut, a est con l'oceano Atlantico, a sud con il dipartimento di Magallanes e a ovest con il dipartimento di Lago Buenos Aires. Esso prende il nome dal rio Deseado che lo attraversa.\nSociet\u00e0.\nEvoluzione demografica.\nSecondo il censimento del 2010, su un territorio di 63.784 km\u00b2, la popolazione ammontava a 107.630 abitanti, con un aumento demografico del 47,5% rispetto al censimento del 2001.\nAmministrazione.\nIl dipartimento, nel 2001, si compone di:"}
{"id": "2590155", "revid": "1573940", "url": "https://it.wikipedia.org/wiki?curid=2590155", "title": "Breuni", "text": "I Breuni erano un antico popolo alpino stanziato lungo la Val d'Isarco e sui due versanti del Brennero.\nLo storico greco Strabone (63/64 a.C. \u2013 24 d.C. circa) sosteneva che i Breuni facessero parte dei popoli illirici e assieme ai Genauni:\nI Breuni vennero sottomessi a Roma nel contesto delle campagne di conquista di Augusto di Rezia e arco alpino, condotte dai suoi generali Druso maggiore e Tiberio (il futuro imperatore) contro i popoli alpini tra il 16 e il 15 a.C.\nIl poeta latino Orazio (65 a.C. \u2013 8 a.C.) li cit\u00f2 nel quarto libro delle sue \"Odi\":\nIl nome dei Breuni \u00e8 ricordato in sesta posizione nel Trofeo delle Alpi (\"Tropaeum Alpium\"), monumento romano eretto nel 7-6 a.C. per celebrare la sottomissione delle popolazioni alpine e situato presso la citt\u00e0 francese di La Turbie:"}
{"id": "2590159", "revid": "24823", "url": "https://it.wikipedia.org/wiki?curid=2590159", "title": "Federazione ateniese", "text": ""}
{"id": "2590164", "revid": "136801", "url": "https://it.wikipedia.org/wiki?curid=2590164", "title": "Kimiko Date-Krumm", "text": ""}
{"id": "2590165", "revid": "1869172", "url": "https://it.wikipedia.org/wiki?curid=2590165", "title": "Dall'America Galletta vol. 1", "text": "Dall'America Galletta vol. 1 \u00e8 l'ottavo album di Natale Galletta, pubblicato nel 1986."}
{"id": "2590167", "revid": "228587", "url": "https://it.wikipedia.org/wiki?curid=2590167", "title": "Il fotoamatore", "text": ""}
{"id": "2590168", "revid": "1305772", "url": "https://it.wikipedia.org/wiki?curid=2590168", "title": "Oxbow", "text": ""}
{"id": "2590171", "revid": "253269", "url": "https://it.wikipedia.org/wiki?curid=2590171", "title": "John Williams (attore)", "text": "Biografia.\nNato nella contea inglese del Buckinghamshire, nel 1916 intraprese la carriera di attore teatrale, recitando in numerosi lavori, tra i quali \"Peter Pan\", \"The Ruined Lady\" e \"The Fake\". Nel 1924 si trasfer\u00ec negli Stati Uniti, iniziando a calcare i palcoscenici di Broadway, dove ottenne grande successo in \"A Kiss in the Taxi\" (1925), accanto a Claudette Colbert. Durante la sua lunga carriera teatrale, recit\u00f2 con grandi attrici del palcoscenico americano, tra cui Gertrude Lawrence in \"Pigmalione\" (1945) e Helen Hayes in \"Alice Sit by the Fire\" (1946). Gli impegni teatrali non gli preclusero incursioni anche in campo cinematografico, dove fu attivo come attore fin dagli anni trenta.\nNel 1947 recit\u00f2 per la prima volta sotto la direzione di Alfred Hitchcock nel film \"Il caso Paradine\" (1947). Il regista lo scrittur\u00f2 nuovamente nel 1954 per \"Il delitto perfetto\" (1954), dove Williams imperson\u00f2 il brillante e sagace ispettore Hubbard, ruolo che gi\u00e0 aveva interpretato a Broadway nella versione teatrale della \"pi\u00e8ce\", e che gli aveva fatto vincere il premio Tony Award nel 1953. Nello stesso anno prese parte alla celebre commedia \"Sabrina\" (1954), sotto la direzione di Billy Wilder, in cui imperson\u00f2 l'autista Thomas Fairchild, il mite genitore dell'irrequieta protagonista (Audrey Hepburn). L'anno successivo fu nuovamente diretto da Hitchcock in \"Caccia al ladro\" (1955), in cui interpret\u00f2 H.H. Hughson, l'inappuntabile funzionario dei Lloyd's di Londra, incaricato dalla Compagnia Assicuratrice di far luce su una serie di furti di gioielli verificatisi in Costa Azzurra.\nNel 1957 fu tra i protagonisti del giallo \"Testimone d'accusa\" (1957) per la regia di Billy Wilder, dove imperson\u00f2 il procuratore Brogan-Moore, che affianca Sir Wilfrid Robarts (Charles Laughton) nell'impegnativa difesa di Leonard Vole (Tyrone Power) durante il processo che vede Vole imputato di omicidio. Nel 1960 interpret\u00f2 di nuovo il ruolo di un brillante e sagace ispettore nel film \"Merletto di mezzanotte\", con Doris Day e Rex Harrison. Williams ottenne grande successo anche in qualit\u00e0 di attore televisivo, in particolare durante gli anni cinquanta, quando prese parte a diversi episodi della serie \"Alfred Hitchcock presenta\". Nel 1958 torn\u00f2 a interpretare il ruolo dell'ispettore Hubbard nel film televisivo \"Dial M for Murder\", trasmesso all'interno della serie \"Hallmark Hall of Fame\", mentre nel 1967 entr\u00f2 nel cast di un'altra celebre serie, \"Tre nipoti e un maggiordomo\", interpretando Nigel French, il fratello del maggiordomo Mr. French (Sebastian Cabot).\nDoppiatori italiani.\nNelle versioni in italiano dei suoi film, John Williams \u00e8 stato doppiato da: "}
{"id": "2590172", "revid": "110157", "url": "https://it.wikipedia.org/wiki?curid=2590172", "title": "Young &amp; Rubicam", "text": "La Young &amp; Rubicam (abbreviata Y&amp;R) \u00e8 una tra le pi\u00f9 importanti agenzie pubblicitarie del mondo. \u00c8 stata fondata nel 1923, a Philadelphia, da John Orr Young e Raymond Rubicam. Dall'anno 2000 fa parte della multinazionale WPP Group plc.\nStoria.\nGli anni di Raymond Rubicam.\nLa Young &amp; Rubicam nasce dall'iniziativa di una coppia di amici: Raymond Rubicam, copywriter, e John Orr Young, account executive. Gi\u00e0 professionisti affermati presso alcune importanti agenzie pubblicitarie dell'epoca (prima la F. Wallis Armstrong Company, poi la N. W. Ayer &amp; Son), i due decidono di mettersi in proprio e fondare una propria agenzia nel 1923, nella citt\u00e0 di Philadelphia (con Young in qualit\u00e0 di presidente).\nLa filosofia sulla quale gettare le basi della nuova impresa, gi\u00e0 sperimentata negli anni precedenti in particolare da Rubicam, \u00e8 quella che privilegia la \"qualit\u00e0\" a scapito della \"quantit\u00e0\". Se fino all'epoca il criterio con cui si reclamizzavano i prodotti si basava perlopi\u00f9 sulla continua ripetizione di semplici messaggi (concezione di matrice behaviourista), Rubicam \u00e8 tra i primi a proporre un modo di fare pubblicit\u00e0 che invece pone molta cura sul \"cosa\" dire e sul \"come\" dirlo.\nAlla \"filosofia della creativit\u00e0\" Young e Rubicam abbinano anche un modo di gestire la propria agenzia piuttosto diverso rispetto a quello in auge presso la concorrenza. \nIn primo luogo vi \u00e8 l'intento di creare il pi\u00f9 possibile un ambiente libero, brioso e informale. Contrapporre, quindi, ad un sistema rigido e gerarchico di fare pubblicit\u00e0 che privilegiava gli aspetti prettamente economici, un sistema che invece contemplava gli aspetti \"creativi\" e puntava sul lavoro di \"\u00e9quipe\" (quest'ultima intesa come squadra in cui ciascuno potesse contribuire in maniera ricorsiva ad una campagna finch\u00e9 non si arrivava ad un risultato ottimale).\nIn secondo luogo, per quanto concerne i criteri di scelta dei professionisti che andavano a comporre la squadra di lavoro, basarsi pi\u00f9 sull'effettiva capacit\u00e0 di escogitare idee innovative che non sulla lunghezza dei curricula.\nTale miscela di elementi, sebbene tacciata dai detrattori come assenza di organizzazione, si rivela all'atto pratico vincente. \nIl primo cliente importante, la General Foods, arriva gi\u00e0 nel primo anno di vita dell'agenzia e la campagna pubblicitaria creata per la bevanda Postum vince l'Harvard Award. La General Foods rinnova cos\u00ec il contratto per altri prodotti quali il Jell-O e le Grape-Nuts.\nNel 1926 la Young &amp; Rubicam si trasferisce a New York al numero civico 285 di Madison Avenue, anche conosciuto come Murray Hill Building o Young &amp; Rubicam Building, che rimarr\u00e0 la sede principale dell'agenzia fino al 2013, anno del trasferimento a 3 Columbus Circle.\nParallelamente alla crescita dell'agenzia, la Young &amp; Rubicam decide di adottare una filosofia di gestione che prevede il reinvestimento degli utili nell'espansione dell'azienda e in incentivi per i dipendenti. Nel 1931 aprir\u00e0 un ufficio anche a Chicago.\nDurante il periodo compreso tra le due guerre mondiali riesce a conquistare importanti clienti. Oltre alla General Foods \u00e8 possibile citare la General Electric, la Johnson &amp; Johnson, la Gulf, la Travelers Insurance, la Metropolitan Life Insurance, la Bristol-Myers, le automobili Packard, la rivista \"Fortune\", il whisky Four Roses, i colletti e le camicie della Arrow.\nNonch\u00e9 ne rifiuta alcuni: pur di non riorganizzare il proprio team di creativi Raymond Rubicam manda a monte un affare milionario con la Pall Mall. \nTra le pubblicit\u00e0 pi\u00f9 celebri dell'epoca \u00e8 possibile citare l'annuncio \"Impact\" (1930) per reclamizzare l'agenzia stessa (la fotografia ritraeva un signore che pigliava un pugno in faccia) e l'annuncio per la Arrow (1938) il cui slogan recitava \"\u00abIl mio amico, Joe Holmes, adesso \u00e8 un cavallo\u00bb\".\nIn controtendenza rispetto a molte altre aziende durante la grande depressione degli anni trenta, la Young &amp; Rubicam passa da un fatturato di 6 milioni di dollari nel 1927, ad un fatturato di 12 milioni di dollari nel 1935, ad un fatturato di 22 milioni di dollari nel 1937.\nSe grazie alle idee di Rubicam la sua agenzia diviene una delle prime a guadagnarsi la fama di essere \"creativa\", sempre grazie a lui la Young &amp; Rubicam diviene anche una delle prime a fare affidamento sulla ricerca scientifica per supportare tale creativit\u00e0. Nel 1932 viene cooptato un professore della Northwestern University: lo statistico George Gallup e viene inaugurato il dipartimento di ricerca della Young &amp; Rubicam (presso il quale lavorer\u00e0 anche un giovane David Ogilvy). Sotto la direzione di Gallup (direzione che sar\u00e0 mantenuta fino al 1948) il dipartimento condurr\u00e0 studi pionieristici sui consumatori a livello di preferenze, di pregiudizi, di abitudini di lettura della stampa e di modalit\u00e0 di ascolto della radio. In particolare la Young &amp; Rubicam sar\u00e0 la prima agenzia ad impiegare l'intervista telefonica a campione allo scopo di misurare il successo di uno specifico annuncio.\nTali studi conducono a significative innovazioni nel mondo della pubblicit\u00e0. Ad esempio vengono impiegati per la prima volta fumetti umoristici per reclamizzare i prodotti (con la creazione di personaggi quali ad esempio \"Mr. Coffee Nerves\" o \"Little Albie\" per la General Foods).\nOppure viene studiato un canone di composizione dell'annuncio pubblicitario stampato. \nLa Young &amp; Rubicam diverr\u00e0 anche una delle prime agenzie a produrre propri programmi radiofonici (con noti showmen dell'epoca quali Jack Benny, Fred Allen e Arthur Godfrey) e relativi spot.\n\"Leitmotiv\" di tutto questo lavoro \u00e8 comunque la convinzione, da parte di Rubicam, che sia necessario porsi dal punto di vista del consumatore, cercando di realizzare pubblicit\u00e0 in grado innanzitutto di rispecchiare il lettore o il radioascoltatore, e solo successivamente di mostrare come un prodotto pu\u00f2 essere utile (\u00e8 il cosiddetto \"indirect copy approach\", che ribaltava il canone vigente all'epoca ossia il puntare tutto e subito sul bene da reclamizzare).\nNel 1934 John Orr Young si ritira. Il posto di presidente viene quindi preso da Sigurd Larmon, che diverr\u00e0 una figura particolarmente pregnante nella vita dell'agenzia. Rubicam si allontana progressivamente dall'attivit\u00e0 di copywriting per occuparsi sempre pi\u00f9 frequentemente di aspetti dirigenziali.\nDurante la Seconda guerra mondiale la Young &amp; Rubicam collaborer\u00e0 attivamente con alcuni organi federali degli Stati Uniti d'America, in particolare doner\u00e0 tempo e risorse al War Advertising Council, al Dipartimento del Tesoro e al Dipartimento dell'Agricoltura.\nGli anni di George Gribben.\nAl momento del ritiro di Raymond Rubicam, avvenuto nel 1944, la Young &amp; Rubicam \u00e8 l'agenzia pi\u00f9 importante del mondo dopo la J. Walter Thompson.\nIl ruolo di direttore creativo viene preso da George Gribben, e nell'arco degli anni cinquanta l'agenzia passa da un fatturato di 100 milioni di dollari nel 1951 ad un fatturato di 212 milioni di dollari nel 1960.\nDurante gli anni sessanta le nuove regole della pubblicit\u00e0 vengono dettate da agenzie, all'epoca, relativamente piccole come la Doyle Dane Bernbach, la Ogilvy &amp; Mather e la Leo Burnett. Si tratta della cosiddetta \"seconda rivoluzione creativa\" (alla \"prima\" aveva partecipato lo stesso Raymond Rubicam negli anni ruggenti). Tuttavia anche giganti come la J. Walter Thompson e la Young &amp; Rubicam riescono ad entrare in sintonia con questa nuova concezione della pubblicit\u00e0 e a beneficiarne.\nIn particolare, tra le r\u00e9clame pi\u00f9 celebri di questo periodo firmate Young &amp; Rubicam, \u00e8 possibile citare quella per la Bufferin (1960).\nGli anni di Alex Kroll.\nAl buon momento per l'economia mondiale degli anni cinquanta e sessanta segue la recessione degli anni settanta, e in entrambi i casi l'industria della pubblicit\u00e0 \u00e8 tra le prime a risentire di questo andamento. In particolare un'agenzia enorme e costosa come la Young &amp; Rubicam, in un periodo di ristrettezze economiche come quello che si verifica a partire dal 1971, accusa pi\u00f9 di altre la diminuzione di investimenti nel mercato. Per far fronte alla situazione viene cambiata radicalmente direzione: Ed Ney diventa presidente del consiglio di amministrazione e amministratore delegato, ad Alexander Brody \u00e8 affidata la gestione delle operazioni internazionali, e Alexander Kroll viene assunto in qualit\u00e0 di direttore creativo.\nEd Ney prende vari provvedimenti: ridimensiona l'organico ricorrendo ad un drastico taglio dei posti di lavoro; rinuncia ad alcuni clienti non ritenuti pi\u00f9 remunerativi; riorganizza le risorse finanziarie. Queste operazioni rendono l'agenzia pi\u00f9 flessibile. Nel 1973 la Young &amp; Rubicam \u00e8 cos\u00ec in grado di assorbire l'agenzia di comunicazione Sudler &amp; Hennessey (attiva nell'ambito della sanit\u00e0) e la compagnia di direct marketing Wunderman, Ricotta &amp; Kline, e di diventare la prima agenzia pubblicitaria del mondo, sorpassando la J. Walter Thompson. Sempre negli anni settanta procede poi con l'acquisizione di aziende minori fino al 1979, anno in cui si fonde con la Burson-Marsteller, una delle pi\u00f9 importanti agenzie di pubbliche relazioni degli Stati Uniti.\nMentre Ed Ney lavora sul fronte interno, Alexander Brody incrementa e organizza la presenza della Young &amp; Rubicam a livello internazionale. Tra le operazioni pi\u00f9 importanti \u00e8 possibile citare la collaborazione con la pi\u00f9 grande agenzia pubblicitaria ungherese, la Mahir, in un'epoca in cui il blocco sovietico era generalmente considerato dagli americani un \"non-mercato\". \u00c8 possibile citare inoltre la \"joint venture\" tra le filiali di Tokio della Young &amp; Rubicam e della Dentsu (la pi\u00f9 importante agenzia pubblicitaria asiatica) che d\u00e0 vita alla DYR e che permetter\u00e0 alla Young &amp; Rubicam di consolidarsi in Giappone e alla Dentsu di espandersi in tutto il mondo.\nAlexander Kroll assume il ruolo di principale forza creativa della Young &amp; Rubicam, e la sua influenza diventer\u00e0 ancora maggiore quando nel 1985, in seguito al ritiro di Ed Ney, verr\u00e0 nominato presidente del consiglio di amministrazione e amministratore delegato al suo posto.\nKroll descrive in questi termini la propria filosofia creativa: \"\u00abDeve avere la strategia giusta, dev'essere credibile, avere forza, rendere il prodotto un eroe, farsi un amico, costruire la personalit\u00e0 fondamentale del prodotto e rimanervi coerente\u00bb\".\nAlla base della creazione di una pubblicit\u00e0 (memori degli insegnamenti di Raymond Rubicam) vi deve essere lo studio approfondito della categoria del bene da reclamizzare, la raccolta sistematica di tutte le informazioni essenziali relative ad un prodotto o ad un servizio, e la definizione del problema che una pubblicit\u00e0 deve risolvere.\nTra le campagne pubblicitarie pi\u00f9 celebri dell'\"Era Kroll\" \u00e8 possibile citare quelle per alcuni clienti storici della Young &amp; Rubicam come la General Foods (Sanka, International Coffee, Tang, Orange Plus, Awake, Postum, Birds-Eye, Quick Thaw, e il budino Jell-O con Bill Cosby come testimonial) o la Metropolitan Life Insurance (che invece impiegava come testimonial i Peanuts di Charles Schulz). Ma \u00e8 possibile citare anche le r\u00e9clame per i pezzi di ricambio della Lincoln-Mercury, per la bevanda Dr Pepper, per la gomma da masticare Dentyne, per i fast food Kentucky Fried Chicken, per la birra Pabst, per le banche Merrill Lynch e Security Pacific Bank, per la crema di bellezza Oil of Olay, per le scarpe Keds, per la Kodak, per la Eastern Air Lines e per le pillole contro il mal di testa Excedrin. Numerose le nomination e i premi vinti in questo periodo.\nMa vi \u00e8 anche qualche sbavatura, come la perdita del contratto con la Chrysler nel 1979.\nGli anni di Peter Georgescu.\nAl grande successo ottenuto dalla Young &amp; Rubicam a cavallo tra gli anni settanta e ottanta, segue un declino verso la fine degli anni ottanta e l'inizio degli anni novanta, ancora una volta in maniera strettamente correlata con l'andamento dei mercati. La recessione degli anni novanta si fa sentire in maniera particolarmente critica a partire dal 1993, con la perdita di importanti clienti come la Johnson &amp; Johnson, la AT&amp;T e la Warner-Lambert a loro volta alle prese con una situazione drammatica.\nAnche in questo caso la soluzione viene cercata in un cambio radicale di direzione: nel dicembre del 1993 Alexander Kroll si dimette e il suo posto viene preso da Peter Georgescu. Georgescu, al momento del suo insediamento, considera la Young &amp; Rubicam un'agenzia insterilita, \"\u00abgrossa, intellettuale, conservatrice e introspettiva\u00bb\". Obiettivo principale per far fronte a questa condizione \u00e8 quella di trasformare la Young &amp; Rubicam da una compagnia con un orientamento prettamente geografico, ossia paragonabile ad una sorta di impero coloniale con agenzie disseminate in tutto il mondo, ad una compagnia in grado di concentrarsi di pi\u00f9 sui servizi per i clienti. Viene quindi rivisto il quadro dirigenziale, e ridimensionata e resa pi\u00f9 flessibile la struttura della multinazionale. Vi \u00e8 inoltre il tentativo di rivitalizzare la vena creativa, creativit\u00e0 che storicamente era sempre stata uno dei tratti distintivi dell'agenzia.\nI primi risultati del cambio di rotta di Georgescu si iniziano a vedere dopo alcuni mesi. In particolare nel 1995 dopo il contratto con la Viacom (divisione della CBS) e nel 1996 dopo quello con la Blockbuster. Viene incrementato il volume di affari con la Sears e riallacciati rapporti con la AT&amp;T. Durante la seconda met\u00e0 degli anni novanta la Young &amp; Rubicam riesce progressivamente a recuperare credibilit\u00e0 e mercato, e tra il 1994 e il 1997 vede il proprio fatturato quasi raddoppiato raggiungendo quota 7,3 miliardi di dollari, piazzandosi cos\u00ec al quarto posto nella classifica mondiale delle agenzie. \nNel 1997 Linda Srere diventa presidente e amministratore delegato, nonch\u00e9 la prima donna ad acquisire un ruolo di tale rilievo all'interno dell'azienda.\nTra il 1997 e il 1999 la Young &amp; Rubicam riesce ad annoverare tra i propri clienti l'Esercito americano, la Sony, la Kellogg's, la Schweppes e la Metro-Goldwyn-Mayer (divisione Grand Hotel &amp; Casino della citt\u00e0 di Las Vegas).\nNel 1998 la Young &amp; Rubicam diventa una public company. Sempre nel 1998 la sede di New York si trova al centro di una contestazione: l'agenzia \u00e8 accusata, a livello di target pubblicitario, di riservare scarsa attenzione nei confronti delle minoranze etniche, pur essendo tali minoranze una percentuale significativa dei consumatori dei prodotti reclamizzati. L'agenzia risponde affermando di investire ogni anno oltre 150 milioni di dollari per il mercato riservato alle minoranze etniche e di sostenere con donazioni varie organizzazioni dedicate; sottolinea inoltre il fatto che circa un quinto dei propri dipendenti appartiene a tali minoranze.\nNel maggio 1999 la Young &amp; Rubicam acquisisce la KnowledgeBase Marketing, mentre nel giugno dello stesso anno ottiene un contratto con la Mattel per reclamizzare la nuova linea di Barbie. Queste operazioni permettono all'agenzia di crescere del 14% rispetto all'anno precedente a livello di profitti. Agli inizi del 2000 estende la propria presenza in nuovi mercati, come ad esempio quello di Internet. Tuttavia, nonostante il buon momento, si ha una significativa flessione delle quotazioni in borsa dell'azienda: tra il dicembre del 1999 e l'aprile del 2000 il valore delle azioni scende da 72 dollari a 41.\nLa prima ipotesi per spiegare questo andamento attribuisce la causa ad un paventato mancato rinnovo dei contratti da parte dell'Esercito americano e di Citibank. La seconda ad un espediente finanziario del WPP Group plc per poter acquistare la Young &amp; Rubicam ad un prezzo conveniente.\nLa seconda ipotesi si rivela corretta, e nel maggio del 2000 l'agenzia pubblicitaria fondata da Raymond Rubicam nel 1923 viene acquisita dalla WPP di Londra.\nNon solo, ma per ironia della sorte la Young &amp; Rubicam si ritrova a far parte del medesimo gruppo della sua concorrente storica, la J. Walter Thompson.\nGli anni di WPP Group.\nNel 2001 la Young &amp; Rubicam di New York perde Kentucky Fried Chicken, uno dei clienti storici dell'agenzia, e altri importanti clienti negli anni a seguire, finch\u00e9 nel 2004 venne nominata Ann Fudge come global CEO per cercare di risollevarne le sorti.\nDopo aver mantenuto il posto di principale agenzia pubblicitaria del pi\u00f9 grande gruppo di comunicazione del mondo, il WPP Group, la Y&amp;R nel 2011 ha nominato come CEO David Sable, ancora oggi in carica.\nYoung &amp; Rubicam \u00e8 presente in tutto il mondo con 189 uffici in 93 Paesi.\nLa Young &amp; Rubicam Italia.\nLa filiale italiana della Y&amp;R fu aperta nel 1953: l'agenzia americana non costitu\u00ec la struttura dal nulla, ma compr\u00f2 l'agenzia ITAM di Sassoli.\nFra le campagne pi\u00f9 famose del ramo italiano ci sono quelle per la Barilla con lo slogan \"Dove c'\u00e8 Barilla c'\u00e8 casa\"."}
{"id": "2590175", "revid": "1543377", "url": "https://it.wikipedia.org/wiki?curid=2590175", "title": "Dipartimento di Lago Buenos Aires", "text": " \nLago Buenos Aires \u00e8 un \"dipartimento\" collocato a nord della provincia argentina di Santa Cruz, con capoluogo Perito Moreno.\nConfini.\nConfina a nord con la provincia di Chubut, a est con il dipartimento di Deseado, a sud con il dipartimento di R\u00edo Chico e a ovest con il Cile. Esso prende il nome dal lago omonimo situato nel dipartimento.\nSociet\u00e0.\nEvoluzione demografica.\nSecondo il censimento del 2010, su un territorio di 28.609 km\u00b2, la popolazione ammontava a 8.750 abitanti, con un aumento del 40,6% rispetto al censimento del 2001.\nAmministrazione.\nIl dipartimento \u00e8 suddiviso in 2 comuni (\"municipios\" in spagnolo):"}
{"id": "2590176", "revid": "767487", "url": "https://it.wikipedia.org/wiki?curid=2590176", "title": "Vendia", "text": "La Vendia (gen. Vendia) \u00e8 un organismo estinto di incerta collocazione, appartenente alla cosiddetta fauna di Ediacara. Visse nel Proterozoico superiore (circa 540 milioni di anni fa) e i suoi resti sono stati ritrovati in Russia.\nDescrizione.\nIl corpo ovale di questo organismo era costituito da una serie di segmenti (isomeri), disposti alternativamente in due file lungo l'asse longitudinale del corpo. Gli isomeri pi\u00f9 grandi coprivano i pi\u00f9 piccoli esternamente, ma le parti posteriori di tutti gli isomeri rimanevano scoperte. Gli elementi trasversali erano di taglia decrescente verso la parte posteriore del corpo, ed erano tutti inclinati nella medesima direzione. Il corpo di \"Vendia\" aveva una lunghezza variabile tra 4,5 e 12,5 millimetri. Alcuni fossili mostrano una depressione lungo il corpo, interpretata come un sistema digerente, o forse di distribuzione dei fluidi, che consiste in un semplice tubo assiale e corte appendici laterali localizzate lungo i bordi tra gli isomeri. Tranne che per il primo isomero della specie Vendia rachiata, tutti gli isomeri possedevano un'appendice laterale.\nClassificazione.\nIl primo fossile della specie Vendia sokolovi fu scoperto all'inizio degli anni '60 nella regione di Oblast' di Arcangelo in Russia, e venne descritto da Boris Keller nel 1969. Questa specie possedeva sette segmenti ed \u00e8 conosciuta solo per un esemplare lungo 11 millimetri. \"Vendia rachiata\", invece, possedeva cinque isomeri per fila. Un'altra specie, \"V. janae\", \u00e8 stata in seguito assegnata al nuovo genere \"Paravendia\", a causa della forma completamente diversa degli isomeri. Questi organismi, insieme ai generi \"Podolomirus\" e \"Karakhtia\", compongono la famiglia Vendiidae nella classe Vendiamorpha, e sono ascritti al misterioso phylum dei Proarticulata."}
{"id": "2590177", "revid": "360299", "url": "https://it.wikipedia.org/wiki?curid=2590177", "title": "Cleveland show", "text": ""}
{"id": "2590178", "revid": "767487", "url": "https://it.wikipedia.org/wiki?curid=2590178", "title": "La voce dell'amore (Natale Galletta)", "text": "La voce dell'amore \u00e8 il nono album di Natale Galletta."}
{"id": "2590179", "revid": "110157", "url": "https://it.wikipedia.org/wiki?curid=2590179", "title": "Oxbow (Dakota del Nord)", "text": "Oxbow \u00e8 un centro abitato (\"city\") degli Stati Uniti d'America, situato nella Contea di Cass nello Stato del Dakota del Nord. Nel censimento del 2000 la popolazione era di 248 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Oxbow si estende su una superficie di 1,10\u00a0km\u00b2, tutti occupati da terre.\nPopolazione.\nSecondo il censimento del 2000, a Oxbow vivevano 248 persone, ed erano presenti 76 gruppi familiari. La densit\u00e0 di popolazione era di 235 ab./km\u00b2. Nel territorio comunale si trovavano 84 unit\u00e0 edificate. Per quanto riguarda la composizione etnica degli abitanti, il 99,60% era bianco e lo 0,40% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 31,5% era al di sotto dei 18, il 4,3% fra i 18 e i 24, il 34,7% fra i 25 e i 44, il 24,6% fra i 45 e i 64, mentre il 5,2 era al di sopra dei 65 anni d'et\u00e0. L'et\u00e0 media della popolazione era di 38 anni. Per ogni 100 donne residenti vivevano 106,7 maschi."}
{"id": "2590181", "revid": "287204", "url": "https://it.wikipedia.org/wiki?curid=2590181", "title": "Nazionale Under-20 di pallacanestro della Grecia", "text": "La nazionale di pallacanestro della Grecia Under-20 o nazionale di pallacanestro greca Under-20, ex nazionale greca Juniores e nazionale greca Under-22, \u00e8 una selezione giovanile della nazionale greca di pallacanestro, ed \u00e8 rappresentata dai migliori giocatori di nazionalit\u00e0 greca di et\u00e0 non superiore ai 20 anni. Partecipa a tutte le manifestazioni internazionali giovanili di pallacanestro per nazioni gestite dalla FIBA.\nNel corso degli anni questa selezione ha subito alcuni cambiamenti nel nome, dovuti agli adeguamenti nelle normative della FIBA in fatto di classificazione delle categorie giovanili.\nAgli inizi la denominazione originaria era \"Nazionale Juniores\", in quanto la FIBA classificava le fasce di et\u00e0 sotto i 22 anni con la denominazione \"juniores\". In seguito, denominazione e fasce di et\u00e0 sono state equiparate, divenendo \"Nazionale Under 22\". Dal 2000, la FIBA ha modificato nuovamente il tutto, equiparando sotto la dicitura \"under 20\" sia denominazione che fasce di et\u00e0. Da allora la selezione ha preso il nome attuale.\nAttualmente l'allenatore \u00e8 K\u014dstas Missas."}
{"id": "2590182", "revid": "767487", "url": "https://it.wikipedia.org/wiki?curid=2590182", "title": "Funisia dorothea", "text": "La funisia (Funisia dorothea) \u00e8 un organismo estinto simile a un verme, vissuto nel Proterozoico superiore (Ediacarano, circa 550 milioni di anni fa). I suoi resti sono stati ritrovati in Australia meridionale e fanno parte della cosiddetta fauna di Ediacara.\nDescrizione.\nQuesto organismo era di aspetto simile a un verme, ma probabilmente viveva ancorato sul fondo del mare. Alto circa trenta centimetri, possedeva un corpo multisegmentato, sottile e allungato. Numerosi individui sono stati rinvenuti allo stato fossile l'uno accanto all'altro, a suggerire che in vita \"Funisia\" era un organismo gregario.\nSignificato dei fossili.\nSi ritiene che \"Funisia\" si riproducesse sessualmente, a causa del fatto che i fossili di questo animale sono stati ritrovati in gruppi di 5 / 15 esemplari, e mostrano un tipo di propagazione osservabile in animali dalla riproduzione sessuale. Anche se l'evoluzione del sesso negli organismi ha avuto luogo prima dell'origine degli animali e delle piante (vi sono prove di riproduzione sessuale in alghe rosse risalenti a 1.200 milioni di anni fa, note come \"Bangiomorpha pubescens\"), \"Funisia\" rappresenta uno dei pi\u00f9 antichi metazoi a possedere questa caratteristica.\nClassificazione.\nLe parentele di \"Funisia\" non sono chiare; il tipo di riproduzione e l'organizzazione corporea fanno supporre che questo organismo fosse un animale a tutti gli effetti, forse imparentato con i poriferi (spugne) o gli cnidari (meduse e coralli). \"Funisia\" \u00e8 stato descritto per la prima volta nel 2008."}
{"id": "2590183", "revid": "1869172", "url": "https://it.wikipedia.org/wiki?curid=2590183", "title": "Dall'America Galletta vol. 2", "text": "Dall'America Galletta vol. 2 \u00e8 il decimo album di Natale Galletta."}
{"id": "2590185", "revid": "2110845", "url": "https://it.wikipedia.org/wiki?curid=2590185", "title": "R\u00e9gis Loisel", "text": "Biografia.\nLoisel \u00e8 attivo come disegnatore dagli anni settanta, iniziando a collaborare con la rivista \"Pieds Nickel\u00e9s\". Con Serge Le Tendre, nel 1974 realizza \"La Quete de l'Oiseau du Temps\", ed in seguito, con Patrick Cothias, \"Capitaine Kergenec\".\nNegli anni novanta realizza \"Pyr\u00e9n\u00e9e\" (con Philippe Sternis), \"Les Fanfreluches\" (con Christine Oudot) e \"Les Farfelingues\" (con Pierre Guilmard).\nHa inoltre collaborato con i Walt Disney Studios per le pellicole \"Mulan\" (1998) e \"Atlantis - L'impero perduto\" (2001).\nRiconoscimenti.\nNel corso della sua carriera, Loisel ha ricevuto:"}
{"id": "2590186", "revid": "767487", "url": "https://it.wikipedia.org/wiki?curid=2590186", "title": "Bangiomorpha pubescens", "text": "La bangiomorfa (Bangiomorpha pubescens) \u00e8 un organismo estinto, interpretato come un'alga rossa. I fossili sono stati ritrovati sull'isola di Somerset, nel Canada artico, e risalgono a circa 1 miliardo e 200 milioni di anni fa.\nSignificato dei fossili.\nI fossili di \"Bangiomorpha\" mostrano filamenti multicellulari, identificati come alghe rosse bangiacee sulla base del tipo di divisione delle cellule. Questo organismo \u00e8 considerato il pi\u00f9 antico eucariota rinvenuto finora, e rappresenta un punto chiave nella filogenia dei protisti. La formazione differenziale di spore e gameti mostra che Bangiomorpha deve essersi riprodotta sessualmente, e questi fossili sono il pi\u00f9 antico riscontro di tale innovazione; ci\u00f2 avrebbe permesso non soltanto i vantaggi di una notevole ricombinazione genetica, ma soprattutto una multicellularit\u00e0 complessa."}
{"id": "2590190", "revid": "1543377", "url": "https://it.wikipedia.org/wiki?curid=2590190", "title": "Dipartimento di Lago Argentino", "text": "Lago Argentino \u00e8 un \"dipartimento\" collocato a ovest della provincia argentina di Santa Cruz, con capoluogo El Calafate.\nGeografia fisica.\nConfina a nord con la dipartimento di R\u00edo Chico, a est con il dipartimento di Corpen Aike, a sud con il dipartimento di G\u00fcer Aike e a ovest con il Cile. Esso prende il nome dal lago omonimo situato nel dipartimento, ove si trova pure il ghiacciaio Perito Moreno, nel parco nazionale di Los Glaciares.\nSociet\u00e0.\nEvoluzione demografica.\nSecondo il censimento del 2010, su un territorio di 37.292\u00a0km\u00b2, la popolazione ammontava a 18.864 abitanti, con un aumento del 151% rispetto al censimento del 2001.\nAmministrazione.\nIl dipartimento \u00e8 suddiviso in:"}
{"id": "2590192", "revid": "767487", "url": "https://it.wikipedia.org/wiki?curid=2590192", "title": "Metaspriggina walcotti", "text": "La metaspriggina (\"Metaspriggina walcotti\") \u00e8 un animale marino estinto, probabilmente appartenente ai cordati. Visse nel Cambriano medio (circa 505 milioni di anni fa) e i suoi resti sono stati ritrovati in Canada, nel ben noto giacimento di Burgess Shales.\nDescrizione.\nLungo pochi centimetri, questo animale aveva un aspetto vermiforme. Il corpo era dotato di una serie di strutture a forma di V (miomeri) molto simili a quelle dell'odierno anfiosso. I fossili mostrano che il corpo, nella parte posteriore, si allargava in quella che \u00e8 stata interpretata come una pinna caudale, che circondava l'estremit\u00e0 posteriore. La parte anteriore, invece, era piuttosto complessa e potrebbe essere stata dotata di parti scheletriche. \u00c8 possibile che vi fossero presenti anche due veri e propri occhi.\nClassificazione.\nLa metaspriggina \u00e8 stata originariamente descritta come un organismo simile a Spriggina (un rappresentante della fauna di Ediacara), ma studi successivi hanno dimostrato che queste due creature non erano strettamente imparentate fra di loro. Metaspriggina \u00e8 noto esclusivamente grazie a due esemplari, uno dei quali mostra chiaramente alcune strutture nella parte anteriore del corpo, che fanno pensare che l'animale fosse dotato di una sorta di cranio. La presenza di strutture a forma di V (miomeri) simili a quelle dei moderni anfiossi, inoltre, indica che Metaspriggina era un primitivo cordato, tra i pi\u00f9 antichi mai apparsi. Un altro cordato che viveva negli stessi mari era Pikaia."}
{"id": "2590193", "revid": "535076", "url": "https://it.wikipedia.org/wiki?curid=2590193", "title": "Principe di Gerona", "text": "Il titolo di principe di Gerona (in catalano \"pr\u00edncep de Girona\"; in spagnolo \"pr\u00edncipe de Gerona\") \u00e8 un antico titolo appannaggio della Corona d'Aragona risalente all'anno 1351, quando il re Pietro IV di Aragona nomin\u00f2 il suo erede e gli diede il titolo di duca di Gerona. Attualmente \u00e8 uno dei titoli tradizionalmente vincolati all'erede al trono di Spagna.\nStoria.\nDal volume I delle \"Constitucions y altres drets de Catalunya\", nella sezione \"Genealogia dei Re d'Aragona e Conti di Barcellona\", si apprende che Giovanni I di Aragona, figlio di Pietro II di Aragona, aveva un figlio, Jaime, che venne insignito del titolo di delfino di Gerona. Il 19 febbraio 1416 il re Ferdinando I di Aragona ritenne insufficiente il titolo, e lo elev\u00f2 da delfinato a principato. Il primo principe di Gerona fu il futuro Alfonso V di Aragona come l'erede al trono d'Aragona, in quanto il titolo era legato alla condizione di erede al trono aragonese, e, successivamente, di erede al trono spagnolo.\nIl titolo, con la relativa condizione di erede al trono d'Aragona, poi di Spagna, esistette fino alla guerra di successione spagnola, a seguito della quale, ed in seguito ai decreti di Nueva Planta, cess\u00f2 di essere utilizzato. Giovanni di Borbone-Spagna, conte di Barcellona, decise di ripristinare il titolo di principe di Gerona e di conferirlo a suo figlio Juan Carlos. Nel 1961, nel comunicato in occasione del fidanzamento di Juan Carlos con Sofia di Grecia, si nomina infatti Juan Carlos come principe delle Asturie, principe di Gerona e principe di Viana, ripristinando cos\u00ec l'antica tradizione.\nOggi.\nIl titolo di principe di Gerona, unitamente a quello di principe delle Asturie, principe di Viana, conte di Cervera, duca di Montblanc e signore di Balaguer, \u00e8 attualmente in capo a Leonor di Borbone-Spagna, dal 19 giugno 2014, mediante regio decreto 54/2014 e pubblicato sulla gazzetta ufficiale il giorno successivo.\nElenco dei duchi, delfini e principi di Gerona.\nCasa d'Austria (1527-1665).\nTitolo vacante dal 1665 al 1961"}
{"id": "2590195", "revid": "767487", "url": "https://it.wikipedia.org/wiki?curid=2590195", "title": "Tomorrow (Sean Kingston)", "text": "Tomorrow \u00e8 il secondo album di Sean Kingston, pubblicato il 22 settembre 2009.\nSono state estratte come singoli le canzoni \"Fire Burning\" e \"Face Drop\"."}
{"id": "2590208", "revid": "252548", "url": "https://it.wikipedia.org/wiki?curid=2590208", "title": "Y&amp;R", "text": ""}
{"id": "2590209", "revid": "767487", "url": "https://it.wikipedia.org/wiki?curid=2590209", "title": "Miraluolishania haikouensis", "text": "La miraluolishania (Miraluolishania haikouensis) \u00e8 un animale estinto forse appartenente ai lobopodi, vissuto nel Cambriano inferiore (circa 520 milioni di anni fa). I suoi resti fossili sono stati ritrovati in Cina, nel ben noto giacimento di Chengjiang. \nDescrizione.\nQuesto animale, lungo pochi centimetri, aveva un aspetto simile a quello di un verme. Il corpo era lungo e sottile, ed era circondato da una serie di zampe lunghe e robuste; in generale, l'aspetto era quasi identico al lobopode \"Luolishania\". \"Miraluolishania\", per\u00f2, possedeva anche un'estremit\u00e0 anteriore decisamente specializzata, con tanto di occhi ben sviluppati e antenne, mentre il corpo mostrava i segni di una segmentazione incipiente. \nClassificazione.\nQuesto animale lungo pochi centimetri e simile a un verme \u00e8 stato descritto per la prima volta nel 2004. \u00c8 spesso considerato un animale intermedio tra due gruppi, artropodi e lobopodi, a causa di un notevole miscuglio di caratteristiche. La scoperta di questa rara forma transizionale ha permesso di stabilire la diretta relazione che intercorre tra questi gruppi di animali. Alcuni studiosi, tuttavia, ritengono che \"Miraluolishania\" sia del tutto identico al lobopode \"Luolishania\", a causa dell'aspetto superficialmente simile.\nVi sono tuttavia considerevoli differenze tra i due generi, e uno studio condotto nel 2007 (Liu et al.) ha portato alla conclusione che questi due animali erano nettamente distinti fra loro. In ogni caso, le forme precedentemente ascritte a \"Luolishania\" ritrovate nell'area di Haikou sono state ridescritte come appartenenti a \"Miraluolishania\"; gli esemplari di \"Luolishania\" propriamente detti sono stati invece rinvenuti esclusivamente nell'area di Maotianshan nella regione di Chengjiang. Questa confusione tassonomica rende bene l'idea della difficolt\u00e0 nel classificare animali intermedi tra due grandi gruppi all'inizio della loro separazione."}
{"id": "2590211", "revid": "1305772", "url": "https://it.wikipedia.org/wiki?curid=2590211", "title": "Suicide", "text": "Suicide (suicidio in varie lingue) pu\u00f2 riferirsi a:"}
{"id": "2590214", "revid": "1543377", "url": "https://it.wikipedia.org/wiki?curid=2590214", "title": "Toray Pan Pacific Open 2009 - Singolare", "text": "Il singolare del Toray Pan Pacific Open 2009 \u00e8 stato un torneo di tennis facente parte del WTA Tour 2009.\nDinara Safina era la campionessa uscente ma \u00e8 stata sconfitta dalla qualificata Kai-chen Chang nel secondo turno.\nMarija \u0160arapova ha battuto in finale Jelena Jankovi\u0107 dopo il ritiro della serba sul 5-2 a causa di un infortunio al polso.\nTeste di serie.\nLe prime 8 teste di serie hanno ricevuto un Bye al secondo turno."}
{"id": "2590215", "revid": "287204", "url": "https://it.wikipedia.org/wiki?curid=2590215", "title": "Suicide (album)", "text": ""}
{"id": "2590216", "revid": "729019", "url": "https://it.wikipedia.org/wiki?curid=2590216", "title": "Tranvia Trento-Mal\u00e9", "text": "La tranvia Trento-Mal\u00e9 era una tranvia elettrica extraurbana a scartamento metrico che collegava il capoluogo trentino alla val di Non e alla val di Sole.\nInaugurata nel 1909 ed armata a scartamento metrico, tale tranvia elettrica sub\u00ec diversi passaggi di gestione in conseguenza delle vicende che caratterizzarono la storia di tale territorio, fino alla conversione in ferrovia e alla conseguente chiusura dell'originario tracciato, avvenuta nel 1956.\nStoria.\nPaolo Oss Mazzurana, importante politico di fine Ottocento e sindaco di Trento, in una storica seduta il 17 ottobre 1891 illustr\u00f2 al consiglio comunale, che approv\u00f2 all'unanimit\u00e0, il progetto per una serie di ferrovie economiche a trazione elettrica. Il 30 gennaio 1892 il Ministero del Commercio concesse l'autorizzazione ad attuare gli studi preliminari per realizzare alcune ferrovie laterali alla linea del Brennero, allo scopo di collegare rapidamente il capoluogo con le vallate trentine (Val di Non, Val di Sole, Val di Fiemme). Fra di esse era prevista una linea a scartamento metrico costituita dalle due tratte Trento-San Michele e San Michele-Mal\u00e9, per una lunghezza di quasi 59\u00a0km.\nLa Dieta tirolese non si dimostr\u00f2 tuttavia particolarmente favorevole alla nuova infrastruttura, che poteva diminuire l'influenza di Bolzano e del Tirolo tedesco sull'Anaunia; anche per tale motivo si avvi\u00f2 un periodo di confronti che vide diverse proposte di modifica al progetto e la contrapposizione rispetto ai fautori delle diverse infrastrutture da realizzarsi. L'atto di concessione della tranvia fu firmato dall'imperatore Francesco Giuseppe il 19 dicembre 1905 a favore del Comune di Trento, il quale assegn\u00f2 l'esercizio della Trento-San Michele all'Adige alla S\u00fcdbahn, che gi\u00e0 eserciva la ferrovia del Brennero e cui era altres\u00ec affidata la concessione della relativa diramazione Mezzocorona-Mezzolombardo autorizzata con medesimo decreto imperiale.\nL'aumento dei costi preventivati per l'infrastruttura indusse ulteriori polemiche e comport\u00f2 la costituzione, il 5 settembre 1906 della societ\u00e0 per azioni Ferrovia Locale Trento-Mal\u00e9 (FLTM), il cui capitale era di propriet\u00e0 del comune capoluogo e da quelli delle valli trentine che sarebbero state interessate dai lavori. Frattanto, il 5 agosto 1906, venne inaugurata la diramazione a scartamento ordinario fra la stazione di Mezzocorona e Mezzolombardo denominata localmente \"la retta\".\nDalla costruzione alle prima guerra mondiale.\nI lavori di costruzione della tranvia furono avviati il 1\u00ba aprile 1907 e il 15 luglio 1909 le prime elettromotrici effettuarono un viaggio di prova fra Mezzolombardo e Trento, mentre il primo treno con passeggeri a bordo, destinato agli azionisti, circol\u00f2 sull'intero tragitto Trento-Mal\u00e9 il 13 settembre dello stesso anno, con avvio del servizio il successivo 7 ottobre.\nL'esercizio del servizio passeggeri e merci fu affidato dalla societ\u00e0 concessionaria alle Imperial Regie Ferrovie Austriache dello Stato (KKStB) che nel 1913 registr\u00f2 838.000 viaggiatori e 47.920 tonnellate di merci trasportate.\nLo scoppio della prima guerra mondiale comport\u00f2 determinanti conseguenze per la linea, sulla quale iniziarono a circolare treni militari alcuni dei quali con trazione a vapore di cui una proveniente da Innsbruck per poter raggiungere pi\u00f9 facilmente il fronte attestato al passo del Tonale. Venne anche ampliata la flotta a due unit\u00e0 per il trasporto passeggeri e altre due adibite al trasporto merci. Nel gennaio 1918 entr\u00f2 inoltre in funzione un prolungamento provvisorio per l'approvvigionamento del fronte fino a Fucine di Ossana, realizzato con scartamento da 700\u00a0mm: tale tratta, che anticipava di circa un secolo quanto poi cantierizzato negli anni duemiladieci, rimase in funzione fino al 30 ottobre del medesimo anno.\nL'esercizio di Stato e la nuova guerra.\nCon il passaggio del Trentino all'Italia, l'esercizio tranviario pass\u00f2 alle Ferrovie dello Stato le quali, il 14 giugno 1936, affidarono la concessione della linea alla Societ\u00e0 Anonima Trasporti Pubblici (SATP) guidata dall'ingegnere elvetico Giacomo Sutter, molto attivo nel settore ferroviario.\nFrattanto, nel 1934, era stata chiusa la ferrovia locale dell'Alta Anaunia che proprio a Dermulo era raccordata alla Trento-Mal\u00e9. Anche la situazione finanziaria di quest'ultima rimase critica, anche a causa della brevit\u00e0 del periodo di concessione. Scoppiata la seconda guerra mondiale la tranvia pass\u00f2 sotto la gestione del comando militare tedesco delle Prealpi e gli impianti di Trento vennero pesantemente compromessi dal bombardamento del 13 maggio 1944. A partire dal 25 settembre 1945 la gestione torn\u00f2 direttamente alla FLTM, la quale il 1\u00ba giugno del 1947 assunse altres\u00ec l'esercizio dell'autoservizio sostitutivo Dermulo-Fondo-Mendola e mutando la ragione sociale, nel 1948, in Ferrovia Elettrica Trento-Mal\u00e9 Spa (FETM).\nDa tranvia a ferrovia.\nCon decreto del Consiglio Superiore dei lavori Pubblici n. 3415 del 22 dicembre 1948 venne approvato un progetto di parziale ricostruzione degli impianti, con trasformazione della linea in ferrovia, accorciando il tracciato di quattro chilometri e mantenendo lo scartamento metrico. Nel 1951 con legge n. 294 furono stanziati circa 2,3 miliardi di Lire. I lavori furono avviati due anni dopo, il 7 aprile 1953, a cura dell'Astaldi.\nDopo un periodo di sospensione causata dalla mancanza di fondi e dalla rivisitazione del progetto, trasformato in una ricostruzione integrale e approvato definitivamente il 5 settembre 1955, nel 1956 i cantieri furono riaperti e quattro anni dopo, il 29 maggio 1960 fu aperto all'esercizio il tratto tra la stazione tranviaria di Trento Torre Verde e Cles. Contestualmente fu soppressa l'intera linea tranviaria: per il servizio sulla nuova linea furono impiegati i vecchi rotabili tranviari, mentre quello sul tronco Cles\u00a0\u2013 Mal\u00e9 fu provvisoriamente sostituito da un'autolinea. Il 24 giugno 1961 fu aperto il tratto ferroviario collegante queste due localit\u00e0 e altri lavori di ammodernamento furono eseguiti nel 2003.\nNel 1964 fu completato il fabbricato della stazione di Trento Porta Centa la quale sostitu\u00ec il vecchio capolinea tranviario, per cui si decise di inaugurare solennemente la linea il 13 dicembre. Nello stesso periodo entrarono in funzione le nuove elettromotrici delle Officine Meccaniche della Stanga e l'alimentazione fu innalzata a 3000 volt, come quella applicata sulla rete statale delle FS ponendo definitivamente fine alle vestigia della storica tranvia.\nCaratteristiche.\nLa \"Localbahn\", com'era chiamato questo tipo di linea ai tempi dell'impero asburgico, era realizzata a scartamento metrico ed elettrificata a 800 volt in corrente continua.\nIl tracciato misurava complessivamente 59,463 chilometri di cui 43 in sede promiscua, 18 dei quali protetti da marciatram, e 17 in sede propria. Negli attraversamenti dei centri abitati, i raggi di curvatura erano spesso inferiori a 100 metri.\nNei tratti in sede propria erano utilizzate rotaie di tipo Vignoles da 21,8\u00a0kg/m mentre per quelli in sede stradale erano messe in opera le classiche Phoenix da 35\u00a0kg/m.\nLa linea aerea, del tipo a catenaria con sezione da 2x70\u00a0mm\u00b2, era sospesa tramite pali o ancorata tramite tiranti agli edifici al lato delle strade attraversate; l'alimentazione primaria avveniva tramite una linea trifase a 20\u00a0kV che alimentava le sottostazioni elettriche di Pressana, Sebino e Mostizzolo, le quali provvedevano a raddrizzare la corrente mediante gruppi convertitori motore-dinamo con batteria tampone. L'intero sistema era stato fornito dalla Siemens-Schuckert Werke.\nLa gestione della circolazione avveniva mediante scambio di fonogrammi alle stazioni.\nPercorso.\nDa Trento, la linea tranviaria iniziava presso la stazione di Trento Torre Verde, ubicata presso la via omonima e piazza Silvio Pellico alla quota si 194 metri s.l.m. Il tracciato percorreva quindi le vie Manzoni e Vannetti, presso la quale si trovava la stazione di Trento Scalo, dotata di rimessa ed officina. Il binario proseguiva quindi sulla strada statale 12 in direzione di Bolzano e, uscendo dalla citt\u00e0, giungeva a Gardolo, a Lavis e a Pressano dove era situata la prima sottostazione elettrica, in seguito riutilizzata per l'alimentazione della ferrovia.\nPoco prima di San Michele all'Adige, la tranvia superava l'Adige grazie ad un ponte in sede propria. Poco prima di Grumo, inoltre, attraversava a raso e su sede stradale la ferrovia del Brennero. Nei pressi della stazione di Mezzocorona era posta una stazione del tram. Il binario della tranvia entrava quindi nel centro di Mezzocorona e successivamente proseguiva per Mezzolombardo, attraversando il Noce sopra un ponte. Il tratto tra la periferia di Mezzocorona e la stazione tranviaria di Mezzolombardo era in comune con la \"Feratela\", raccordo ferroviario che collegava l'ultimo impianto con la stazione di Mezzocorona della linea del Brennero. Il tracciato in comune fra questa ferrovia e la linea tranviaria era a doppio scartamento a tre rotaie.\nCon un percorso su sede stradale, la tranvia passava Ceramica, Sabino, dove era situata la seconda sottostazione elettrica, e Mollaro, portandosi in quota e salendo ancora per giungere a Taio e Dermulo. Presso questa stazione si diramava la linea tranviaria per Fondo e il passo della Mendola, esercita dalla Ferrovia Elettrica dell'Alta Anaunia (FEAA).\nPrima di arrivare a Santa Giustina, il tracciato attraversava nuovamente il Noce sopra un ponte riservato, rinforzato in modo tale da poter permettere il passaggio del tram. Dopo il ponte, il percorso tornava su sede stradale e iniziava la salita verso Cles. Successivamente, scendendo e salendo di quota, proseguiva verso la localit\u00e0 Mostizzolo, nel territorio di Cis, dove si trovava un altro ponte sopra il Noce, anch'esso su sede riservata, e dove era posta la terza ed ultima sottostazione elettrica.\nDopo la stazione di Mostizzolo, la tranvia proseguiva la sua corsa in sede propria, a fianco della strada statale 42, fino a Mal\u00e9, alla quota di 763,3 metri sul mare.\nMateriale rotabile.\nPer l'esercizio della linea la FTM acquist\u00f2 un parco di 12 elettromotrici e 16 carrozze passeggeri a comporre treni che talora vedevano in composizione uno dei 3 carri postali; il traffico merci si avvaleva inoltre di 2 locomotive e 73 carri, di cui 30 coperti.\nLe elettromotrici, a carrelli, erano classificate 41/s 001-012 e avevano allestimento di prima e terza classe; le locomotive, denominate anche \"furgoni-bagagliaio\", avevano caratteristiche analoghe e, classificate 42/s 001-002, disponevano di un rapporto di trasmissione pi\u00f9 corto; per entrambi i gruppi di rotabili le prese di corrente erano del tipo a racchetta. Le carrozze erano anch'esse divise in due gruppi: alle prime 12 unit\u00e0 a due assi di prima e terza classe classificate AC/s 21-32 si aggiunsero nel 1913 le quattro vetture di sola terza classe C/s 33-36. L'originaria vettura AC/s 27 (poi FS C 326), restaurata, \u00e8 esposta presso la sede di Trentino Trasporti.\nNonostante l'impianto fosse stato dall'origine concepito per la trazione elettrica, diverse locomotive a vapore vennero utilizzate dalla KKStB e dalle FS come rinforzo e per coadiuvare il materiale d'origine. Un primo gruppo di locomotive fu acquisito di seconda mano nel 1915: si trattava di locomotive tranviarie cabinate a tre assi costruite dalla SLM fra il 1889 e il 1891, acquistate dalle Tranvie di Ginevra e numerate \"6 - Mont Sion\", \"7 - Rhon\" e \"14 - Savoie\". Tali unit\u00e0 furono accantonate nel 1925. Seguirono, nel 1916, tre locotender anch'esse di costruzione SLM acquistate dalla Ferrovia del Br\u00fcnig, classificate 104-106. L'accantonamento dell'ultima di tali unit\u00e0 risale al 1943. Dalla documentazione pervenuta risulta inoltre la presenza di due ulteriori locomotive, numerate rispettivamente 1 e 3, quest'ultima costruita nel 1901 dall'officina Krauss di Linz e proveniente dalla ferrovia Innsbruck-Igls."}
{"id": "2590218", "revid": "27042177", "url": "https://it.wikipedia.org/wiki?curid=2590218", "title": "Giulio Cesare Vacchero", "text": ""}
{"id": "2590219", "revid": "307923", "url": "https://it.wikipedia.org/wiki?curid=2590219", "title": "Maanshania crusticeps", "text": "La maanshania (Maanshania crusticeps) \u00e8 un enigmatico animale estinto, vissuto nel Cambriano inferiore (circa 520 milioni di anni fa), i cui resti fossili sono stati ritrovati nel noto giacimento di Maotianshan, in Cina.\nDescrizione.\nL'aspetto di questo animale era simile a quello di un verme; l'intero corpo era lungo circa 5 centimetri ed era largo fino a 5 millimetri. La parte anteriore del corpo terminava in una struttura quasi rettangolare, conservatasi nell'unico esemplare fossile sinora rinvenuto in notevole rilievo. Questa struttura, interpretata come la testa dell'animale, era ornata da numerose striature longitudinali ed era dotata di strutture (\"papillae\") disposte trasversalmente. Il tronco, invece, era annulato finemente ed erano presenti anche qui file di \"papillae\". Nel fossile \u00e8 conservata un'ampia traccia scura, presumibilmente l'intestino dell'animale, ma la parte posteriore del corpo non \u00e8 nota con completezza.\nClassificazione.\nNon \u00e8 chiaro a quale gruppo di animali appartenesse \"Maanshania\". Gli autori della prima descrizione (Hou et al., 1999) hanno riscontrato somiglianze con i vermi paleoscolecidi rinvenuti nello stesso giacimento, a causa della presenza di file trasversali di papillae. Vi sono anche somiglianze con il gruppo dei lobopodi, ma il fossile non mostra tracce di zampe. In ogni caso, l'enigmatica struttura interpretata come una testa non assomiglia ad alcuna altra struttura nota in un animale del Cambriano. "}
{"id": "2590228", "revid": "22356", "url": "https://it.wikipedia.org/wiki?curid=2590228", "title": "Ramphastosula ramirezi", "text": "La ranfastosula (Ramphastosula ramirezi) \u00e8 un uccello estinto appartenente ai pelecaniformi. Visse nel Pliocene inferiore (circa 5 milioni di anni fa) e i suoi resti sono stati ritrovati in Per\u00f9.\nDescrizione.\nQuesto animale aveva un cranio del tutto simile a quello di una sula attuale, ma il becco era enorme e molto simile a quello di un tucano (da qui il nome Ramphastosula, poich\u00e9 Ramphastos \u00e8 il nome scientifico generico per il tucano). Il cranio era irrobustito in modo tale da poter reggere il notevole peso del becco. Quest'ultimo era notevolmente convesso verso l'alto e ricurvo. Il corpo di Ramphastosula non \u00e8 noto, ma \u00e8 probabile che fosse molto simile a quello delle sule attuali.\nClassificazione.\nNonostante le sue caratteristiche aberranti, Ramphastosula \u00e8 stata riconosciuta come un membro della famiglia Sulidae, una famiglia di uccelli pelecaniformi attualmente ben rappresentata dai generi \"Sula\" e \"Morus\". A causa delle somiglianze morfologiche con altri esemplari di sulidi rinvenuti nella stessa formazione (Formazione Pisco) ma in livelli poco pi\u00f9 antichi, si presume che questo animale si sia evoluto da una di queste grandi specie di sula. Tra le varie specie rinvenute nella formazione, da ricordare \"Sula magna\", \"S. sulita\" e \"Morus peruvianus\".\nStile di vita.\nLa forma del cranio fa supporre che \"Ramphastosula\" fosse un uccello marino che adottava una precisa strategia alimentare. \u00c8 improbabile che si tuffasse da grandi altezze per catturare i pesci, ma \u00e8 pi\u00f9 plausibile che questo animale tuffasse il capo sott'acqua o si immergesse da un'altezza non considerevole. L'habitat di \"Ramphastosula\" era costituito da spiagge e baie protette, abitate da un gran numero di uccelli marini come pinguini (\"Spheniscus urbinai\"), cormorani, pelagornitidi e anche avvoltoi. Le zone costiere, inoltre, erano rifugio per una gran quantit\u00e0 di mammiferi marini: foche (\"Acrophoca\" e \"Piscophoca\"), cetacei (\"Piscolithax\", \"Odobenocetops\", \"Piscobalaena\", \"Ninoziphius\", \"Pliopontos\") e anche bradipi acquatici (\"Thalassocnus\"). Non mancavano nemmeno coccodrilli (\"Piscogavialis\") e squali (\"Carcharodon\", \"Carcharocles\")."}
{"id": "2590231", "revid": "1543377", "url": "https://it.wikipedia.org/wiki?curid=2590231", "title": "Toray Pan Pacific Open 2009 - Doppio", "text": "Il doppio del Toray Pan Pacific Open 2009 \u00e8 stato un torneo di tennis facente parte del WTA Tour 2009.\nVania King e Nadia Petrova erano le detentrici del titolo, entrambe si sono iscritte quest'anno, giocando per\u00f2 con diversi partner.King ha giocato con Zheng Jie e la Petrova ha giocato con Gisela Dulko, ma hanno perso contro Daniela Hantuchov\u00e1 e Ai Sugiyama, rispettivamente al primo turno e in semifinale.Alisa Klejbanova e Francesca Schiavone hanno battuto in finale Daniela Hantuchov\u00e1 e Ai Sugiyama con il punteggio di 6-4, 6-2."}
{"id": "2590235", "revid": "78589955", "url": "https://it.wikipedia.org/wiki?curid=2590235", "title": "Pseudoiulia cambriensis", "text": "La pseudoiulia (Pseudoiulia cambriensis) \u00e8 un enigmatico animale marino estinto, probabilmente appartenente agli artropodi. Visse nel Cambriano inferiore (circa 520 milioni di anni fa) e i suoi resti sono stati ritrovati in Cina, nel ben noto giacimento di Maotianshan.\nDescrizione.\nDi questo animale sono noti solo due esemplari fossili, per di pi\u00f9 incompleti. L'esemplare tipo mostra un corpo allungato simile a quello di un millepiedi, lungo circa 4 centimetri e alto 5 millimetri. Era costituito da 31 segmenti (tergiti) e da quello che si potrebbe considerare un segmento terminale. Le appendici tipiche degli artropodi sono conservate malamente, e si possono notare solo le parti esterne delle caratteristiche appendici biramate, con tanto di setole marginali.\nClassificazione.\nRispetto a tutti gli artropodi presenti nel giacimento di Maotianshan, \"Pseudoiulia\" sembra essere stato molto differente e non sembra aver avuto alcun parente stretto. Gli esopodi dotati di setole differiscono molto da quelli di \"Fuxianhuia\" e \"Chengjiangocaris\", e la forma del corpo \u00e8 notevolmente distinta da altri artropodi simili a trilobiti o crostacei. Alcuni studiosi ritengono che questo animale facesse parte del gruppo dei Megacheira (artropodi dotati di grandi appendici anteriori), dal momento che alcuni rappresentanti di questo gruppo (come \"Jianfengia\" e \"Fortiforceps\") possedevano un corpo allungato. Un'altra possibilit\u00e0, invece, \u00e8 che questo animale fosse in qualche modo alla base del gruppo di artropodi che in seguito dar\u00e0 origine ai millepiedi, animali compiutamente terrestri. Un altro possibile antenato dei millepiedi \u00e8 l'altrettanto enigmatico \"Xanthomyria\"."}
{"id": "2590237", "revid": "439868", "url": "https://it.wikipedia.org/wiki?curid=2590237", "title": "Conte di Cervera", "text": "Il titolo di conte di Cervera (in spagnolo, \"conde de Cervera\") \u00e8 un antico titolo creato dal re Pietro IV di Aragona ed \u00e8 uno dei titoli tradizionalmente vincolati all'erede al trono di Spagna.\nStoria.\nIl titolo di conte di Cervera venne creato il 27 gennaio 1353 dal re Pietro IV di Aragona per suo figlio Giovanni. Questo titolo, proprio della Corona d'Aragona, era sempre unito a quello di principe di Girona. Il 21 gennaio 1977, il titolo di conte di Cervera \u00e8 stato conferito a Felipe di Spagna mediante regio decreto 54/1977, pubblicato sulla gazzetta ufficiale il giorno successivo. In seguito alla nomina a re di Felipe, il titolo \u00e8 stato concesso a Leonor di Borbone-Spagna, erede al trono spagnolo."}
{"id": "2590238", "revid": "110157", "url": "https://it.wikipedia.org/wiki?curid=2590238", "title": "Waters Edge", "text": "Waters Edge \u00e8 il nono album dei Sweet, pubblicato nel 1980 per l'etichetta discografica Capitol Records."}
{"id": "2590242", "revid": "767487", "url": "https://it.wikipedia.org/wiki?curid=2590242", "title": "I seduttori della domenica", "text": "I seduttori della domenica (\"Les s\u00e9ducteurs\") \u00e8 un film del 1980 suddiviso in 4 episodi diretti da: Bryan Forbes (\"Londra\", non accreditato), \u00c9douard Molinaro (\"Parigi\"), Gene Wilder (\"Los Angeles\", non accreditato) e Dino Risi (\"Roma\").\nTrama.\nL'azione si svolge nei paesi d'origine dei registi.\nInghilterra (Padrone di casa) L'autista di un Lord inglese si fa passare per il\nsuo datore di lavoro allo scopo di affascinare le hostess che invita al castello\ndel suo padrone.\nFrancia (Il metodo francese) Un uomo d'affari americano viene ricevuto a\nParigi, per la firma di un contratto, da una importante societ\u00e0 e cerca di \nsedurre la segretaria dell'amministratore delegato.\nStati Uniti (Skippy) Il paziente di una clinica psichiatrica trova una giovane \ndonna accondiscendente che lo aiuta a risolvere i suoi problemi sessuali.\nItalia (L'agenda di Armando) Un vecchio seduttore ritrova una sua vecchia\nagenda telefonica e cerca di ricontattare le sue vecchie amanti."}
{"id": "2590244", "revid": "729019", "url": "https://it.wikipedia.org/wiki?curid=2590244", "title": "Campagna dell'Africa Tedesca del Sud-Ovest", "text": "La campagna dell'Africa Tedesca del Sud-Ovest fu la conquista e l'occupazione della colonia dell'Africa Tedesca del Sud-Ovest (Namibia) effettuata dal Sudafrica per conto dell'Impero britannico durante la prima guerra mondiale. Le operazioni iniziarono nel settembre 1914 e si conclusero nel luglio 1915.\nSi tratt\u00f2 dell'unica campagna della prima guerra mondiale interamente pianificata e condotta da un Dominion.\nIl contesto storico.\nL'Africa Tedesca del Sud-Ovest era per dimensioni la seconda colonia tedesca. Era stata istituita nel 1884 per contrastare la colonizzazione inglese nella zona. Dal punto di vista geografico, si trattava di un territorio in gran parte desertico, con la popolazione tedesca concentrata principalmente presso la capitale, Windhuk, situata nell'interno.\nAllo scoppio della guerra, il primo ministro sudafricano Louis Botha richiese alla Gran Bretagna il permesso di costituire una forza di difesa chiamata \"South African Defence Force\", da porre a difesa del dominion. La risposta di Londra fu che queste truppe avrebbero reso un grosso servigio all'impero se fossero state utilizzate per invadere la limitrofa colonia tedesca. Quindi, i sudafricani mobilitarono una forza di circa 50.000 soldati.\nLe truppe tedesche nella colonia erano piuttosto scarse. In dettaglio, si trattava di circa 3.000 uomini della \"Schutztruppe\" e di 7.000 coloni maschi. Gli ufficiali non erano preparati per la guerra, ma dati i buoni rapporti con i Boeri - che la Germania aveva sostenutl in occasione della seconda guerra boera - i tedeschi contavano su una rivolta di questi ultimi.\nLa campagna.\nL'inizio delle operazioni.\nNel settembre 1914, i sudafricani furono in grado di sbarcare truppe presso la citt\u00e0 di L\u00fcderitz e ad occuparla. Sempre nello stesso mese, gli uomini di Botha iniziarono l'invasione. Tuttavia, le truppe sudafricane furono sconfitte il 26 settembre presso Sandfontein, sul fiume Orange. Qui una forza di 300 soldati (avanguardia di una colonna di 1.800 uomini) fu interamente distrutta, e gli uomini catturati ed uccisi, da 1.200 tedeschi. I prigionieri furono poi rilasciati.\nLa rivolta boera.\nNell'ottobre 1914 il generale boero Manie Maritz, proclam\u00f2 l'indipendenza dalla Gran Bretagna dello Stato Libero dell'Orange, della Repubblica Sudafricana, della Provincia del Capo e del Natal, chiedendo a tutti gli abitanti di pelle bianca di imbracciare le armi. In breve tempo riusc\u00ec a raccogliere intorno a s\u00e9 una forza di 12.000 uomini. Questo evento costrinse Botha ad interrompere l'offensiva ed a proclamare la legge marziale il 14 ottobre. Gi\u00e0 dieci giorni dopo, Maritz venne sconfitto, anche se la ribellione fu definitivamente soppressa solo nel febbraio 1915. I ribelli furono condannati ad alcuni anni di carcere, anche se vennero poi rilasciati due anni dopo in seguito ad un'amnistia.\nLa vittoria sudafricana.\nAlla fine di novembre, i sudafricani ripresero l'offensiva. Le forze di invasione avanzarono su due direttrici: da nord, partendo da Swakopmund, sotto il comando dello stesso Botha, e da sud sotto il comando di Jan Smuts. Le forze di Botha, avanzando verso l'interno, il 5 maggio occuparono il nodo ferroviario di Karibib e, il 12 maggio, la capitale Windhuk senza combattere. Smuts, invece, il 20 aprile si ricongiunse con le forze provenienti da L\u00fcderitz, e pochi giorni dopo entr\u00f2 a Gibeon.\nDopo la caduta della capitale, i tedeschi iniziarono a discutere i termini della resa. Le truppe germaniche furono spinte sempre pi\u00f9 nel nord del Paese, e si arresero il 9 luglio.\nEpilogo.\nIl 30 luglio, Botha torn\u00f2 a Citt\u00e0 del Capo, dove fu accolto come un eroe. La campagna era costata ai sudafricani 113 caduti, mentre le perdite tedesche ammontavano a 1.331 unit\u00e0.\nIl Sud Africa prese possesso della colonia, che divenne indipendente con il nome di Namibia solo il 21 marzo 1990."}
{"id": "2590248", "revid": "110157", "url": "https://it.wikipedia.org/wiki?curid=2590248", "title": "Genauni", "text": "I Genauni erano un antico popolo alpino.\nSi \u00e8 ancora incerti sulla localizzazione di questo popolo: prima della scoperta della Tabula Clesiana (1869) essi venivano posizionati nella Val di Non, venendo quindi a coincidere con gli Anauni; secondo altri avrebbero dovuto risiedere nell'angusta Val di Genova.\nLo storico greco Strabone (63/64 a.C. \u2013 24 d.C. circa) sosteneva che i Genauni facessero parte dei popoli illirici e assieme ai Breuni:\nI \"Genaunes\" vennero sottomessi a Roma nel contesto delle campagne di conquista di Augusto di Rezia e arco alpino, condotte dai suoi generali Druso maggiore e Tiberio (il futuro imperatore) contro i popoli alpini tra il 16 e il 15 a.C.\nIl poeta latino Orazio (65 a.C. \u2013 8 a.C.) li cit\u00f2 nel quarto libro delle sue \"Odi\":\nIl nome dei Genauni \u00e8 ricordato in settima posizione nel Trofeo delle Alpi (\"Tropaeum Alpium\"), monumento romano eretto nel 7-6 a.C. per celebrare la sottomissione delle popolazioni alpine e situato presso la citt\u00e0 francese di La Turbie:"}
{"id": "2590255", "revid": "1632387", "url": "https://it.wikipedia.org/wiki?curid=2590255", "title": "Pittino", "text": "Il pittino \u00e8 una variante del tennis praticata ad esempio come riscaldamento, come esercizio per allenare sensibilit\u00e0 e tocco di palla, allo scopo di esercitare i bambini in modo adatto alle loro forze e capacit\u00e0 o per semplice divertimento.\nIl campo di gioco \u00e8 costituito da due aree di servizio di un campo da tennis divise dalla rete.\nLe regole di base corrispondono a quelle del tennis, mentre sono previste alcune regole specifiche, delle quali esistono numerose varianti. A titolo di esempio si riportano le seguenti:"}
{"id": "2590256", "revid": "2039387", "url": "https://it.wikipedia.org/wiki?curid=2590256", "title": "Le D\u00e9serteur (Boris Vian)", "text": "Le D\u00e9serteur ('il disertore') \u00e8 una canzone francese conosciuta in tutto il mondo, scritta da Boris Vian nel 1954 e pubblicata nell'esecuzione di Marcel Mouloudji il 27 maggio di quello stesso anno, giorno della disfatta della Francia nella Battaglia di Dien Bien Phu, che segna la fine della guerra d'Indocina.\nInterpretazioni.\nIl primo interprete fu, nel 1954 Marcel Mouloudji, cui seguirono lo stesso Boris Vian, Serge Reggiani, Richard Anthony, Johnny Hallyday, Claude Vinci, Dan Bigras, Leni Escudero, D\u00e9d\u00e9 Fortin e, tradotta in inglese, Joan Baez e Peter, Paul and Mary.\nLa versione italiana pi\u00f9 conosciuta \u00e8 quella tradotta da Giorgio Calabrese, che \u00e8 stata incisa da Ornella Vanoni nel 1971, da Serge Reggiani nel 1972, da Ivano Fossati nel 1992, dai Marmaja nel 2002, dai Folkabbestia nel 2006 e da Zibba e Almalibre nel 2013.\nMargot inoltre l'ha incisa in lingua originale nel 1964, mentre Renzo Gallo l'ha tradotta ed incisa in piemontese.\nI Buio Pesto l'hanno tradotta ed incisa in genovese.\nLa corale L'Escab\u00f2t l'ha tradotta ed incisa in occitano.\nAntonella Ruggiero propone il brano in occasione del concerto al Teatro della societ\u00e0 di Lecco (LC) accompagnata da Mark Harris (pianoforte e armonium) e Roberto Colombo (vocoder e basso synth). La registrazione dal vivo \u00e8 contenuta nell'album \"Quando facevo la cantante\" (2018) - CD3 \"La canzone d'autore\".\nContenuto.\nIl testo \u00e8 composto da dodici strofe di quattro versi ciascuna, legati in rime baciate. La \"lettera\" \u00e8 indirizzata a un \"egregio Presidente\" da un uomo chiamato alle armi. Chi canta, spiega che non se la sente di andare in guerra, spiegando di non essere un assassino e di non volerlo diventare con una guerra che gli ha portato via la famiglia.\nIn Italia \u00e8 stata ripresa per la prima volta da Margot nel periodo dei Cantacronache (1958/1960). Successivamente \u00e8 stata tradotta da Luigi Tenco, che la intitol\u00f2 \"Padroni della terra\" e la incise, ma non la pubblic\u00f2\".\" Ornella Vanoni l'ha inserita nella scaletta del suo primo album dal vivo, nel 1971. Fu poi ritradotta da Giorgio Calabrese e incisa da Ivano Fossati nel 1992.\nCensura.\nLa canzone \u00e8 stata pi\u00f9 volte censurata a livello internazionale. Ha destato scalpore quando Joan Baez la utilizz\u00f2 per moltissime marce pacifiste.\nCollegamenti esterni.\n\"Le D\u00e9serteur\" in 48 lingue, storia completa della canzone in Francese, Italiano e Inglese, dal Sito Canzoni contro la guerra (CCG/AWS)"}
{"id": "2590258", "revid": "88740", "url": "https://it.wikipedia.org/wiki?curid=2590258", "title": "Flicorno contralto", "text": "Il flicorno contralto (detto anche \"genis\", \"clavicorno in mi bemolle\" \"orsicorno\" o \"trombonino\") \u00e8 uno strumento musicale, intonato in Mi\u266d appartenente alla famiglia degli ottoni e della sottofamiglia dei flicorni. Nei paesi di lingua anglosassone viene chiamato \"Tenor horn (in Eb)\" (negli Stati Uniti viene per\u00f2 chiamato \"Alto horn\").\nCome struttura assomiglia molto al corno, ed \u00e8 costruito sia in assetto orizzontale sia verticale. Il suo suono assomiglia molto a quello del flicorno tenore, pur essendo molto pi\u00f9 leggero.\nUtilizzo.\nL'uso del flicorno contralto \u00e8 principalmente bandistico, ma \u00e8 ormai usato di rado in favore del corno, strumenti ai quali (assieme al trombone) viene affidato il tipico accompagnamento in levare delle marce. In realt\u00e0 il flicorno contralto in Mib \u00e8, come molti altri strumenti, bistrattrato in Italia ma molto usato all'estero, ad esempio nelle \"brass band\" anglosassoni (con il nome di \"tenor horn\" o \"alto horn\"). Veniva spesso suonato anche nel jazz.\nRiferimenti nella cultura di massa.\nIl flicorno contralto \u00e8 citato con il nome di genis nel romanzo \"Il pendolo di Foucault\" di Umberto Eco: uno dei protagonisti, in giovent\u00f9, ambisce suonare la tromba nella banda per poter suonare in piedi la fanfara introduttiva di una marcia e fare cos\u00ec colpo su una certa ragazzina:\nCon lo stesso nome \u00e8 citato pi\u00f9 volte nel romanzo \"Almeno il cappello\" di Andrea Vitali."}
{"id": "2590259", "revid": "1601148", "url": "https://it.wikipedia.org/wiki?curid=2590259", "title": "Eugen Sch\u00fcfftan", "text": "Vinse l'Oscar alla migliore fotografia nel 1962 per il film \"Lo spaccone\".\nLa sua fama \u00e8 inoltre legata al cosiddetto effetto Sch\u00fcfftan, tecnica utilizzata per inserire gli attori all'interno di set in miniatura, utilizzata per la prima volta nel film \"Metropolis\" di Fritz Lang."}
{"id": "2590263", "revid": "287204", "url": "https://it.wikipedia.org/wiki?curid=2590263", "title": "Nazionale Under-18 di pallacanestro della Grecia", "text": "La nazionale di pallacanestro greca Under-18, \u00e8 una selezione giovanile della nazionale greca di pallacanestro, ed \u00e8 rappresentata dai migliori giocatori di nazionalit\u00e0 greca di et\u00e0 non superiore ai 18 anni.\nPartecipa a tutte le manifestazioni internazionali giovanili di pallacanestro per nazioni gestite dalla FIBA."}
{"id": "2590264", "revid": "121511", "url": "https://it.wikipedia.org/wiki?curid=2590264", "title": "Eugen Shuftan", "text": ""}
{"id": "2590265", "revid": "944090", "url": "https://it.wikipedia.org/wiki?curid=2590265", "title": "Terremoto delle Isole Andamane del 2009", "text": "Il terremoto delle Isole Andamane del 2009 \u00e8 stato un evento sismico di 7,6 magnitudo momento verificatosi l'11 agosto 2009 alle ore 01:25 locali (10 agosto, 19:55 UTC) nelle Isole Andamane.\n\u00c8 stato il terremoto pi\u00f9 forte che si sia verificato in questa zona in tempi pi\u00f9 recenti di quello che caus\u00f2 il maremoto dell'oceano Indiano nel 2004. L'epicentro venne localizzato 260\u00a0km a nord di Port Blair, e la scossa fu percepita nel sud-est dell'India, in Bangladesh, in Birmania e in Thailandia.\nIl Pacific Tsunami Warning Center lanci\u00f2 l'allarme tsunami in questi paesi, ma poco dopo lo ritir\u00f2. Non ci furono vittime o feriti, anche se furono registrati gravi danni alle strutture.\nContemporaneamente, la Prefettura di Shizuoka, in Giappone, fu colpita da un forte terremoto di magnitudo 6,4."}
{"id": "2590266", "revid": "123483393", "url": "https://it.wikipedia.org/wiki?curid=2590266", "title": "Sweet Dreams (singolo La Bouche)", "text": "Sweet Dreams \u00e8 un singolo del gruppo musicale tedesco La Bouche, pubblicato il 12 marzo 1994 come primo estratto dall'album omonimo.\nDescrizione.\nLa citazione \"ola ola e\" riprende un pezzo del 1989, Rollin' with Kid 'n Play dei Kid N Play.\nSuccesso commerciale.\nIl brano ha riscosso un successo mondiale."}
{"id": "2590267", "revid": "554814", "url": "https://it.wikipedia.org/wiki?curid=2590267", "title": "Composit", "text": "Il composit \u00e8 un particolare biglietto da visita utilizzato da modelli ed attori, utilizzato a scopo conoscitivo e promozionale.\nDi solito, il composit consiste in un cartoncino con una fotografia del modello stampata sul fronte, e un collage di cinque o sei fotografie sul retro, insieme al nome e ai dati relativi alle caratteristiche fisiche, come misure, altezza e taglia.\nI primi composit sono comparsi a Londra intorno al 1965, realizzati da Peter Marlowe e stampati in formato A4 sino al 1972, quando si pass\u00f2 al formato A5. In seguito, altre aziende iniziarono a pubblicare prodotti simili per l'industria della moda utilizzando nomi differenti, finch\u00e9 Marlowe non registr\u00f2 il marchio \"Model Composite\" in Europa e negli Stati Uniti"}
{"id": "2590268", "revid": "1543377", "url": "https://it.wikipedia.org/wiki?curid=2590268", "title": "Dipartimento di G\u00fcer Aike", "text": " \nG\u00fcer Aike \u00e8 un \"dipartimento\" collocato a sud della provincia argentina di Santa Cruz, con capoluogo R\u00edo Gallegos.\nConfini.\nIl dipartimento \u00e8 il pi\u00f9 meridionale dei dipartimenti della provincia. Confina a nord con i dipartimenti di Corpen Aike e Lago Argentino, a est con l'oceano Atlantico, a sud e a ovest con il Cile.\nSociet\u00e0.\nEvoluzione demografica.\nSecondo il censimento del 2010, su un territorio di 33.841 km\u00b2, la popolazione ammontava a 113.267 abitanti, con un aumento del 22% rispetto al censimento del 2001.\nAmministrazione.\nIl dipartimento \u00e8 suddiviso in 3 comuni (\"municipios\" in spagnolo):"}
{"id": "2590270", "revid": "767487", "url": "https://it.wikipedia.org/wiki?curid=2590270", "title": "Rotadiscus grandis", "text": "Il rotadisco (Rotadiscus grandis) \u00e8 un misterioso organismo marino estinto, vissuto nel Cambriano inferiore (circa 520 milioni di anni fa), i cui resti fossili sono stati ritrovati in Cina, soprattutto nel ben noto giacimento di Maotianshan.\nDescrizione.\nQuesto animale era di dimensioni piuttosto grandi in confronto agli altri organismi del suo ambiente: possedeva un diametro di circa 15 centimetri. I fossili mostrano un organismo appiattito, dotato di una superficie dorsale sclerotizzata e coperta da numerose linee radiali e anelli concentrici. Sembra anche che vi fossero macchie disposte radialmente fra le linee. La superficie ventrale era separata da quella dorsale e possedeva un notevole numero di strutture radiali appaiate. Un sorta di sacca all'interno del disco potrebbe aver rappresentato l'intestino. Alcuni esemplari mostrano tracce di un apparato tentacolare ramificato, che forse pendeva al di sotto del disco o si diramava al di sopra di esso.\nClassificazione.\nDescritto per la prima volta come un organismo medusoide, il rotadisco \u00e8 stato in seguito avvicinato al genere \"Eldonia\", un altro enigmatico organismo del Cambriano; Dzik (1991) eresse la nuova classe Eldonioidea per questi due animali, e li consider\u00f2 facenti parte del gruppo Lophophorata (ossia organismi dotati di lofoforo). Sempre in Cina, nella zona di Guizhou e in strati del Cambriano medio, sono stati ritrovati animali simili, descritti come \"Pararotadiscus guizhouensis\".\nStile di vita.\nGli enigmi posti da \"Rotadiscus\" riguardano anche il suo stile di vita: sull'apparato tentacolare di alcuni esemplari sono stati rinvenuti giovani individui di brachiopodi, e analogamente altri animali dotati di conchiglia sono stati ritrovati su esemplari di \"Pararotadiscus\". Alcuni studiosi, a causa di queste incrostazioni, ritengono che \"Rotadiscus\" e \"Pararotadiscus\" fossero animali sedentari, che giacevano passivamente sul fondale marino con la parte convessa del disco rivolta verso il basso. Altri studiosi ritengono che questi animali fossero planctonici (ovvero che si lasciassero trasportare dalla corrente) o addirittura pelagici (capaci di nuoto attivo); in questo caso, le conchiglie rinvenute sui dischi avrebbero sviluppato uno stile di vita pseudopelagico. Gli stessi problemi di interpretazione riguardo allo stile di vita sono stati delineati per \"Eldonia\". "}
{"id": "2590281", "revid": "486946", "url": "https://it.wikipedia.org/wiki?curid=2590281", "title": "Oh Eun Sun", "text": ""}
{"id": "2590284", "revid": "1543377", "url": "https://it.wikipedia.org/wiki?curid=2590284", "title": "Dipartimento di Magallanes", "text": " \nMagallanes \u00e8 un \"dipartimento\" collocato a est della provincia argentina di Santa Cruz, con capoluogo Puerto San Juli\u00e1n.\nStoria.\nDeve il suo nome al navigatore portoghese Ferdinando Magellano, che per primo tocc\u00f2 queste terre nel 1520, sbarcando in quella che oggi \u00e8 la citt\u00e0 di San Julian.\nConfini.\nConfina a nord con il dipartimento di Deseado, a est con l'oceano Atlantico, a sud con il dipartimento di Corpen Aike e a ovest con il R\u00edo Chico.\nSociet\u00e0.\nEvoluzione demografica.\nSecondo il censimento del 2010, su un territorio di 19.805 km\u00b2, la popolazione ammontava a 9.202 abitanti, con un aumento del 40,8% rispetto al censimento del 2001.\nAmministrazione.\nIl dipartimento \u00e8 composto da un unico comune (\"municipio\" in spagnolo), quello di Puerto San Juli\u00e1n."}
{"id": "2590291", "revid": "1543377", "url": "https://it.wikipedia.org/wiki?curid=2590291", "title": "Terme di Roselle", "text": "Le Terme di Roselle sono una stazione termale non funzionante del comune di Grosseto.\nSi tratta del pi\u00f9 antico stabilimento termale della Maremma che risale all'epoca romana quando Roselle era un'importante citt\u00e0 dell'Impero con tanto di Foro, Anfiteatro e Basilica. Le terme non erano situate entro il perimetro delle mura, ma precisamente nel luogo dove ora \u00e8 in progetto di realizzazione il nuovo stabilimento termale, mentre quello che \u00e8 rimasto in funzione fino all'alluvione del 4 novembre 1966, che provoc\u00f2 la deviazione della sorgente, era stato costruito dal Granduca Pietro Leopoldo nel 1824. Da pi\u00f9 di 40 anni Roselle non ha pi\u00f9 le Terme, ma se ne sta cercando da parte del comune un valido ente e gestore, anche se i progetti di ristrutturazione e costruzione sono fermi da tempo in seguito ad alcune discussioni riguardante l'esproprio dei terreni.\nLe acque termali di Roselle (bicarbonato-solfato-alcalino terrose), 126 l/s provenienti da due pozzi, oltre alla sorgente spontanea che scorre in mezzo al centro abitato, sgorgano a 38\u00b0.\nOltre alle Terme di Roselle, nella zona circostante sono presenti altre sorgenti termali riconosciute quali: Terme di Saturnia e Terme dell'Osa (chiuso)."}
{"id": "2590294", "revid": "1718925", "url": "https://it.wikipedia.org/wiki?curid=2590294", "title": "Personaggi di Flor - Speciale come te", "text": "Questa voce contiene un elenco dei personaggi presenti nella telenovela Flor - Speciale come te."}
{"id": "2590301", "revid": "1543377", "url": "https://it.wikipedia.org/wiki?curid=2590301", "title": "Dipartimento di R\u00edo Chico (Santa Cruz)", "text": "R\u00edo Chico \u00e8 un \"dipartimento\" collocato a ovest della provincia argentina di Santa Cruz, con capoluogo Gobernador Gregores.\nGeografia fisica.\nConfina a nord con il dipartimento di Lago Buenos Aires, a est con il dipartimento di Magallanes, a sud con i dipartimenti di Corpen Aike e Lago Argentino, e a ovest con il Cile. Deve il suo nome al fiume omonimo che lo attraversa. Vi si trovano i laghi Nansen, Quiroga e Strobel.\nSociet\u00e0.\nEvoluzione demografica.\nSecondo il censimento del 2010, su un territorio di 34.262\u00a0km\u00b2, la popolazione ammontava a 5.158 abitanti, con un aumento del 76,3% rispetto al censimento del 2001.\nAmministrazione.\nIl dipartimento \u00e8 suddiviso in:"}
{"id": "2590302", "revid": "2056951", "url": "https://it.wikipedia.org/wiki?curid=2590302", "title": "Without You", "text": ""}
{"id": "2590307", "revid": "287204", "url": "https://it.wikipedia.org/wiki?curid=2590307", "title": "Nazionale Under-16 di pallacanestro della Grecia", "text": "La nazionale di pallacanestro della Grecia Under 16, ex nazionale greca Allievi, rappresenta una variante giovanile della nazionale maggiore di pallacanestro, ed \u00e8 rappresentata da una selezione dei migliori giocatori di nazionalit\u00e0 greca di et\u00e0 non superiore ai 16 anni. Partecipa, sia a livello maschile sia a quello femminile, ai Campionati Europei di categoria giovanile di pallacanestro per nazioni gestiti dalla FIBA.\nAgli inizi la denominazione originaria era \"nazionale allievi\", in quanto la FIBA classificava le fasce di et\u00e0 fino ai 16 con la denominazione \"allievi\". Dal 2000, la FIBA ha modificato il tutto, equiparando sotto la dicitura \"under 16\", sia denominazione che fasce di et\u00e0. Da allora la selezione ha preso il nome attuale.\nAttualmente l'allenatore \u00e8 Giorgos Doxakis."}
{"id": "2590317", "revid": "767487", "url": "https://it.wikipedia.org/wiki?curid=2590317", "title": "Siberia (Diaframma)", "text": "Siberia \u00e8 il primo album del gruppo musicale italiano Diaframma, pubblicato il 5 dicembre 1984.\nIl disco.\n\u00c8 il primo album della band fiorentina e viene tutt'oggi considerato come un punto di riferimento per la scena new wave italiana. La musica risulta fortemente influenzata dai gruppi post-punk inglesi (primi tra tutti i Joy Division): atmosfere tipicamente dark e testi simbolisti che esprimono un forte disagio interiore.\nL'album \u00e8 presente nella classifica dei 100 dischi italiani pi\u00f9 belli di sempre secondo \"Rolling Stone Italia,\" alla posizione numero 7\"\".\nTracce.\nTesti e musiche di Federico Fiumani."}
{"id": "2590321", "revid": "154893", "url": "https://it.wikipedia.org/wiki?curid=2590321", "title": "Deformazione elastica", "text": ""}
{"id": "2590322", "revid": "122644407", "url": "https://it.wikipedia.org/wiki?curid=2590322", "title": "Walter Lassally", "text": "Ha vinto l'Oscar alla migliore fotografia nel 1965 per il film \"Zorba il greco\"."}
{"id": "2590324", "revid": "1632387", "url": "https://it.wikipedia.org/wiki?curid=2590324", "title": "Garmarna", "text": "I Garmarna sono un gruppo folk rock svedese fondato nel 1990. Il loro repertorio si basa principalmente sulle antiche ballate tradizionali scandinave.\nBiografia.\nLa band si costituisce nel 1990. Stefan Brisland-Ferner, Gotte Ringqvist e Rickard Westman erano tutti ispirati dalla musica tradizionale svedese, che erano soliti ascoltare a teatro; iniziarono la loro attivit\u00e0 cercando composizioni musicali antiche e strumenti musicali tradizionali. Dopo un anno trascorso suonando assieme, Jens H\u00f6glin si un\u00ec al gruppo come batterista.\nNel 1992 la band registr\u00f2 il suo primo EP. I Garmarna pensarono che una voce femminile avrebbe potuto instaurare un piacevole contrasto con le melodie a tinte fosche delle loro composizioni e perci\u00f2 chiesero ad Emma H\u00e4rdelin, un'amica di vecchia data dei componenti della band, di partecipare come \"guest vocalist\" nell'EP. H\u00e4rdelin ha ufficialmente fatto il suo ingresso nei Garmarna l'anno successivo, nel 1993.\nLe vendite dell'EP di debutto riscosse un buon successo di vendite in Svezia e fu d'aiuto per il tour della band in Scandinavia.\nNel 1994 l'album \"Vittrad\", fu pubblicato dall'Omnium negli USA, con una traduzione in inglese delle vecchie canzoni.\nI Garmarna intrapresero poi un lungo tour in Germania e realizzarono l'album \"Guds spelem\u00e4n\" nel 1996; l'album riscosse un buon successo di vendite in Svezia e ricevette delle recensioni favorevoli a livello internazionale.\nNel 1998 i Garmarna eseguirono una serie di concerti in alcune chiese del nord della Svezia presentando assieme all'attrice Felicia Konrad alcune loro interpretazioni in chiave moderna delle composizioni medievali di Hildegard von Bingen.\nNel 1999 la band ha pubblicato il suo terzo album \"Vederg\u00e4llningen\". La produzione dell'album si \u00e8 basata rispettivamente su rock e trip hop, e l'atmosfera della loro musica si \u00e8 fatta pi\u00f9 cupa rispetto agli album precedenti.\nSulla scia di \"Vederg\u00e4llningen\", i Garmarna sono tornati in studio per completare l'album \"Hildegard von Bingen\", che \u00e8 stato pubblicato nel 2001. Le tracce presenti nell'album sono basate sulle composizioni del XII secolo della badessa tedesca Hildegard di Bingen e testi in latino."}
{"id": "2590327", "revid": "486946", "url": "https://it.wikipedia.org/wiki?curid=2590327", "title": "Luzk", "text": ""}
{"id": "2590328", "revid": "486946", "url": "https://it.wikipedia.org/wiki?curid=2590328", "title": "Luz'k", "text": ""}
{"id": "2590330", "revid": "27043298", "url": "https://it.wikipedia.org/wiki?curid=2590330", "title": "Trumpilini", "text": ""}
{"id": "2590331", "revid": "287204", "url": "https://it.wikipedia.org/wiki?curid=2590331", "title": "Eroica", "text": ""}
{"id": "2590335", "revid": "767487", "url": "https://it.wikipedia.org/wiki?curid=2590335", "title": "Moderat", "text": "Moderat \u00e8 un progetto di musica elettronica nato a Berlino nel 2002. \u00c8 il risultato della collaborazione fra Sascha Ring, meglio conosciuto come Apparat, e i Modeselektor (Gernot Bronsert e Sebastian Szarzy). Il loro primo EP risale al 2002, ma il primo LP \u00e8 stato pubblicato dopo ben sette anni, per via di disaccordi artistici e divergenze d'opinione in merito al modo in cui portare avanti il lavoro comune. Il primo album, \"Moderat\" ha ricevuto recensioni prevalentemente positive; Pitchfork ha definito il primo singolo estratto dall'album, \"A New Error\", come uno dei migliori brani del 2009.\nIl 30 aprile 2013 \u00e8 stato rivelato, attraverso la pagina Facebook, il completamento del secondo album chiamato \"II\". Il primo singolo dell'album, intitolato \"Bad Kingdom\", \u00e8 stato pubblicato il 28 giugno 2013. Il 1\u00ba aprile 2016 \u00e8 stato pubblicato il terzo album \"III\". Il primo singolo dell'album si intitola \"Reminder\"."}
{"id": "2590339", "revid": "357043", "url": "https://it.wikipedia.org/wiki?curid=2590339", "title": "Storia di Nizza Monferrato", "text": ""}
{"id": "2590342", "revid": "27043378", "url": "https://it.wikipedia.org/wiki?curid=2590342", "title": "Papermodel", "text": ""}
{"id": "2590348", "revid": "729019", "url": "https://it.wikipedia.org/wiki?curid=2590348", "title": "Tranvia Torino-Volpiano", "text": "La tranvia Torino-Lein\u00ec-Volpiano era una linea interurbana a vapore, in esercizio dal 1883 al 1931.\nStoria.\nIl 29 marzo 1882 l'ing. Ambrogio Perincioli ottenne la concessione dalla provincia di Torino per una tranvia da Torino a Lein\u00ec, Feletto, Rivarolo Canavese e Castellamonte, con l'obbligo di ultimare il tratto Torino-Lein\u00ec entro l'anno e l'intera linea nel primo semestre dell'anno seguente.\nIl primo treno part\u00ec da Lein\u00ec il 24 giugno 1883: la locomotiva che train\u00f2 il convoglio inaugurale, una Krauss, fu battezzata \"Andrea Provana\" in onore dell'ammiraglio che combatt\u00e9 nella battaglia di Lepanto.\nLa linea fu prolungata a Volpiano l'anno successivo; contestualmente la gestione fu assegnata alla Societ\u00e0 Anonima Tramways Torino Leyn\u00ec Volpiano.\nLa linea era stata pensata come connessione della zona del Canavese alla sinistra della ferrovia Settimo-Rivarolo (fino ad allora non servita da mezzi di trasporto celeri) con la ferrovia stessa.\nUn nuovo passaggio di gestione si ebbe nel 1891 allorch\u00e9 subentr\u00f2 la Societ\u00e0 Anonima Tramvia Torino-Lein\u00ec-Volpiano, rinominata nel 1891 come Societ\u00e0 Anonima per la Ferrovia Centrale e le Tranvie del Canavese, la quale impost\u00f2 gli orari in modo che non risultassero concorrenziali rispetto a quelli della parallela ferrovia del Canavese, gestiti dalla medesima azienda.\nL'orario del 1896 era impostato secondo cinque coppie di treni giornalieri, che scendevano a quattro al sabato e nei festivi.\nLa concessione dell'impianto, cui la societ\u00e0 esercente non intese destinare i finanziamenti per il necessario rinnovo della sede e per l'elettrificazione, scadde nel 1929; a seguito di ci\u00f2 la tranvia rimase in esercizio per il solo traffico merci fino al 1931, quando la stessa fu definitivamente chiusa.\nCaratteristiche.\nLa linea tranviaria era lunga 18,100\u00a0km, a scartamento normale di 1445\u00a0mm. Il raggio di curvatura minimo era di 50 metri, la pendenza massima del 30 per mille; la velocit\u00e0 massima raggiungibile era di 20\u00a0km/h.\nPercorso.\nL'originario capolinea era situato in piazza Emanuele Filiberto, poi piazza della Repubblica nella zona detta Porta Palazzo; in seguito venne ricollocato pi\u00f9 a nord in corso Ponte Mosca all'angolo con via degli orti.\nAttraversata la Dora Riparia sull'omonimo ponte, i convogli giungevano quindi alla barriera dell'Abbadia di Stura alla volta della strada per Cuorgn\u00e9 interessando via Lein\u00ec e corso Vercelli.\nDopo aver attraversato la ferrovia Torino-Milano, i convogli tranviari servivano Lein\u00ec in via Torino e quindi Volpiano, giungendo davanti alla locale stazione ferroviaria.\nMateriale rotabile.\nNel 1927 il parco rotabili della tranvia risultava composto da cinque locomotive a vapore, 26 rimorchiate a due assi e cinque carri merci."}
{"id": "2590349", "revid": "765341", "url": "https://it.wikipedia.org/wiki?curid=2590349", "title": "Converbo", "text": "Nella linguistica teorica, un converbo \u00e8 una forma verbale indefinita che serve a esprimere subordinazione avverbiale, cio\u00e8 nozioni come \"quando\", \"perch\u00e9\", \"dopo\", \"mentre\".\nI converbi si differenziano dai coverbi, poich\u00e9 questi ultimi hanno predicati complessi nelle lingue che hanno una costruzione del verbo seriale.\nIl termine \"converbo\" venne coniato per il mongolo da Ramstedt (1903) e fino ad ora veniva in massima parte usato dagli specialisti delle lingue mongola e turca per descrivere i verbi indefiniti che potrebbero essere utilizzati per la coordinazione o subordinazione. Nedjalkov &amp; Nedjalkov (1987) adottarono per la prima volta il termine per l'uso tipologico generale, seguiti da Haspelmath &amp; K\u00f6nig (1995).\nUn converbo dipende sintatticamente da un'altra forma verbale, ma non \u00e8 il suo argomento. Pu\u00f2 essere un elemento aggiuntivo, cio\u00e8 un avverbiale, ma non pu\u00f2 essere n\u00e9 l'unico predicato di una frase semplice n\u00e9 l'argomento proposizionale (cio\u00e8 non pu\u00f2 dipendere da predicati come \"ordinare\" ecc.) (Nedjalkov 1995: 97).\nEsaminiamo un esempio dal mongolo khalkha:\nIn questa frase, il converbo \"-megc\" denota che non appena la prima azione \u00e8 stata incominciata/completata, incomincia la seconda azione. Cos\u00ec, la frase subordinata si pu\u00f2 intendere come un avverbiale temporale. Non c'\u00e8 alcun contesto in cui la struttura dell'argomento di un altro verbo o costruzione richiederebbe la presenza di \"-megc\" e non c'\u00e8 alcun modo (eccetto eventualmente il caso di un ripensamento) in cui una proposizione con \"-megc\" potrebbe venire alla fine della frase. Cos\u00ec, \"-megc\" si qualifica come un converbo in senso linguistico generale. Tuttavia, dal punto di vista della filologia mongola (e del tutto in accordo con Nedjalkov 1995 e Johanson 1995), vi \u00e8 un secondo converbo in questa frase: \"-\u017e\". Nella sua prima apparizione, esso \u00e8 modificato dal coverbo \"ehel-\" \"incominciare\", il quale a sua volta fa s\u00ec che il verbo modificato debba prendere questo suffisso. Tuttavia, questo stesso suffisso verbale si usa dopo il verbo \"battere\" che finisce una proposizione infinitiva indipendente che precede temporalmente la proposizione seguente, ma non la modifica in alcun modo che potrebbe essere adatto a un avverbiale. Sarebbe perfino possibile che \"-\u017e\" contrassegni un avverbiale:\nTale \u201cpolifunzionalit\u00e0\u201d \u00e8 tutt'altro che rara, il giapponese e il coreano potrebbero fornire esempi simili, e la definizione della subordinazione pone ulteriori problemi. Ci sono, perci\u00f2, linguisti che suggeriscono che una limitazione del dominio del termine converbo agli avverbiali non si adatta alla realt\u00e0 della lingua (ad es. Slater 2003: 229)."}
{"id": "2590350", "revid": "287204", "url": "https://it.wikipedia.org/wiki?curid=2590350", "title": "Eugen Schufftan", "text": ""}
{"id": "2590353", "revid": "1605525", "url": "https://it.wikipedia.org/wiki?curid=2590353", "title": "Preghiera dell'apostolo Paolo", "text": "La Preghiera dell'apostolo Paolo \u00e8 un testo gnostico cristiano, conservatosi in unica copia nella collezione di codici di Nag Hammadi (Codice Jung, 1).\nNel codice la \"Preghiera\" \u00e8 scritta in lingua copta, come il resto delle opere, ma il titolo \u00e8 dato in lingua greca, la lingua in cui l'opera fu inizialmente composta. All'interno del codice Jung (il primo codice della biblioteca) la \"Preghiera\" si trova al primo posto, anche se fu probabilmente aggiunta dopo che erano stati scritti i trattati pi\u00f9 lunghi del codice; l'opera manca di circa due righe iniziali.\nL'opera \u00e8 pseudoepigraficamente attribuita a Paolo di Tarso, ma \u00e8 caratterizzata da tematiche gnostiche. Gli studiosi la riconducono alla scuola di Valentino, per l'uso di frasi caratteristiche come il concetto di \"Dio psichico\"; hanno anche identificato possibili fonti parziali nel \"Corpus hermeticum\", nel \"Tre steli di Seth\", nel \"Vangelo secondo Filippo\" e nelle lettere di Paolo."}
{"id": "2590359", "revid": "228587", "url": "https://it.wikipedia.org/wiki?curid=2590359", "title": "Dipartimento di Capital", "text": ""}
{"id": "2590367", "revid": "1586519", "url": "https://it.wikipedia.org/wiki?curid=2590367", "title": "Piazza Capitaniato", "text": "Corte Capitaniato oggi Piazza Capitaniato \u00e8 una piazza storica della citt\u00e0 di Padova. Si raggiunge passando da piazza dei Signori sotto la Torre dell'Orologio, la \"porta del Capitaniato\" passaggio chiamato \"Soto ea scaves\u00e0\" (letteralmente: sotto la spezzata), caduto in disuso verso la fine del XX secolo. \nStoria.\nLo spazio era in origine un cortile della reggia Carrarese, voluta da Ubertino da Carrara nel XIV secolo. Circondata da edifici adibiti a vario uso, su tutti la grande costruzione ospitante la Sala dei Giganti.\nLa corte accrebbe di importanze al tempo della dominazione veneziana, quando negli edifici dei carraresi si install\u00f2 il Capitanio e esponenti dell'amministrazione padovana. Nell'antico cortile, che prese il nome di corte Capitaniato, trovarono posto la sede della curia, gli uffici amministrativi, le scuderie, le aree per le esercitazioni e le abitazioni delle guardie. I capitani veneziani erano responsabili degli affari di carattere militare ed affiancavano il podest\u00e0, al quale era demandata la gestione dell'amministrazione civile.\nPalazzi ed attrazioni della piazza.\nSul lato est si trova il lato posteriore della torre dell'Orologio e del palazzo del Capitanio, sede oggi di uffici comunali e del dipartimento di Filosofia, Sociologia, Pedagogia e Psicologia Applicata (fisppa) dell'Universit\u00e0 degli Studi di Padova. Sul lato sud si affaccia la sede della Scuola di Scienze Umane, Sociali e del Patrimonio Culturale (ex facolt\u00e0 di Lettere e Filosofia) e del Dipartimento dei Beni Culturali: Archeologia, Storia dell'Arte, del Cinema e della Musica. Quest'ultimo si trova nel palazzo Liviano, costruito negli anni trenta dall'architetto Gio Ponti negli spazi in precedenza occupati dalla reggia dei Carraresi. Sul lato est del Liviano vi \u00e8 la scalinata che porta sia all'elegante sala dei Giganti, antica struttura adibita oggi a sala da concerti, i cui pregevoli affreschi furono probabilmente realizzati dall'Altichiero e da Jacopo Avanzi, che alla pi\u00f9 piccola sala delle Edicole, parimenti affrescata. Dalla piazza si possono ammirare altre parti di quanto resta delle varie ricostruzioni della reggia, nei cui pressi si trova anche l'originale Loggia dei Carraresi.\nLa presenza dei due dipartimenti dell'ateneo comporta una massiccia presenza di studenti nella piazza, soprattutto per i festeggiamenti delle lauree, quando sugli alberi vengono affissi i \"papiri\" e vi hanno luogo scherzi e canti. In piazza Capitaniato si trovava sino al dicembre del 2015 la grande statua di Amleto Sartori raffigurante il drammaturgo Angelo Beolco detto il Ruzante, commissionata dal Rotary Club di Padova nel 1958 e ricollocata presso il Teatro Verdi.\nLungo l'asse mediano della piazza sorgono alcuni tra i pi\u00f9 antichi alberi di Padova, quali le sophore japoniche (\"Styphnolobium japonicum\") messe a dimora nel 1861, nonch\u00e9 i bagolari (\"Celtis australis\")."}
{"id": "2590370", "revid": "729019", "url": "https://it.wikipedia.org/wiki?curid=2590370", "title": "Marcos Ayerza", "text": "Biografia.\nFormatosi rugbisticamente nel di Buenos Aires, nella cui prima squadra esord\u00ec nel 2002, Ayerza inizi\u00f2 agonisticamente come seconda linea per poi convertirsi, in prima linea, nel ruolo di pilone.\nEsordiente in Nazionale argentina nel 2004 contro il a Buenos Aires, giunse in Europa nel 2006 con il suo primo contratto da professionista, nelle file del in English Premiership; alla sua prima stagione nel club inglese si aggiudic\u00f2 l'accoppiata campionato - coppa Anglo-Gallese; nel 2009 vinse per la seconda volta la Premiership e giunse, sempre per la seconda volta, alla finale di Heineken Cup (dopo la prima raggiunta nel 2006-07).\nPrese anche parte alla in Francia in cui i \"Pumas\" si classificarono terzi assoluti.\nDopo la Coppa del Mondo continu\u00f2 a giocare a livello internazionale per l', anche se spesso come sostituto di Mart\u00edn Scelzo o Juan Pablo Orlandi.\nFu, ancora, campione d'Inghilterra nel 2010 e prese parte anche alla in Nuova Zelanda; il suo quarto titolo inglese giunse nel 2013 e due anni pi\u00f9 tardi anche la convocazione alla , la sua terza consecutiva, in cui l'Argentina giunse fino al quarto posto."}
{"id": "2590373", "revid": "765341", "url": "https://it.wikipedia.org/wiki?curid=2590373", "title": "Claudio Silvestrin", "text": "Ha studiato a Milano sotto la guida di A G Fronzoni per poi trasferirsi alla \"Architectural Association\" di Londra.\nDal 1986 al 1988 ha lavorato con John Pawson allo studio associato \"Pawson Silvestrin Architects\" e nel 1989 ha fondato la \"Claudio Silvestrin Architects\", con uffici prima a Londra e poi a Milano dal 2006.\nConsiderato uno dei maestri del minimalismo contemporaneo e apprezzato da architetti e designer di risonanza mondiale come Terence Conran, \u00e8 conosciuto per le atmosfere serene e le forme semplici e assolute della sua architettura e degli interni che progetta..\nIl Museo d'arte contemporanea della Fondazione Sandretto Re Rebaudengo di Torino da lui progettato \u00e8 stato valutato da esperti e critici come una struttura dotata di una propria connotazione artistica.\nNel 2006 ha cofondato \"ClaudioSilvestrinGiulianaSalmaso Architects\", una societ\u00e0 che si dedica ai concorsi di architettura."}
{"id": "2590382", "revid": "31886", "url": "https://it.wikipedia.org/wiki?curid=2590382", "title": "Episodi di Desperate Housewives (sesta stagione)", "text": "La sesta stagione della serie televisiva Desperate Housewives \u00e8 stata trasmessa dal 27 settembre 2009 al 16 maggio 2010 sul canale statunitense ABC, ottenendo un'audience media di 12.823.000 telespettatori, risultando cos\u00ec una delle serie pi\u00f9 seguite della stagione televisiva statunitense.\nIn Italia, la stagione \u00e8 stata trasmessa in prima visione assoluta dal 17 novembre 2009 al 7 luglio 2010 su Fox Life di Sky.\nIn chiaro, la sesta stagione \u00e8 stata trasmessa nella Svizzera italiana a partire dal 27 luglio 2010 su RSI LA1 e in Italia dal 14 aprile al 9 giugno 2011 su Rai 3.\nKyle Machlachlan e Dana Delany abbandonano il cast fisso al termine della stagione.\nMachlachlan apparir\u00e0 come guest star nella settima e nell'ottava stagione mentre la Delany torner\u00e0 nell'episodio finale della serie.\nDrea De Matteo sar\u00e0 presente in 20 episodi nel cast fisso e interpreter\u00e0 fino al finale di stagione Angie Bolen.\nGli antagonisti principali sono Patrick Logan e lo Strangolatore di Fairview.\nDietro le porte.\nTrama.\n8 settimane prima del matrimonio, si viene a sapere che la donna con la quale Mike ha scelto di passare il resto della sua vita \u00e8 Susan. Quest\u2019ultima, per\u00f2, \u00e8 intimorita dalla reazione che potrebbe avere Katherine, scaricata da Mike per lei, cos\u00ec fa di tutto pur di ignorarla, ma un giorno Katherine oltrepassa il limite di sopportazione indossando l\u2019abito da sposa di Susan e minacciando di rovinarlo come lei ha rovinato il suo futuro con Mike. Lynette, intanto, gestisce la sua nuova gravidanza, ma sente in cuor suo di non poter amare questi bambini con lo stesso amore dato ai precedenti. Bree e Karl continuano la loro relazione clandestina alle spalle di Orson, ma inizialmente Bree coglie sempre una qualsiasi scusa per rimandare i loro rapporti sessuali e non commettere adulterio, fino a che Karl non la spinge a far fuoriuscire il suo lato peccatore e ad essere felice. Nel frattempo, Gabrielle non riesce a trovare un punto di contatto con Ana, tanto che una sera Gabrielle s\u2019imbuca ad una festa in discoteca per recuperare la nipote, e decide di firmare finalmente i documenti che nominano lei e Carlos suoi tutori legali cos\u00ec da tenerla d\u2019occhio. In tutto ci\u00f2, a Wisteria Lane si trasferisce la famiglia dei Bolen, composta da mamma Angie, pap\u00e0 Nick e loro figlio Danny, nella casa degli Young, senza essere turbati dal fatto che la loro vecchia residente, Mary Alice, si sia tolta la vita tra le sue mura. Arriva il giorno delle nozze di Susan e Mike, e mentre si sta preparando, Susan riceve la sgradita visita di Katherine, che le intima di porgerle delle scuse pubbliche per averle portato via Mike, cos\u00ec Susan la imprigiona in un ripostiglio giusto il tempo della celebrazione del matrimonio. Dopo essersi liberata, Katherine irrompe bruscamente in chiesa, ma Susan le chiede scusa davanti a tutti gli invitati, anche se Katherine, abbracciandola, le sussurra all\u2019orecchio di non essersela affatto bevuta. Alla sera, mentre Angie, svestendosi, palesa un\u2019evidente cicatrice da ustione sulla schiena, Julie, ritornata a Wisteria Lane per il matrimonio della madre, esce di casa a gettare la spazzatura, quando viene aggredita e strangolata da un misterioso individuo incappucciato che poi si d\u00e0 alla fuga nel cuore della notte.\nMisteri e bugie.\nTrama.\nLa calma mattinata di Wisteria Lane viene stravolta dalle urla di Karen, che ha rinvenuto, insieme al suo compagno Roy, il corpo incosciente di Julie. In ospedale, Lynette, Bree e Gabrielle danno il loro sostegno ad una Susan distrutta, e tutti a Wisteria Lane incominciano a domandarsi chi volesse fare del male ad una ragazza dolce e premurosa come Julie. I primi sospetti si riversano sul giovane Danny, visto in compagnia di Julie sia da Carlos, che da Karen. All\u2019ospedale, Lynette rivela a Susan che Julie temeva di essere incinta di un uomo col quale aveva intrecciato una storia complicata, il che porter\u00e0 ad un litigio tra le due amiche. Lynette, allora, avvisa Susan della sua gravidanza indesiderata, ma Susan le far\u00e0 capire che anche i suoi futuri bambini saranno ugualmente una benedizione. Nel frattempo, nella sua stanza ospedaliera, Julie riapre gli occhi per qualche secondo proprio quando Bree e Karl si stanno baciando, e Bree si preoccupa che la loro relazione venga a galla, ma soprattutto pensa a quanto l\u2019amicizia con Susan potrebbe cambiare, dal momento che Karl \u00e8 il suo ex marito. Katherine, intanto, approfitta dell\u2019occasione per fare delle avances spinte a Mike, mentre Angie e Nick stabiliscono di trovare un alibi per la sera dell\u2019aggressione di Julie a Danny, che non ricorda nulla per colpa della sbronza. Ana, che si sta frequentando con Danny, viene dunque convinta a coprire il ragazzo affermando, falsamente, ai detective di esserci uscito insieme la sera precedente, ma Gabrielle scopre che non \u00e8 cos\u00ec e, messa Ana con le spalle al muro, la costringe a confessare il vero. A fine serata, l'intero vicinato punta gli occhi su Danny, prelevato dalla polizia e condotto in centrale.\nMogli e amanti.\nTrama.\nDanny viene rilasciato per mancanza di prove, scatenando la rabbia di Susan, che \u00e8 sicura della colpevolezza del ragazzo nell\u2019aggressione a Julie, cos\u00ec la donna inizia a sparlare in tutto il vicinato di Danny e della sua famiglia. Intanto, Gabrielle, Carlos, Ana e le bambine pranzano in un ristorante diretto proprio da John, arricchitosi molto dal recente divorzio dalla moglie. Carlos subito crede che la fiamma tra Gabrielle e John arda ancora, perci\u00f2 consente ad Ana di accettare il lavoro offertole da John nel suo locale, ma Gabrielle non digerisce la cosa, conoscendo infatti le doti da conquistatore dell\u2019ex amante. Lynette e Tom rendono ufficiale lo stato di gravidanza di Lynette ai figli, che sembrano prenderla tutt\u2019altro che bene; inoltre, Lynette non sa se dirlo o meno a Carlos, suo capo al lavoro, che le ha appena concesso la carica di vicepresidente, destinata in origine ad un\u2019altra donna alla quale, per\u00f2, Carlos l\u2019ha negata per via del suo essere incinta, e ci\u00f2 non far\u00e0 altro che convincere ancor di pi\u00f9 Lynette a mantenere il segreto, anche durante una cena d\u2019affari in cui Tom si ubriaca al posto suo. Nel frattempo, Karl prospetta a Bree l\u2019idea di trascorrere un fine settimana a Las Vegas, ma Bree declina l\u2019offerta poich\u00e9 lo reputa solamente un passatempo. Karl, allora, si vendica accompagnando un\u2019altra presso un evento a cui partecipano Bree ed Orson, e Bree, gelosa, lascia che la ragazza si faccia male. Bree, tuttavia, capisce da questa sua azione di starsi lentamente innamorando di Karl, per cui accetta il suo invito. Susan, infine, viene informata da Mike, che ha parlato con Bob, legale di Danny, che il ragazzo non ha davvero avuto nulla a che fare con l\u2019imboscata a Julie, poich\u00e9 la polizia ha trovato un filmato di sicurezza che riprende Danny in un bar nell\u2019ora esatta in cui Julie veniva aggredita. Tremendamente in colpa per aver diffamato il suo nome, Susan si reca ad aiutare Angie, la cui abitazione \u00e8 stata invasa da insulti e sporcizia, simboleggiando la fine del loro conflitto. \nI disastri del cuore.\nTrama.\nLynette ha problemi a nascondere i primi segni di gravidanza, come l\u2019aumento del suo seno che viene notato da Carlos, il quale, per\u00f2, pensa sia un normale ritocco estetico che decide di \u201cimpiegare\u201d per i clienti pi\u00f9 facoltosi. Bree sorprende Katherine spiare Susan e Mike, cos\u00ec, in ansia per il comportamento sempre pi\u00f9 strano dell\u2019amica, Bree le attribuisce 3 settimane di malattia sperando che servano a farla riprendere. Tuttavia, giorni dopo, Katherine rischia di mandare a monte un matrimonio organizzato dall\u2019impresa di Bree in quanto \u00e8 stata usata la bozza della torta nuziale del suo mancato matrimonio con Mike, alche Bree licenzia Katherine. Intanto, Gabrielle scopre che Ana tiene dei preservativi che intende utilizzare in un rapporto con John, del quale si \u00e8 infatuata, allora Gabrielle impone a John di non osare provarci con la nipote, ma il ragazzo ammette di aver sempre e solo amato lei e la bacia. Ana, avendo osservato la scena, torna a casa in lacrime e minaccia Gabrielle di raccontare ogni cosa a Carlos, perci\u00f2 la donna le confessa della sua tresca passata con John che ormai non ha pi\u00f9 significato per lei, ed Ana sceglie quindi di crederle e omettere quanto capitato a Carlos, e di mollare il lavoro al ristorante. Alla fine, Gabrielle, conscia di vivere una vita felice al fianco di Carlos, invia a John delle loro fotografie strappate, come ad alludere di aver finalmente voltato pagina. Angie corrompe Porter per allestire una festa a Danny con la scusa di aiutarlo ad integrarsi meglio tra i suoi coetanei, ma durante il party, Danny rimprovera il padre Nick dicendogli di sapere una certa cosa su di lui. Nel frattempo, Susan capisce, grazie ad Andrew, che Julie aveva abbandonato gli studi di medicina e avviato un\u2019attivit\u00e0 da cameriera, ma la cosa pi\u00f9 sconvolgente \u00e8 che la ragazza frequentava un uomo sposato. Al risveglio di Julie dal coma, Susan riempie la figlia di domande, alle quali Julie non ha alcuna voglia di rispondere, ma l\u2019unico particolare che Susan riesce a scoprire \u00e8 che l\u2019iniziale del nome del misterioso uomo \u00e8 una \u201cD\u201d. In nottata, mentre Julie sta dormendo, qualcuno entra nella sua stanza a depositare dei fiori: \u00e8 nientepopodimeno che Nick, che si autodefinisce in quel momento con l\u2019appellativo di \u201cDominic\u201d. \n\u00c8 facile giudicare.\nTrama.\nDopo un piccolo incidente in casa, Gabrielle viene accusata di essere un pessimo genitore dalla madre di un\u2019amica di Juanita, che semina parole di odio su di lei per evitare che i figli degli altri presenzino alla festa di compleanno di Juanita. Gabrielle medita un piano ingegnoso con cui catturare l\u2019attenzione dei bambini, ingaggiando una scimmietta, un clown ed un\u2019enorme casa gonfiabile. Purtroppo per Gabrielle, la festa non va come sperato quando la scimmia terrorizza i bambini attaccando il clown, ma Carlos rasserena la moglie ribadendole che \u00e8 solo per via della sua negligenza che le loro figlie sono venute su indipendenti e autonome, a differenza degli altri bimbi. Nel frattempo, pregata da Karen, Lynette assume il suo fidanzato Roy come tuttofare per dei piccoli lavori in casa, ma Roy sembra avere pi\u00f9 a cuore il rispetto di Tom che il suo, perci\u00f2 Lynette licenzia l\u2019uomo durante un\u2019animata discussione. Tom riesce per\u00f2 a far calmare le acque, chiarendo a Roy che il comportamento tanto temperato di Lynette \u00e8 dipeso dalle varie delusioni e sofferenze che ha dovuto passare in vita sua, cos\u00ec Lynette decide di riassumerlo. Intanto, la relazione extraconiugale di Bree con Karl procede a gonfie vele, e i due s\u2019incontrano quotidianamente nel solito motel, dove, un giorno, Bree si sente piuttosto offesa dal portamento sfrontato di una cameriera che intuisce della sua storia clandestina. Successivamente, la donna dimostra di aver giudicato Bree cos\u00ec velocemente perch\u00e9 lei stessa, in passato, ha navigato in una relazione segreta che l\u2019ha portata, ora, a non avere n\u00e9 un marito, n\u00e9 un amante. A dispetto della sua consapevolezza di stare sbagliando a tradire Orson, Bree va avanti con la sua relazione. Julie viene dimessa dall\u2019ospedale e ritorna a Wisteria Lane, venendo caldamente accolta dai suoi vicini in una festa di bentornato. Julie rompe poi definitivamente con Nick, l\u2019uomo che frequentava. Frattanto, Susan lotta imperterrita contro i problemi che le d\u00e0 Katherine, ossessionata da Mike. Una notte, Susan viene svegliata da un grido di Julie, che avvisa la madre della presenza di qualcuno al di fuori di casa loro. Susan, allora, vedendo apparire una sagoma alla sua finestra, spara un colpo di proiettile con la pistola che Danny aveva prestato a Julie per farla sentire pi\u00f9 al sicuro, ma in realt\u00e0 la figura non era altri che Katherine, che sostituiva Tom nei turni di sorveglianza istituiti nel quartiere. Katherine \u00e8 desiderosa di denunciare Susan alla polizia, ma Angie, preoccupata perch\u00e9 la pistola adoperata da Susan \u00e8 registrata coi veri nomi della sua famiglia, riesce a dissuaderla assecondandola con la sua convinzione che Mike sia ancora innamorato di lei.\nRegole e conseguenze.\nTrama.\nDurante la recita scolastica, Juanita esclama una parolaccia che le costa una punizione molto severa, ma quando la preside critica la sua attitudine di madre, Gabrielle ritira la figlia da scuola per ripicca ed \u00e8 costretta quindi a farle da insegnante privata a casa. Tuttavia, Juanita, arrabbiata con Gabrielle per aver deciso al suo posto, le provoca non pochi problemi. Tom comincia a comportarsi in maniera infantile da quando ha iniziato l\u2019universit\u00e0, come uscire fino a tarda notte con dei suoi compagni ubriachi. Una sera, infatti, Lynette si dirige alla festa di una confraternita convinta che ci sia anche Tom, ma scopre che il marito tende a farsi amici i suoi compagni poich\u00e9 gli permettono di copiare agli esami. Intanto, Bree capisce di starsi innamorando a mano a mano di un uomo rozzo e volgare come Karl, perci\u00f2 pensa sulle prime di lasciarlo per non ferire nessuno, ma poi ritorna tra le sue braccia dopo che Karl le regala una spilla appartenuta a sua nonna e che, a suo dire, avrebbe elargito alla donna della sua vita. Mentre Bree ed Orson sono a cena dai Delfino, per\u00f2, Susan riconosce immediatamente la spilla e rende partecipe Bree di esserne gi\u00e0 stata proprietaria in passato, ma di averla persa, quando in realt\u00e0 fu Karl a rubargliela. Irata, Bree fronteggia le menzogne di Karl, il quale le chiede inaspettatamente di sposarlo, ma concede a Bree del tempo per rifletterci. Bree riesce a capire da Susan che Karl \u00e8 un uomo assai migliore rispetto a quello che l\u2019ha tradita anni addietro, e quindi la donna pondera bene sulla sua risposta. Orson, purtroppo, percepisce aria di bugie nel momento in cui entra nel negozio di antiquariato in cui Bree ha dichiarato di aver comprato la spilla. Nel frattempo, Susan deve per forza interagire gentilmente con Katherine per sventare la possibile denuncia per aggressione a mano armata. A notte inoltrata, Katherine telefona Mike per un guasto idrico, ma anche Susan si presenta per avere la situazione sotto controllo, e, per l\u2019appunto, quello di Katherine era solo un tentativo di seduzione. Il giorno dopo, Katherine va da Angie per ringraziarla del suo contributo, e le sta vicino in occasione del presunto anniversario della morte di sua madre, malgrado, in seguito, Katherine la senta parlare a telefono proprio con la mamma, alche Angie, impensierita da ci\u00f2 che Katherine potrebbe scoprire, fa il doppiogioco e insinua in Susan il dubbio che Katherine sia una pazza pericolosa che avrebbe potuto spingersi a tutto pur di vendicarsi di lei e Mike, incluso aggredire Julie.\nDelitto e castigo.\nTrama.\nCarlos assume una domestica per sgravare Gabrielle dalle pulizie di casa, consentendole quindi di potersi dedicare unicamente all\u2019insegnamento di Juanita, ma la bambina non vuol sentire ragioni e tiene il broncio alla madre. La donna di servizio, Ivana, svela di essere un\u2019ingegnera esperta nel campo, cos\u00ec Gabrielle decide di invertire i ruoli, con il risultato che Juanita impari in fretta. Carlos, tuttavia, chiede un\u2019altra domestica per via delle condizioni della casa, e Gabrielle, disperata, rintraccia Ivana per lasciarla essere la maestra di Juanita, ma Carlos scopre la verit\u00e0 e, adocchiando la sofferenza della moglie nel rapporto che si sta oramai sgretolando con Juanita, le promette che troveranno una soluzione. Nel frattempo, Bree ed Orson cenano a casa dei Bolen, dove Angie e Nick propongono a Bree, rimasta senza un aiutante dopo il licenziamento di Katherine, di offrire un lavoro ad Angie, ottima cuoca di piatti italiani, ma Bree rigetta cortesemente l\u2019invito. Quando, per\u00f2, una coppia di clienti richiede un men\u00f9 a base di pasti italiani per il loro ricevimento, Bree riesce a farsi dare da Angie le ricette delle sue pietanze, bench\u00e9 non sia in grado di cucinarle a dovere, perci\u00f2 le due mettono da parte i loro differenti caratteri e diventano socie. Susan e Mike segnalano i loro sospetti su Katherine quale l\u2019aggressore di Julie alla polizia, e il caso viene affidato alla detective Denise Lapere, la quale \u00e8 in verit\u00e0 una vecchia compagna di liceo di Susan che serba ancora rancore verso di lei per i loro trascorsi. Ciononostante, Denise scopre che non pu\u00f2 essere stata Katherine la colpevole, visto che, dai tabulati telefonici, risulta che la donna fosse in chiamata con la figlia Dylan nel momento dell\u2019attacco, ma, in compenso, Denise arresta invece Susan per non aver denunciato la sparatoria a Katherine. Intanto, Lynette origlia una brutta sfuriata tra Julie e Nick, e la ragazza le confessa dunque che \u00e8 proprio Nick l\u2019uomo della relazione, ma fa giurare a Lynette di tenere acqua in bocca con Susan. Lynette confida tutto a Tom, ed entrambi sono d\u2019accordo a denunciare Nick, possibile assalitore di Julie, ma Nick viene prosciolto da Angie, che mente dicendo di essere stata insieme a lui la sera dell\u2019aggressione, nonostante dia a vedere di aver sempre saputo della storia tra il marito e Julie, e gli rifila un pugno. \nPaura di decidere.\nTrama.\nSusan viene condannata ai lavori socialmente utili per aver sparato a Katherine, che gongola la sua vittoria sporcando la zona in cui Susan stava pulendo, per cui anche Katherine subisce la sua stessa sorte. Susan scopre inoltre che Katherine era solita avere 5 rapporti sessuali al giorno con Mike, e cerca di superare tale \u201crecord\u201d. Carlos ha intenzione di aprire una filiale della sua impresa in Florida, mentre Gabrielle vorrebbe che Juanita venisse ammessa alla scuola cattolica, ma non c\u2019\u00e8 spazio a sufficienza, perci\u00f2 Gabrielle prende due piccioni con una fava e convince Carlos a mandare il suo fidato collega Terrence a gestire l\u2019azienda in Florida, cos\u00ec da far sgomberare il posto di sua figlia dalla scuola parrocchiale. Tuttavia, a Lynette la faccenda non aggrada, perch\u00e9 ha paura che, senza Terrence e con l\u2019avvicinarsi della nascita dei gemelli, Carlos venga a sapere della sua gravidanza, cos\u00ec Lynette e Tom organizzano una cena con Terrence e sua moglie al fine di consigliare loro che trasferirsi in Florida non sia una buona idea. Pi\u00f9 tardi, Gabrielle va a trovare Lynette per capire il perch\u00e9 del suo gesto, scoprendo quindi la verit\u00e0 sulla gravidanza, per la quale rimane delusa. Carlos, avvisato da Gabrielle e altres\u00ec frustrato, prevede di spedire la stessa Lynette in Florida, non potendo effettivamente licenziarla per legge. Intanto, Orson fiuta odore di tradimento, e chiede dunque ad Angie di osservare le mosse di Bree. Angie, dapprima, rifiuta ma poi si ricrede quando coglie Bree intrattenersi con Karl, e decide comunque di coprirla al ritorno di Orson. Nel frattempo, una cameriera del bar di Fairview, Emily, ascolta una conversazione telefonica tra Nick ed una persona sconosciuta riguardo una missione segreta, dopodich\u00e9, alla chiusura del locale, Emily viene attaccata e strangolata dal medesimo aggressore di Julie. \nUn mondo pericoloso.\nTrama.\nLa morte della giovane cameriera Emily viene subito collegata all\u2019aggressione di Julie, per questo le donne di Wisteria Lane s\u2019iscrivono ad un corso di autodifesa per sentirsi pi\u00f9 al sicuro. Susan scorge l\u2019auto di Julie parcheggiata in un motel, e ha il timore che la figlia abbia ripreso a vedere l\u2019uomo sposato, ma \u00e8 ignara del fatto che in realt\u00e0 Julie ha scambiato la sua macchina con quella del padre Karl. Infatti, Susan becca Bree e Karl insieme, arrabbiandosi molto con l\u2019amica per averle nascosto una cosa del genere, ma in un secondo momento, Susan si tranquillizza e capisce di doverli lasciare liberi, poich\u00e9 Karl pu\u00f2 davvero rendere felice Bree. Quest\u2019ultima, intanto, ha trovato, tramite Karl, la maniera di sbarazzarsi di Orson, ossia quella di immortalare il marito in compagnia di un suo ex compagno di prigione per compromettergli la libert\u00e0 vigilata. Nel frattempo, Lynette ancora non accetta il lavoro in Florida impostatole da Carlos, in vena di vendetta verso di lei per colpa della storia della gravidanza, perci\u00f2, dato che non pu\u00f2 licenziarla senza una buona ragione, Carlos assegna a Lynette un ufficio minuscolo e la incarica di svolgere un lavoro lunghissimo in poco pi\u00f9 di 24 ore. Gabrielle, per\u00f2, si accorge del dispiacere di Lynette, e riesce a persuadere Carlos a seppellire l\u2019ascia di guerra, se non fosse che Lynette abbia gi\u00e0 fatto causa all\u2019uomo. La situazione genera le prime antipatie tra gli Scavo e i Solis, soprattutto quando Lynette, avendo partecipato alla recita della figlia Penny, non consegna il lavoro completo nei tempi prestabiliti a Carlos, che, conseguentemente, la licenzia. Dopo l\u2019omicidio di Emily, di cui potrebbe essere sospettato, Nick suggerisce ad Angie di lasciare Fairview, ma la donna, per la prima volta in 18 anni di fuga, si professa finalmente inserita in una comunit\u00e0 nella quale si sente a proprio agio. Danny, purtroppo, venendo ripudiato da Julie, commette un tentativo di suicidio che lo porta in ospedale, dove, stordito dai farmaci, rivela all\u2019infermiera e vicina di casa, Mona Clarke, che il suo vero nome \u00e8 Tyler. Frattanto, Katherine continua ad importunare MJ, finch\u00e9 Mike, su tutte le furie, non le intima di stare alla larga dalla sua famiglia, dicendole di non averla mai amata. Katherine, allora, piena di rabbia e tristezza, si autoinfligge una ferita con un coltello da cucina e chiama poi un\u2019ambulanza, dando la colpa a Mike. \nBuon Natale.\nTrama.\nWisteria Lane si accinge a celebrare un Natale indimenticabile, ma non per tutti \u00e8 tempo di festeggiamenti. Katherine accusa Mike di averla accoltellata volontariamente e viene ricoverata all\u2019ospedale, ma Susan, allarmata dall\u2019evidente instabilit\u00e0 mentale di Katherine, riesce a convincere sua figlia Dylan a raggiungere Fairview. Dylan, per\u00f2, sembra essere irritata da Susan, in quanto Katherine le ha sempre raccontato un\u2019altra versione della storia secondo la quale lei ha sposato Mike, mentre Susan s\u2019immischiava nei loro affari. Una volta spiegatole come stanno realmente le cose, Susan e Dylan decidono di far assistere Katherine in un istituto psichiatrico. Intanto, la faida tra Lynette e Gabrielle continua: Lynette cerca instancabilmente il perdono di Gabrielle per aver citato in giudizio Carlos, che adesso rischia di perdere la sua azienda, ma Gabrielle \u00e8 irremovibile. Karl ingaggia Jeff e Daphne Bicks, un\u2019infelice coppia di aviatori, per sorvolare il quartiere di Wisteria Lane con uno striscione sul quale Karl esprime il suo amore per Bree, chiedendo la sua mano. Nel frattempo, Bree ricatta Orson con le fotografie che lo ritraggono assieme al suo ex compagno di cella, ottenendo quindi il divorzio, ma Orson scopre casualmente che Bree ha un amante, della cui identit\u00e0 \u00e8 all\u2019oscuro fino al giorno di Natale in cui Karl preferisce dirgli la verit\u00e0 prima che l\u2019aeroplano faccia la sua apparizione. Karl ed Orson se le suonano di santa ragione nella casetta dei regali di Babbo Natale, dove entra anche Bree per sedare la rissa. Frattanto, Mona crede che i Bolen facciano parte del Programma Protezione Testimoni. Tuttavia, di ritorno dall\u2019ospedale, Danny, pensando che Mona sia consapevole delle vere questioni della sua famiglia, le riferisce sbalorditivamente che Angie era una terrorista che, dopo gli attentati dell\u201911 settembre 2001 e la morte di un uomo, fu costretta a scappare e nascondersi dalla polizia. Mona usa la rivelazione per estorcere da Angie un mucchio di soldi. Contemporaneamente, Jeff muore durante uno dei soliti litigi con Daphne, la quale, incapace di pilotare l\u2019aeroplano, esegue un atterraggio d\u2019emergenza proprio su Wisteria Lane: l\u2019aereo si schianta, investendo in pieno Mona e buttando alla deriva gli abitanti del quartiere che si stavano godendo il Natale; mentre Lynette mette in salvo la piccola Celia, il velivolo travolge anche la casetta di Babbo Natale con all\u2019interno Bree, Orson e Karl, e dalla quale spunta una mano insanguinata. \nE se....\nTrama.\nL\u2019incidente aereo su Wisteria Lane diventa l\u2019occasione giusta per le casalinghe di riflettere sulle proprie vite e su come sarebbero potute essere se avessero fatto scelte diverse: Susan immagina di aver perdonato il tradimento di Karl, ma di essersi rifugiata nel cibo per un matrimonio infelice e all\u2019insegna della continua infedelt\u00e0 del marito; Susan tenta di conquistare Mike, accorso per un intervento idraulico, ma l\u2019uomo la respinge esortandola a rimettersi in carreggiata, quindi Susan riesce a dimagrire con forza e coraggio, sebbene Karl decida definitivamente di mollarla, lasciandola da sola, mentre Mike \u00e8 gi\u00e0 impegnato con un\u2019altra donna. Nel presente, Susan viene informata dai medici che Karl non ce l\u2019ha fatta, ma il suo dolore trova conforto nel pensare che \u00e8 solo grazie a lui se ha potuto conoscere e innamorarsi di Mike. Intanto, Bree, lievemente ferita dall\u2019incidente, sogna cosa sarebbe successo se avesse davvero sposato Karl: esattamente come con Susan, Bree viene pi\u00f9 e pi\u00f9 volte tradita da Karl, portandola al divorzio; in seguito, Bree scopre della morte di Orson per un infarto causato dal suo abbandono, tant\u2019\u00e8 che Bree trova molteplici fotografie della loro vita insieme in casa sua. Svegliatasi, Bree, oltre che alla notizia su Karl, apprende che Orson corre il rischio di rimanere paralizzato. Angie spera vivamente che Mona muoia, altrimenti si verr\u00e0 a sapere del suo segreto, e cos\u00ec rimugina su come sarebbe la sua vita se si scoprisse la verit\u00e0: Angie, il cui vero nome \u00e8 in realt\u00e0 Angela De Luca, viene condannata all\u2019ergastolo, senza possibilit\u00e0 di vedere Nick, che prima della loro fuga era un agente dell\u2019FBI, e Danny, che non \u00e8 il loro figlio biologico. Fortunatamente per Angie, Mona non sopravvive. Gabrielle, nel frattempo, si appisola di fianco alla figlioletta Celia, salvata prontamente da Lynette, e sogna di consacrare la sua vita alla disperata voglia di rendere Celia un\u2019attrice di fama mondiale poich\u00e9 \u00e8 fermamente convinta che la bambina si sia tratta in salvo dall\u2019incidente per la sua \u201cspecialit\u00e0\u201d; tuttavia, ci\u00f2 trasformer\u00e0 Gabrielle in un\u2019anziana squattrinata, divorziata da Carlos e alle prese con la sua ossessione per Celia, che comunque non far\u00e0 molta strada. Al suo risveglio, Gabrielle dice che solamente Celia dovr\u00e0 decidere cosa farne della sua vita. Lynette, dopo una complicanza che potrebbe far manifestare disabilit\u00e0 in uno dei gemelli che porta in grembo, prevede il suo futuro da madre di un bambino mentalmente ritardato; Lynette ha dunque a che fare con una vita difficile, ma i suoi sforzi verranno ricompensati quando il figlio si laureer\u00e0 dimostrando di saper essere all\u2019altezza degli altri nonostante la sua disabilit\u00e0. Purtroppo, ritornata al presente, Lynette viene messa al corrente da Tom di aver perso il bambino, e la situazione permette a Lynette e Gabrielle di ricongiungersi. A fine episodio, viene commemorata la funzione funebre di Karl.\nMaschere.\nTrama.\nDal testamento del defunto Karl, Susan eredita la quota di un\u2019attivit\u00e0 segreta amministrata dall\u2019uomo, ossia il \"Double D\", un locale di spogliarelliste, che Susan scopre essere frequentato anche da Mike. Quando Mike ignora spudoratamente la sua richiesta di smetterla di andare in quel posto, Susan mette in scena uno spettacolino piccante allo strip-club per fargli cambiare idea. Gabrielle e Carlos, oramai riappacificatisi con Lynette e Tom, porgono numerosi regali ai due per ringraziare Lynette di aver salvato Celia, e, per di pi\u00f9, Carlos rende a Lynette un buon periodo di riposo per occuparsi della bambina che sta per arrivare. Tom, per\u00f2, si offre di sostituire temporaneamente Lynette al lavoro, ma la donna comincia a pensare che il marito voglia soffiarle via il posto, cos\u00ec ne discute con Tom, e al termine del loro litigio, Lynette decide di ritornare a lavorare per non dover restare tutto il giorno a badare alla figlioletta rimpiangendo la perdita del suo gemellino. Nel frattempo, Carlos cerca di insegnare a Juanita le usuali tradizioni messicane che condividono lui e Gabrielle, la quale, tuttavia, \u00e8 restia dal momento che vuole proteggere la figlia dal suo complicato passato, avendo dovuto vivere a stento in una cittadina del Messico dimenticata da Dio. Intanto, il Reverendo Sikes consiglia a Bree di prendersi cura della convalescenza di Orson, paralizzato dal bacino in gi\u00f9 e costretto sulla sedia a rotelle, per espiare il peccato di averlo tradito con Karl. Inizialmente, avendocela con Bree, Orson preferisce albergare da Karen e Roy, ma poi Bree lo conduce contro la sua volont\u00e0 in casa loro, dove Orson, non potendo far nulla, tratta la moglie con assoluta freddezza e manipolazione. Julie \u00e8 intenzionata a lasciare Wisteria Lane fino a quando non verr\u00e0 acciuffato il suo aggressore, mentre Ana riesce finalmente ad attirare l\u2019interesse di Danny.\nQualcuno ci ascolti.\nTrama.\nJuanita accede alla scuola di MJ, dove Susan \u00e8 ormai una docente vera e propria. Gabrielle scopre che il collegio si fonda su una catalogazione degli studenti in base alle loro abilit\u00e0, ma sospetta che Juanita sia nella fascia dei pi\u00f9 deboli, al contrario di MJ, che invece pare essere tra i primi. Dopo alcune ricerche e diversi battibecchi su chi dei rispettivi figli sia il pi\u00f9 dotato, Susan e Gabrielle capiscono che la loro intelligenza verr\u00e0 da s\u00e9. Intanto, Tom prende spunto da Bob e Lee ed inizia a seguire una terapista a causa del turbamento creatosi tra lui e Lynette in seguito alla perdita del loro bambino, ma Lynette non ne \u00e8 entusiasta. Tuttavia, quando Lynette si reca dalla psicologa con secondi fini, decide di accompagnare Tom alle sedute per farsi aiutare nel suo dolore. Orson tratta Bree quasi come una serva, facendosi servire e riverire senza neanche esserle grata, poich\u00e9 la incolpa per il suo stato di paralisi. Un giorno, addirittura, Orson finge di essere stato maltrattato da Bree agli occhi della sua fisioterapista, cos\u00ec Bree deve continuare a pazientare, ma la goccia che fa traboccare il vaso cade quando Orson si rifiuta di lavarsi, spingendo Bree ad innaffiarlo con la canna dell\u2019acqua nel loro giardino in una scenata nella quale Bree comprende della grande amarezza che opprime il marito. Nel frattempo, Angie disapprova la relazione appena nata tra Danny e Ana, valutando quest\u2019ultima inadatta al figlio, mentre Karen fa visita ad una Katherine quasi del tutto guarita dalla sua forma di erotomania presso l\u2019ospedale psichiatrico. Katherine si sente terribilmente in colpa per ci\u00f2 che ha commesso ai danni di vicini e amici, perci\u00f2 Karen combina un incontro fra lei e le altre casalinghe per una rimpatriata, durante la quale Katherine ha la possibilit\u00e0 di scusarsi con Susan. \nIl gioco delle parti.\nTrama.\nDopo aver venduto la sua quota del Double D, Susan conosce Robin, una spogliarellista brillante ed intelligente. Notando il talento di Robin, Susan la sprona a dare le dimissioni dal locale e intraprendere una nuova strada, cos\u00ec l\u2019assume come sua assistente a scuola. Purtroppo, Robin viene riconosciuta da un genitore che denuncia il suo passato da spogliarellista al preside, il quale, a sua volta, la licenzia. Susan e Mike decidono quindi di ospitare Robin da loro fin quando non si sistemer\u00e0 in proprio. Lynette e Tom, nel frattempo, vengono invitati ad una rappresentazione teatrale in cui figura tra i personaggi la loro terapeuta, la dottoressa Graham, che per\u00f2 interpreta in una maniera talmente orrida da far esternare a Lynette e Tom ogni loro turbamento interiore pur di non frequentarla pi\u00f9. Intanto, Orson cerca di disfarsi della sua roba regalandola agli amici, cosa che fa insospettire Bree. Questi, poco dopo, legge dal computer di Orson la bozza di una lettera d\u2019addio attraverso la quale Bree capisce che l\u2019uomo ha in programma di suicidarsi. Durante il ricevimento di un anniversario di matrimonio, Bree impedisce che Orson compia il fatidico gesto, ed insieme, dopo essersi scusati a vicenda, prendono la decisione di riprovarci. Il rapporto di Danny e Ana s\u2019intensifica, ma Gabrielle e Carlos vorrebbero evitare che i due facciano l\u2019amore, perci\u00f2 Gabrielle promette di firmare un assegno ad Ana con cui partire alla volta di New York e avviarsi alla carriera di modella, se rimarr\u00e0 vergine fino al diploma. Ad ogni modo, i ragazzi sono sul punto di venire meno all\u2019accordo, quando Carlos rincasa e aggredisce Danny. Angie interviene per salvare il figlio, mentre Gabrielle e Carlos, il giorno seguente, ascoltano di nascosto un pesante litigio tra Angie e Nick che provoca i primi sospetti sulla famiglia Bolen. \nRobin.\nTrama.\nL\u2019arrivo di Robin a Wisteria Lane comporta dello scompiglio tra le casalinghe, che si sentono minacciate dalla sua presenza. Lynette, ad esempio, considera Robin una poco di buono poich\u00e9 si fa la doccia con le tendine aperte, permettendo al figlio Parker e ai suoi amici di spiarla, ma Robin parla chiaro a Lynette, dicendole che Parker non \u00e8 innocente come sembra, infatti le ha addirittura offerto dei soldi per perdere la sua verginit\u00e0 con lei. Intanto, mentre aiuta Robin a preparare una torta per Susan e Mike, Bree si sfoga con la ragazza a proposito della deriva del suo tormentato matrimonio con Orson, perci\u00f2 Robin le raccomanda di stuzzicarlo a letto; i tentativi di Bree, tuttavia, saranno pi\u00f9 comici che utili, ma Orson promette alla moglie che andr\u00e0 meglio. Gabrielle, nutrendo dei dubbi verso i Bolen, ha paura che Ana passi del tempo con Danny, e quindi la invoglia a partire per uno stage di modelle a New York, ma Ana \u00e8 risoluta ad aspettare la fine della scuola per poterci andare insieme a Danny; Robin, allora, indotta da Gabrielle, riesce a far capire ad Ana di non dover gettare all\u2019aria la sua vita per un ragazzo qualsiasi, ma quando scopre di essere stata usata da Gabrielle, Robin rivela tutto a Danny, che subito decolla a New York da Ana. Susan, nel frattempo, \u00e8 ingelosita dai sensuali massaggi che Robin effettua ai dolori per il troppo lavoro di Mike, e tenta di rimediare, facendo finire il povero Mike all\u2019ospedale; capendo di essere di troppo dai Delfino, Robin decide di trasferirsi altrove e viene cordialmente accettata in casa di Katherine, completamente guarita e dimessa dall\u2019istituto comportamentale. Una sera, mentre sono fuori a cena, Robin bacia Katherine per schivare le avances di alcuni uomini, e cos\u00ec la donna confessa privatamente a Katherine di essere lesbica. La stessa Katherine comincer\u00e0 poi a meditare i suoi sentimenti per Robin.\nSeduzioni.\nTrama.\nNel mentre di un pranzo, Susan \u201cforza\u201d Roy a chiedere Karen in sposa, bench\u00e9 l\u2019uomo non sia favorevole al matrimonio per poter essere libero e indipendente, ma la diagnosi di un tumore a Karen spinge Roy ad accettare la proposta prima che sia troppo tardi. Intanto, Lynette e Tom, presi dall\u2019incombente nascita della bambina, si dimenticano dell\u201911\u00ba compleanno di Penny che va via via peggiorando quando invece del suo nome sulla torta viene inciso quello della nascitura, ovvero \u201cPolly\u201d. Penny, rattristita, fugge di casa e trova riparo in un hotel, dove Lynette riesce a rasserenarla. Nel frattempo, Sam Allen, un baldo giovane istruito e in gamba, si presenta nell\u2019impresa di Bree per essere assunto. Colpita dalle capacit\u00e0 e dalla schiettezza di Sam, Bree gli fornisce un lavoro, ma ben presto Sam far\u00e0 di tutto pur di mettere in cattiva luce Andrew, come denigrare le sue idee e incitare Bree a licenziare Tad, un suo dipendente col quale Andrew aveva una relazione segreta. Gabrielle trasloca momentaneamente in casa di Bob e Lee per non contrarre la varicella da Celia. Gabrielle ha dunque l\u2019opportunit\u00e0 di riassaporare la vita da single di una volta, dandosi alla pazza gioia alle feste tra gay di Bob e Lee e simulando un virus intestinale per restare ancora un altro po' da loro. Durante un party, Gabrielle capita in una stanza preallestita per un bambino, ed \u00e8 allora che Bob le confessa di star provando, insieme a Lee, ad adottare un figlio per riempire la loro vita di gioia, cos\u00ec come \u00e8 la vita di Gabrielle, la quale capisce dell\u2019immensa fortuna che possiede da madre e ritorna da Carlos e le bambine. Frattanto, Katherine viene perseguitata da sogni erotici su Robin, pertanto mette in discussione il proprio orientamento sessuale e cerca di allontanarla, ma infine cede alle sue fantasie e copula con la donna. Angie e Nick sono convinti che Danny sia partito per un campeggio con il suo amico Eddie, ma Angie incontra quest\u2019ultimo al supermercato e scopre che in verit\u00e0 Danny si trova a New York. Angie si agita notevolmente, giacch\u00e9 pare che a New York ci sia un certo Patrick Logan di cui i Bolen hanno timore, per cui Angie e Nick predispongono istantaneamente il loro prossimo volo per accorrere da Danny.\nRivelazioni.\nTrama.\nSusan paga il mutuo di lavoro a Mike coi soldi incassati dalla liquidazione del Double D, ma a Mike non va bene poich\u00e9 era suo compito estinguere il debito; inoltre, mentre dialogano sulla presunta omosessualit\u00e0 di Katherine, Susan afferma quanto Mike sia tenero e dolce in confronto agli standard maschili, innescando in lui un meccanismo di autodifesa che lo porta a comportarsi pi\u00f9 da \u201cmacho\u201d, cos\u00ec Susan blocca l\u2019assegno del mutuo per lasciare che Mike lo saldi da s\u00e9. Preston, gemello di Porter, ritorna a Wisteria Lane dal suo lungo viaggio sabatico intorno all\u2019Europa, e fa una sorpresa all\u2019intera famiglia presentando loro la sua nuova fidanzata di origini russe, Irina. Lynette, l\u00ec per l\u00ec, dubita fortemente della buonafede di Irina, che viene creduta una mangiatrice di soldi; oltretutto, Preston \u00e8 risoluto a donarle il prezioso anello della nonna di Lynette come pegno di fidanzamento, ma Lynette, non volendo rinunciare al suo cimelio per una qualunque, richiede una copia dell\u2019originale con cui trarre in inganno Irina e sperare che rompa con Preston, ma con grande stupore, Irina rende indietro l\u2019anello a Lynette, facendole per\u00f2 intuire di aver capito dell\u2019imbroglio. Intanto, Bree nomina Sam suo vicedirettore, suscitando l\u2019invidia di Andrew, che arriva a malmenare il ragazzo da ubriaco. Mortificata, Bree si dirige da Sam, nella cui casa scopre una foto di Sam da piccolo in compagnia di Rex. Sam, a questo punto, svela incredibilmente a Bree di essere il figlio illegittimo di Rex, avuto prima che l\u2019uomo si sposasse con Bree. Dopo aver ascoltato da Sam come sia stato cresciuto soltanto da sua madre, deceduta da poco, Bree decide di accogliere il ragazzo nella sua famiglia. Katherine \u00e8 alquanto confusa dal recente rapporto sessuale con Robin, perci\u00f2 si rivolge a Bob e Lee, grazie ai quali si convince di non essere lesbica, e glielo riporta a Robin, che, offesa, non pensa che la colpa di quanto successo sia da addossare unicamente al fatto che Katherine fosse ubriaca. Nel frattempo, Gabrielle accompagna Angie nel suo viaggio a New York per intercettare Ana e Danny. Sul posto, Gabrielle rincontra due sue ex colleghe famose, Heidi Klum e Pavl\u00edna Po\u0159\u00edzkov\u00e1, tuttora arrabbiate con lei per i suoi capricci che, indipendentemente dal matrimonio con Carlos, le avrebbero precluso il continuo della sua carriera di modella. Parallelamente, Angie visita sua madre, Rose De Luca, presso cui Danny si \u00e8 rifugiato, e riesce a incoraggiarla a lasciar andare Danny, minacciato da Patrick Logan. Mentre Ana, rinfrancata da Gabrielle, rimane a New York per proseguire il suo sogno, Danny ritorna a Fairview con Angie e Gabrielle; durante il volo, Angie racconta a Gabrielle che in giovent\u00f9 era un\u2019attivista a favore del benessere del pianeta e che s\u2019invischi\u00f2 in Logan, un terrorista psicopatico che la spinse a commettere atti di violenza per la loro causa, ma dal quale riusc\u00ec a scappare con l\u2019aiuto di Nick; la notizia pi\u00f9 scioccante riguarda il fatto che non \u00e8 Nick il padre naturale di Danny, bens\u00ec lo stesso Patrick, per questo motivo l\u2019uomo rappresenta un problema per Angie e la sua famiglia. A New York, frattanto, la vicina di casa di Rose, Iris Beckley, si rivela un\u2019informatrice di Logan, a cui comunica dell\u2019esatta localizzazione dei Bolen a Fairview. \nVincitori e vinti.\nTrama.\nTra Susan e Gabrielle scoppia l\u2019ennesima rivalit\u00e0 per una sfida di classe in cui i figli dovranno vendere pi\u00f9 cioccolato per aggiudicarsi un premio. Susan si augura che vinca MJ per dargli una soddisfazione personale, mentre Gabrielle spera che il successo permetta a Juanita di farsi degli amichetti, cos\u00ec le due boicottano le vendite dell\u2019altra: Susan trattiene Juanita a scuola incastrandola con una punizione, e Gabrielle rapisce MJ nella sua macchina. Tuttavia, Susan avverte della profonda solitudine di Juanita e della sua intenzione di poter rendere fiera la madre, perci\u00f2 la lascia andare e si accorda con MJ per autorizzarle a vincere. La vittoria va quindi a Juanita, e Gabrielle comprende del gesto magnanimo di Susan. Nel frattempo, Lynette si scontra molto spesso con Preston e Irina, i quali scelgono di trasferirsi in un appartamento tutto loro e di mantenersi con lo squallido impiego di Preston. Lynette s\u2019infuria talmente tanto con Irina che quest\u2019ultima la imbratta con della salsa, poi, Irina fa sapere a Lynette dell\u2019anticipazione del suo matrimonio con Preston cos\u00ec da eludere opposizioni da parte sua. Bree indice una cena speciale allo scopo di far conoscere Sam al resto della sua famiglia, tra cui Orson, Andrew e Danielle. Purtroppo, quando Bree regala a Sam una vecchia chitarra di Rex, Andrew va in escandescenza e rompe brutalmente lo strumento. Mentre Bree considera oramai Sam un membro della sua famiglia, sia Orson sia Andrew, diffidando del ragazzo, decidono di indagare pi\u00f9 a fondo sul suo conto. Intanto, Karen ha sconfitto il cancro ed invita tutto il quartiere a casa sua per festeggiare la sua guarigione. Katherine e Robin, che ancora non hanno definito la loro strana relazione, litigano pesantemente dopo che Katherine flirta con un uomo e vengono udite dai presenti, che scoprono dunque la loro storia. Siccome Katherine ha le idee confuse e non se la sente di vivere in un posto dove il giudizio altrui potrebbe influire sulle sue scelte, Karen la persuade ad abbandonare Wisteria Lane, almeno provvisoriamente, per testare la sua relazione con Robin all\u2019estero, lontano dalle malelingue. Katherine e Robin partono quindi per Parigi quella sera stessa. Frattanto, Nick, sollecitato da Angie, sta per annunciare a Danny di non essere il suo vero padre, ma si tira indietro all\u2019ultimo minuto, mentre Patrick uccide la sua informatrice di New York e giunge di soppiatto a Wisteria Lane.\nI cattivi vicini.\nTrama.\nIl pick-up di Mike viene pignorato per dei ritardi coi pagamenti, ma Mike \u00e8 ostinato a voler risolvere tutto da solo, perci\u00f2 Susan corrompe i suoi vicini per danneggiare le loro tubature e procurare a Mike molto lavoro. Mike, per\u00f2, scopre del tranello e se la prende con Susan per averlo umiliato, poi si rassegna e chiede a Carlos un assegno. Mediante le sue ricerche, Andrew \u00e8 riuscito a smascherare Sam, che non ha mai conseguito la laurea in marketing, ma anche stavolta Sam caccia una scusa credibile, giustificandosi col fatto che ha dovuto abbandonare gli studi per assistere sua madre inferma. Probabilmente per vendicarsi, Sam evidenzia a Bree che Andrew ha derubato diversi alcolici dall\u2019azienda, cos\u00ec Bree, stanca delle provocazioni del figlio, decide di licenziarlo in tronco. Sam accusa ulteriormente Andrew di aver manomesso un ingrediente per una cena importante di Bree, la quale salva la situazione in extremis. Orson, tuttavia, confida a Bree i suoi sospetti su Sam. Nel frattempo, intenerita da Bob e Lee, Gabrielle si offre di donare loro i suoi ovuli per l\u2019adozione, senza considerarne le ripercussioni; infatti, a parte il dissenso di Carlos, Gabrielle ci resta male quando capisce che Bob e Lee, alla nascita del bambino, si trasferiranno a New York, impedendole di vedere il suo \u201caltro figlio\u201d. Dopo che Gabrielle si rimangia le parole, Bob e Lee hanno una sfuriata che porter\u00e0 alla loro rottura. Patrick diventa cliente fisso alla caffetteria dove lavora Danny, col quale instaura un rapporto celando la propria vera identit\u00e0 e facendosi passare per uno scrittore impegnato nella stesura di un romanzo la cui trama \u00e8 identica alla sua vicenda: il protagonista (Patrick) che trama contro la sua ex (Angie) per essere scappata via con un altro (Nick) e suo figlio (Danny), che ha intenzione di rapire per ripagarla con la sua stessa moneta. Intanto, mentre sono in un negozio di abiti nuziali, Lynette ode un pesante litigio telefonico tra Irina ed un uomo che le viene tradotto da una commessa. Inquietata dal contenuto della chiamata, Lynette denuncia Irina al Centro Immigrazioni, e il giorno stesso del matrimonio di Preston e Irina, Lynette viene a conoscenza che la ragazza si \u00e8 gi\u00e0 sposata innumerevoli volte, lasciando i vari mariti sul lastrico. Preston ascolta la conversazione tra Lynette e Irina, e decide, a malincuore, di annullare le nozze, ma si arrabbia anche con la madre per essersi impicciata e aver rovinato quello che avrebbe dovuto essere il giorno pi\u00f9 bello della sua vita. Eddie, amico di Preston, d\u00e0 un passaggio ad Irina, sfrattata dagli Scavo, e si dichiara innamorato di lei, ma Irina reagisce divertita e commenta con qualche battutina aspra. In uno scatto d\u2019ira, Eddie parcheggia l\u2019auto fuori strada e strangola Irina, seppellendo il suo cadavere nel bosco e rivelando di essere il famigerato \u201cStrangolatore di Fairview\u201d.\nMostri ed altri mostri.\nTrama.\nAttraverso una serie di flashback e antefatti, viene mostrato il percorso che ha condotto Eddie a divenire lo Strangolatore di Fairview: la prima a conoscere Eddie fu Mary Alice, che fece amicizia con sua madre Barbara, appena scaricata dal marito che non voleva assumersi le sue responsabilit\u00e0 da padre; una sera, Mary Alice s\u2019infuri\u00f2 con Barbara per essere uscita a svagarsi e aver lasciato Eddie da solo a casa, ma Barbara le promise di cambiare, malgrado giudicasse ancora il piccolo Eddie come il suo pi\u00f9 grosso errore; crescendo, Eddie strinse anche con Gabrielle, trasferitasi da poco a Wisteria Lane e con cui passava buona parte delle sue giornate, essendo la donna trascurata da Carlos, fino a che Gabrielle non cap\u00ec che era meglio per entrambi cercarsi degli amici della loro stessa et\u00e0; successivamente, da adolescente, Eddie lavor\u00f2 alla casa di Bree, la quale gli diede dei consigli in amore per fare breccia nel cuore della ragazza di cui era invaghito, cio\u00e8 Danielle, cos\u00ec Bree cerc\u00f2 di parlarne con una Barbara oramai dipendente dall\u2019alcol, ma rest\u00f2 di stucco nel vedere Barbara prendersi gioco di Eddie, che decise di perdere la sua verginit\u00e0 con una donna di strada; purtroppo, quando venne deriso da una prostituta, Eddie, incollerito, la strangol\u00f2, commettendo il suo primo omicidio; poi, Eddie si affezion\u00f2 a Susan, che gli fece da istruttrice di arte, ma fin\u00ec con l\u2019innamorarsi seriamente di lei, e non pot\u00e9 che tenersi tutto dentro dopo aver scoperto che Susan si sarebbe risposata con Mike, perci\u00f2, la sera stessa del loro matrimonio, Eddie aggred\u00ec quella che pensava fosse Susan, ma che era invece Julie. Barbara, un giorno, scopre un album pieno di notizie sugli omicidi delle ragazze di Fairview e comprende che Eddie \u00e8 il loro assassino, ma non fa in tempo ad avvisare la polizia che Eddie la uccide a sangue freddo. Lynette, intanto, si accorge della difficile situazione familiare di Eddie e lo invita a trasferirsi in casa sua.\nUomini misteriosi.\nTrama.\nSusan eredita da una sua zia un prezioso pianoforte che usa per far ingelosire Gabrielle, spacciandolo per un suo costosissimo acquisto. Tuttavia, Gabrielle scopre dal contabile di Carlos del prosciugamento di ben 50.000 dollari dal suo conto destinati a Mike, cos\u00ec si adira al pensiero che Mike abbia sperperato tanti soldi solo per uno strumento. Susan e Gabrielle, durante la loro discussione, capiscono del prestito che Mike e Carlos hanno tenuto nascosto, perci\u00f2 orchestrano una messinscena per farli uscire allo scoperto. Mike, allora, mette al corrente Susan dei suoi debiti. Intanto, Eddie, ospite in casa Scavo, manifesta un comportamento violento e aggressivo ogni qualvolta Lynette viene sgridata o ripresa dalla sua famiglia, per cui Lynette decide di farlo visitare da uno psicologo, il quale \u00e8 dell\u2019avviso che ci sarebbero pi\u00f9 miglioramenti se anche Barbara prendesse parte alle sedute. Lynette cerca inutilmente di reperire Barbara, ma la donna sembra essere scomparsa nel nulla. Bree s\u2019insospettisce da un incontro accidentale tra Sam ed una commessa del supermercato, che si scoprir\u00e0 essere nient\u2019altri che la madre di Sam, creduta morta. Dalla chiacchierata che Bree intrattiene con la donna, emerge che Rex, poco dopo il matrimonio con Bree, aveva richiesto l\u2019affidamento esclusivo di Sam per crescerlo assieme alla sua nuova famiglia, ma gli era stato negato; quando poi lo venne a sapere, Sam s\u2019imbestial\u00ec con la madre per avergli vietato una vita assai pi\u00f9 vantaggiosa di quella che ha invece ricevuto da lei. Bree affronta dunque le bugie di Sam, che insorge in maniera cos\u00ec dura da premere Bree ad accordarsi con Orson ed Andrew sul da farsi. Nel frattempo, Patrick investe Nick, mandandolo all\u2019ospedale in pessime condizioni, dopodich\u00e9 si mostra ad Angie, che ha allontanato Danny per prevenire tutto ci\u00f2, e la costringe ad aiutarlo in un suo progetto.\nScelte sbagliate.\nTrama.\nSusan vuole riparare la sua grave crisi economica obbligando i clienti di Mike a pagare i loro arretrati, ma neanche questo basta a salvarli dalla bancarotta, perci\u00f2 Susan vede come unica risoluzione del problema quella di mettere in affitto la loro casa. Nel frattempo, Bree tenta di sbarazzarsi di Sam elargendogli uno dei fondi fiduciari che Rex indirizz\u00f2 ai figli, e poi spaventandolo con dei suoi amici poliziotti. Purtroppo, Sam passa all\u2019attacco e minaccia Bree di spifferare in giro del coinvolgimento di Andrew nella morte di Juanita Solis, madre di Carlos e suocera di Gabrielle (particolare rivelatogli da una Danielle ubriaca), se Bree non gli ceder\u00e0 per iscritto la sua intera azienda di catering. Intanto, Patrick sequestra Angie nella sua stessa casa e le impone di costruirgli una bomba per il suo prossimo assalto ecoterrorista, cos\u00ec come gi\u00e0 fece Angie in passato. Patrick riesce a far ritornare anche Danny con un escamotage per poter ricattare Angie, la quale, per\u00f2, scrive un bigliettino d\u2019aiuto che va a posare all\u2019interno di una teglia di lasagne di Gabrielle quando quest\u2019ultima le chiede la ricetta. Lynette e Tom vengono informati dalla polizia del ritrovamento del cadavere di Irina, mentre Eddie, temendo di essere incastrato, decide di ritornare a casa sua col pretesto di dare una mano a sua madre. Tuttavia, nel tempo in cui attende la fine dell\u2019interrogatorio di Preston alla centrale, Lynette sente degli agenti parlare del recupero di un altro corpo che potrebbe essere proprio quello di Barbara. Lynette corre quindi da Eddie, ma comunque, nonostante le sue attenuanti, Eddie tiene in ostaggio Lynette, che capisce di trovarsi dinanzi allo Strangolatore di Fairview.\nMeglio salutarci qui.\nTrama.\nLynette \u00e8 prigioniera di Eddie, ma il suo tempismo non \u00e8 dei migliori, e infatti le si rompono le acque. Eddie aiuta Lynette a partorire la sua bambina in casa, poi viene persuaso da lei a costituirsi per i suoi omicidi. Nel frattempo, Bree si sottomette al ricatto di Sam e lo nomina nuovo direttore della sua societ\u00e0, ma, purtroppo, Orson la prende come una questione personale il fatto che Bree abbia voluto che lui si autodenunciasse per aver investito Mike, mentre per l\u2019incidente causato da Andrew non ha preteso lo stesso dal figlio, perci\u00f2 Orson chiede il divorzio a Bree. Gabrielle recepisce il messaggio d\u2019aiuto di Angie e si piomba all\u2019ospedale a prelevare Nick, il quale per\u00f2 sviene in auto, costringendola a dover fare tutto il lavoro da sola. Gabrielle penetra di nascosto in casa Bolen e libera Danny, intanto che Angie e Patrick sono sul punto di lasciare Wisteria Lane per verificare il funzionamento della bomba, ma Patrick svela di aver collocato il dispositivo in casa di Angie per uccidere Danny. Fortunatamente, Angie supera Patrick in astuzia, dato che ha piazzato la bomba nel detonatore, che esplode 30 secondi dopo la sua attivazione, distruggendo la macchina e con essa anche Patrick. Malgrado la minaccia di Patrick sia stava sventata, Angie, Nick e Danny sono ancora pedinati dall\u2019FBI, cos\u00ec Gabrielle li saluta alla stazione dei bus prestando loro dei soldi, ma Angie e Nick acconsentono Danny ad andare a New York per costruirsi una nuova vita insieme ad Ana. Il giorno della partenza di Susan e Mike da Wisteria Lane, Bree, col permesso di Andrew, trova finalmente il coraggio di confessare a Gabrielle della notte dell\u2019incidente di sua suocera. Mentre Susan e Mike abbandonano Wisteria Lane, nel senso opposto arriva il nuovo inquilino di casa loro: \u00e8 nientepopodimeno che il redivivo Paul Young. Frattanto, Teresa Pruitt, infermiera pensionata nel reparto di ostetricia dell\u2019ospedale di Fairview, rivela in punto di morte un segreto che ha serbato per anni: una delle casalinghe di Wisteria Lane ha cresciuto un figlio non suo."}
{"id": "2590384", "revid": "287204", "url": "https://it.wikipedia.org/wiki?curid=2590384", "title": "D'Arcy", "text": "La D'Arcy \u00e8 stata una tra le pi\u00f9 importanti agenzie pubblicitarie del mondo.\nStoria.\n\u00c8 stata fondata nel 1906 a St. Louis da Cheever William D'Arcy (1873-1948) assieme ad altri sei collaboratori. Grazie al successo ottenuto negli affari la D'Arcy negli anni apre filiali anche ad Atlanta, Cleveland, New York, Los Angeles, Chicago, Toronto, e in Messico.\nNel 1971 si fonde con la MacManus John &amp; Adams (erede della MacManus). A sua volta il nuovo gruppo si fonde l'anno successivo col network europeo della Masius Wynne-Williams (erede della Masius &amp; Ferguson) dando vita alla D-MM. Nel 1985 questo gruppo si fonde nuovamente con un'altra storica agenzia pubblicitaria, la Benton &amp; Bowles, e diventa uno dei pi\u00f9 importanti network del mondo. Nel 1999 il gruppo recupera il nome originale D'Arcy, ma l'anno successivo viene assorbito dal gruppo Bcom3 (quest'ultimo confluir\u00e0 poi, nel 2002, nel Publicis Groupe).\nL'invenzione di Babbo Natale.\nLa fortuna della D'Arcy \u00e8 strettamente correlata con la storia della Coca Cola, suo principale cliente per quasi mezzo secolo (dal 1906 al 1954). In particolare alla D'Arcy si deve l'invenzione di Babbo Natale cos\u00ec come lo conosciamo oggi.\nLa figura di Santa Claus fu importata in America dal nord Europa nel Seicento, ma divenne popolare solo durante l'Ottocento. Non esisteva, tuttavia, una iconografia ufficiale su come doveva essere rappresentato questo personaggio. La D'Arcy ide\u00f2 allora, per il Natale del 1931, la figura di un anziano signore, gioviale e bonario, rigorosamente vestito con i colori istituzionali della bevanda gassata di Atlanta: rosso e bianco. Per dare le fattezze umane a questa nuovo testimonial della pubblicit\u00e0 fu chiamato l'illustratore Haddon Sundblom. Fu mantenuto invece lo slogan che gi\u00e0 da un paio d'anni accompagnava la Coca Cola (\"\u00abLa pausa che rinfresca\u00bb\").\nA partire dal Natale del 1931 e fino al Natale del 1964 Sundblom disegn\u00f2 il suo Santa Claus in quasi tutte le maniere possibili, introducendolo ogni volta con slogan creati \"ad hoc\".\nBabbo Natale fece ritorno in Europa sotto queste nuove spoglie alla fine della Seconda guerra mondiale, e da quel momento in poi si diffuse in quarantaquattro paesi."}
{"id": "2590386", "revid": "113150901", "url": "https://it.wikipedia.org/wiki?curid=2590386", "title": "Gastone Renzelli", "text": "Biografia.\nInizia a lavorare come operaio comune, sino a quando Luchino Visconti non lo sceglie nel 1951, quando aveva 30 anni di et\u00e0, per la parte del marito autoritario, ma alla fine comprensivo, di Anna Magnani nel film \"Bellissima\". La sua interpretazione si lega in maniera indissolubile ad un film che \u00e8 tuttora considerato uno dei capolavori assoluti del cinema italiano del Novecento.\nVoluto da Michelangelo Antonioni per una piccola parte ne \"I vinti\", nel 1953, si vedr\u00e0 tagliare la sua presenza nel film in sede di montaggio finale. \nPrender\u00e0 parte ad altre tre pellicole fino al 1962, dopo le quali scomparir\u00e0 per sempre dalle scene cinematografiche, riprendendo la sua vecchia attivit\u00e0.\nRenzelli muore a Roma nel 1990."}
{"id": "2590388", "revid": "76963", "url": "https://it.wikipedia.org/wiki?curid=2590388", "title": "Friedrich Wolf", "text": "Biografia.\nNasce al tempo del Regno di Prussia nella Provincia del Reno in un'agiata famiglia di mercanti ebrei. Studia inizialmente Medicina e diventa poi dottore nel 1913, frequentando nel frattempo corsi di Filosofia e Storia dell'Arte a Monaco, Tubinga, Bonn e Berlino. Nel 1914 viene assunto come medico di bordo su una nave che costeggia Groenlandia, Canada e Stati Uniti d'America, poi viene impiegato dalla Croce Rossa sul fronte occidentale durante la Prima guerra mondiale; questa esperienza lo influenza profondamente, facendo di lui un convinto pacifista.\nNel 1917 va in scena il suo prima dramma, \"Mohammed\", e nello stesso anno pubblica il suo primo romanzo, \"Langemarck\", avvicinandosi cos\u00ec al mondo degli intellettuali, che in quegli anni guardano con simpatia verso Socialismo e Comunismo; prende quindi parte anche lui ai convegni dei lavoratori a Dresda e s'iscrive all'USPD (Unabh\u00e4ngige Sozialdemokratische Partei Deutschlands), che vanta tra i suoi membri Eduard Bernstein, Kurt Eisner, Hugo Haase, Karl Kautsky, Karl Korsch, Ernst Th\u00e4lmann, Kurt Tucholsky, Clara Zetkin e, soprattutto, Karl Liebknecht e Rosa Luxemburg.\nContinua a scrivere e ad esercitare la professione di dottore al tempo stesso, prima a Remscheid e poi ad Hechingen, dove nascono i figli Markus e Konrad rispettivamente nel 1923 e nel 1925; tuttavia non riscuote molte simpatie a causa della sua posizione a favore dell'uso della Medicina naturopatica. Nel 1928 s'iscrive al Partito Comunista e al Bund proletarisch-revolution\u00e4rer Schriftsteller (Gruppo degli Scrittori Proletari-Rivoluzionari).\nNel 1929 viene arrestato in seguito alla comparsa sulla scena del dramma \"Cyankali\", che tratta con grande anticipo la questione dell'aborto. Nel 1932 fonda a Stoccarda una compagnia teatrale Agit-Prop che chiama \"Spieltrupp S\u00fcdwest\" e soprattutto per questo deve abbandonare la Germania l'anno dopo, quando Hitler prende il potere; emigra quindi a Mosca con la famiglia.\nNel 1938 parte per la Spagna per unirsi alle Brigate internazionali nella lotta contro Francisco Franco, ma viene arrestato e costretto poi in Francia nel campo d'internamento di Le Vernet. Uscitone, torna in Unione Sovietica e nel 1941 ottiene la cittadinanza; nello stesso anno fonda il Nationalkomitee Freies Deutschland (Comitato Nazionale per la Germania Libera) con gli altri tedeschi emigrati in Russia per fuggire al Nazismo.\nTorna in Germania a guerra finita, nel 1945, prendendo parte attivamente e vivacemente ai dibattiti culturali, poi nel 1949 si trasferisce in Polonia per intraprendere la carriera diplomatica; ricopre l'incarico di ambasciatore della Repubblica Democratica Tedesca. Torna nuovamente in Germania nel 1951.\nFilm.\nDal suo libro del 1949 \"Der Rat der G\u00f6tter\" fu tratto nel 1950 l'omonimo film (in inglese \"The Council of the Gods\", cio\u00e8 \"Il concilio degli d\u00e8i\"), che parla della IG Farben, la societ\u00e0 petrolchimica che negli anni '40 si macchi\u00f2 di crimini di guerra collaborando con il campo di concentramento di Auschwitz, spiegando inoltre come la societ\u00e0 fosse molto legata all'americana \"Standard Oil\" (tra i membri del suo direttivo figurava anche Paul Warburg, capo della Federal Reserve)."}
{"id": "2590389", "revid": "767487", "url": "https://it.wikipedia.org/wiki?curid=2590389", "title": "Grisb\u00ec", "text": "Grisb\u00ec (\"Touchez pas au grisbi\") \u00e8 un film del 1954 diretto da Jacques Becker, basato su un romanzo di Albert Simonin. Fu proiettato alla 15\u00aa Mostra internazionale d'arte cinematografica di Venezia nel 1954.\nTrama.\nMax, ormai stanco e avanti negli anni, conta di ritirarsi e trascorrere in tranquillit\u00e0 il resto della vita, grazie ai frutti di una cospicua rapina in lingotti d'oro compiuta all'aeroporto di Orly. Ma i suoi progetti devono fare i conti con la passione di Henri \"Riton\", il suo socio, per le giovani ballerine. Una di queste, Josy, rivela il segreto dei due ad Angelo, esponente di una nuova e pi\u00f9 spregiudicata \"mala\", aliena dai codici di onore e lealt\u00e0 della generazione pre-bellica.\nPer entrare in possesso del bottino, il \"grisb\u00ec\", Angelo sequestra Henri. Tra la vita del maldestro amico e il denaro, Max non ha dubbi e sceglie l'amico. Ma la gang di Angelo, in occasione dello scambio, ha progettato anche di disfarsi della concorrenza. Nella feroce e rabbiosa resa dei conti finale nessuno, neppure Angelo, scamper\u00e0 alla furia dei mitra di Max, Pierrot e Riton, soccombendo in un massacro senza superstiti tra i suoi compari. La gang di Max, inevitabilmente, non rester\u00e0 indenne: pagher\u00e0 con la vita il giovane Marco, centrato da una bomba a mano, e Henri \"Riton\", colpito da un proiettile al petto, che sopravviver\u00e0 per poche ore.\nCommento.\nSecondo Fran\u00e7ois Truffaut, \"il vero soggetto di \"Grisb\u00ec\" \u00e8 l'invecchiare e l'amicizia... \u00e8 un film sulla cinquantina\".\nIl film segna l'esordio cinematografico di Lino Ventura nei panni del feroce gangster Angelo; un ideale passaggio di testimone da Jean Gabin, che per la sua interpretazione in questo film ottenne la Coppa Volpi, a un attore che, soprattutto a partire dagli anni sessanta, dovette buona parte della sua notoriet\u00e0 ai ruoli di fuorilegge.\nCuriosit\u00e0.\nIn Italia \u00e8 uscito con alcune scene tagliate, visibili sulla copia francese del film, che sono:"}
{"id": "2590396", "revid": "228587", "url": "https://it.wikipedia.org/wiki?curid=2590396", "title": "Quintessence", "text": ""}
{"id": "2590412", "revid": "486946", "url": "https://it.wikipedia.org/wiki?curid=2590412", "title": "FAI First Division", "text": ""}
{"id": "2590420", "revid": "1543377", "url": "https://it.wikipedia.org/wiki?curid=2590420", "title": "Cociv", "text": "COCIV - Consorzio Collegamenti Integrati Veloci \u00e8 un consorzio nato nel 1991 per la progettazione e la costruzione della Linea Ferroviaria ad Alta Velocit\u00e0 Tortona/Novi Ligure Genova.\nStoria.\nCociv nasce il 3 dicembre 1991, partecipato da Ferruzzi-Montedison (tramite Gambogi con il 20% e Tecnimont con il 5%), Grassetto Costruzioni con il 25%, Edistra con il 25%, Itinera con il 20%, Cer 3% e Civ 2%.\nNel 1992 sigla con TAV S.p.A. la convenzione per la progettazione e la realizzazione della linea ad alta velocit\u00e0 Milano-Genova, detta anche Terzo Valico dei Giovi.\nNel 1996 Itinera di Marcello Gavio incorpora Grassetto Costruzioni di Salvatore Ligresti, salendo al 45% delle quote.\nNel 1997 Impregilo rileva le quote di Itinera, entrando nel consorzio.\nArriviamo nei primi anni Duemila quando a seguito delle vicissitudini di alcuni soci, troviamo Tecnimont al 50.5% ed Impregilo al 44.5%. Con il 2003 Tecnimont cede la sua partecipazione a Impregilo, per 39 milioni di euro, che si ritrova alla guida di Cociv con il 95%.\nL'anno successivo Societ\u00e0 Italiana per Condotte d'Acqua entra nel consorzio acquistando il 24% da Impregilo, salendo fino al 31% negli anni seguenti.\nCon Legge 40/2007 viene revocata la concessione a Cociv stipulata con TAV nel 1991 perch\u00e9 affidata senza gara. Cociv promuove ricorso al Tar del Lazio avverso la decisione del Governo con il tribunale che rimanda gli atti alla Corte di Giustizia Europea.\nL'Avvocato della Corte di Giustizia Europea riconosce la legittimit\u00e0 degli atti del Governo, per cui Cociv promuove un arbitrato contro RFI per il risarcimento dei danni subiti che si conclude nel 2010 quando le parti siglano l'accordo per la ripresa delle attivit\u00e0 di progettazione ed esecuzione lavori, anche sulla scorta della Legge 133/2008 che ha abrogato la normativa precedente.\n \u00e8 composto da Salini-Impregilo (64%), Societ\u00e0 Italiana Condotte d'Acqua (31%), Collegamenti Integrati Veloci - CIV (5%)."}
{"id": "2590421", "revid": "287204", "url": "https://it.wikipedia.org/wiki?curid=2590421", "title": "Out of Sight", "text": ""}
{"id": "2590422", "revid": "486946", "url": "https://it.wikipedia.org/wiki?curid=2590422", "title": "FAI Premier Division", "text": ""}
{"id": "2590430", "revid": "1788047", "url": "https://it.wikipedia.org/wiki?curid=2590430", "title": "Fondazionalismo", "text": "Il fondazionalismo \u00e8 una teoria della conoscenza che sostiene che vi siano credenze talmente evidenti che non hanno bisogno di essere dimostrate e sulle quali perci\u00f2 possono legittimamente fondarsi (da qui il termine \"fondazionalismo\") tutte le altre credenze.\nLe credenze autoevidenti sono secondo questa teoria incorreggibili, non possono essere soggette a dubbio e in conclusione sono infallibili.\nTre tipi di fondazionalismo.\nUn esempio di fondazionalismo lo si ritrova nell'argomentare cartesiano che alla fine del discorso sul metodo arriva alla conclusione che vi sia una verit\u00e0 chiara e distinta, evidente, che pu\u00f2 essere assunta come il pilastro di tutte le altre conoscenze.\nAccanto a quello di tipo cartesiano, chiamato fondazionalismo \"razionalistico\", si possono identificare altri due tipi di questa teoria: quello \"empiristico\" (ad es. empirismo riduzionistico come in David Hume), e quello che si potrebbe definire come \"misto\" (ad esempio i principi sintetici a priori in Kant dove convivono elementi desunti dall'esperienza ed altri che non fanno riferimento a dati empirici).\nFondazionalismo e scetticismo radicale.\nTra le posizioni che negano la possibilit\u00e0 che vi siano credenze fondanti viene inclusa erroneamente quella dello scetticismo che in realt\u00e0 non nega che possano esserci delle credenze vere ma piuttosto contesta che la conoscenza di per s\u00e9 possa pretendere di scoprirle e di porre un'affermazione definitiva \"fondante\".\nDa questo punto di vista si connette al dogmatismo lo scetticismo radicale che non nega che vi sia una realt\u00e0 assoluta ma nega che ci siano strumenti adatti per conoscerla.\nInfatti tipico dello scetticismo, e a lui connesso, \u00e8 il problema della conoscenza inadeguata comunque a cogliere la verit\u00e0:\n\u00abSi pu\u00f2 dire che il \"problema della conoscenza\", nella sua forma tradizionale, \u00e8 posto, in un certo senso \"creato\", dallo scetticismo, o dall'atteggiamento scettico in generale [\u2026]. Tutti sanno che cos'\u00e8 lo scetticismo. Esso muove da comuni esperienze conoscitive: le esperienze dell'errore, dell'illusione, del sogno, dell'allucinazione, ecc. Sappiamo bene che spesso ci sbagliamo, e non solo nelle percezioni sensoriali, ma anche nei ragionamenti e persino nei calcoli matematici. Ma, almeno nel momento in cui lo si commette, l'errore (a differenza della menzogna) non \u00e8 accompagnato dalla consapevolezza del falso: siamo in errore quando pensiamo come vera una cosa falsa. Questa permanente possibilit\u00e0 di errore attuale viene dallo\nscetticismo generalizzata all'intero campo della conoscenza. L'esperienza che sbagliamo a volte (o spesso) implica che possiamo sempre sbagliare: lo scettico ne conclude che tutta la conoscenza, come tale, \u00e8 sospetta.\u00bb\nLo scetticismo radicale quindi sostenendo che \"tutta la conoscenza di per s\u00e9 \u00e8 sospetta\" assume in negativo una posizione di assolutezza sullo stesso piano del fondazionalismo che in positivo sostiene una conoscenza certa e fondata.\nScetticismo moderato e anti-fondazionalismo.\nLo scetticismo \"minimale\" invece che non nega la possibilit\u00e0 in toto della conoscenza ma rifiuta semplicemente la possibilit\u00e0 di un sapere certo, fondato, in questo senso appare coincidere con l'anti-fondazionalismo che sostiene la legittimit\u00e0 di affermazioni provvisorie e contingenti.\nContro il fondazionalismo si pu\u00f2 opporre\nche per\u00f2 \"negando\" in maniera assolutista la stessa possibilit\u00e0 del sapere si pone sullo stesso piano del fondazionalismo che, in modo altrettanto assolutista, \"afferma\" dogmaticamente la possibilit\u00e0 di un sapere fondante\nche salva la possibilit\u00e0 di una conoscenza contingente ma nega il punto di partenza del fondazionalismo che identifica la conoscenza con una conoscenza certa e fondata."}
{"id": "2590431", "revid": "174919", "url": "https://it.wikipedia.org/wiki?curid=2590431", "title": "Campionato Campano 1945", "text": ""}
{"id": "2590435", "revid": "638792", "url": "https://it.wikipedia.org/wiki?curid=2590435", "title": "Mizunashi Rena", "text": ""}
{"id": "2590439", "revid": "196390", "url": "https://it.wikipedia.org/wiki?curid=2590439", "title": "Squadra Giganti", "text": ""}
{"id": "2590440", "revid": "584834", "url": "https://it.wikipedia.org/wiki?curid=2590440", "title": "Franc Frakelj", "text": "Franc Frakelj, il cui vero nome era Peter Skalar, fu un membro dei Domobranci, una formazione militare slovena anticomunista creata dopo la capitolazione italiana nel 1943. Frakelj appartenne anche ad una milizia segreta chiamata \u010crna Roka (la Mano Nera) che uccise (come dichiarava lui \"in nome di Dio\"), pi\u00f9 di 60 persone durante la seconda guerra mondiale. Il suo gruppo, noto come \"i dodici apostoli\", massacr\u00f2 a colpi di bastone i prigionieri catturati nel corso dell'inverno 1943-44, nelle paludi a sud di Lubiana. \nFrakelj nacque a Dra\u017ego\u0161e, una frazione di \u017delezniki, villaggio nel nord-ovest della Slovenia, che fu distrutto nel 1942 da parte dell'esercito tedesco. Prima della battaglia di Castello Turjak (19 settembre 1943) Frakelj era il comandante di un avamposto di guardie di villaggio a sud di Lubiana. \nMor\u00ec in Canada."}
{"id": "2590443", "revid": "2043609", "url": "https://it.wikipedia.org/wiki?curid=2590443", "title": "Saovabha Bongsri", "text": "Biografia.\nSaovabha nacque con il titolo di principessa del Siam essendo figlia del re Mongkut (chiamato anche Rama IV) e della sua seconda consorte Piam. Nel 1878 Saovabha divenne la moglie del fratellastro re Chulalongkorn, figlio di Mongkut e della regina consorte. Era inoltre la sorella minore delle future regine Sunandha Kumariratana e Savang Vadhana, che a loro volta avrebbero in seguito sposato Chulalongkorn. Insieme al marito gener\u00f2 nove figli, di cui solo cinque arrivarono all'et\u00e0 adulta. Le fu riconosciuto il titolo di regina madre quando il figlio Vajiravudh divenne re alla morte del padre.\nNel 1893, fu nominata dal marito primo presidente della Societ\u00e0 thai della Croce Rossa, nata in quell'anno per curare i feriti della guerra franco-siamese. Nel 1897 divenne la prima donna della dinastia Chakri a governare il paese, esercitando la funzione di reggente mentre il marito era in viaggio in Europa. Al ritorno il sovrano, compiaciuto della gestione della moglie, le confer\u00ec il titolo ed il nome regale Somdet Phra Nang Chao Saovabha Bongsi Praborommarachininat (thai: \u0e2a\u0e21\u0e40\u0e14\u0e47\u0e08\u0e1e\u0e23\u0e30\u0e19\u0e32\u0e07\u0e40\u0e08\u0e49\u0e32\u0e40\u0e2a\u0e32\u0e27\u0e20\u0e32\u0e1c\u0e48\u0e2d\u0e07\u0e28\u0e23\u0e35 \u0e1e\u0e23\u0e30\u0e1a\u0e23\u0e21\u0e23\u0e32\u0e0a\u0e34\u0e19\u0e35\u0e19\u0e32\u0e16), che equivale all'incirca a quello di 'sua maest\u00e0 la regina reggente'.\nMolte furono le iniziative che prese in favore delle donne thai, incoraggiandole a studiare, ad inserirsi nella Pubblica Amministrazione e finanziando soggiorni di studio all'estero. Nel 1897 finanzi\u00f2 con i propri fondi una nuova scuola per ostetriche, che sarebbe diventata la Scuola per infermiere Siriraj. Nel 1904, Saovabha Bongsri istitu\u00ec a Bangkok la \"scuola Rajini\", tuttora esistente nei pressi del Grande Palazzo Reale, che fu la prima per sole donne nel Siam.\nMor\u00ec nel 1919 all'et\u00e0 di 57 anni e le fu riservato un funerale reale presieduto dal figlio, il re Vajiravudh.\nDiscendenza.\nSaovabha Bongsri e Re Chulalongkorn ebbero 9 figli:"}
{"id": "2590444", "revid": "1078002", "url": "https://it.wikipedia.org/wiki?curid=2590444", "title": "Mietitore", "text": "Il Mietitore \u00e8 un personaggio del libro \"Le Pietre Magiche di Shannara\" dello scrittore statunitense Terry Brooks; secondo volume della saga fantasy de \"La Spada di Shannara\".\nStoria.\nNel giardino di Arborlon, la capitale degli elfi delle Quattro Terre, l'Eterea sta morendo. Il grande albero dall'aspetto imponente e magico nasconde un grande segreto: infatti \u00e8 l'unica barriera che tiene sigillato il Divieto, un mondo parallelo dove in ere remote furono chiusi tutti i demoni. Con la morte dell'Eterea tale barriera cadrebbe permettendo ai demoni di invadere il mondo e di distruggerlo.\nLa rinascita del magico albero \u00e8 ancora possibile: uno degli Eletti, servitori dell'Eterea scelti dalla stessa pianta, deve recarsi con un seme nella Malaterra, all'estremo ovest, e immergerlo nelle fiamme del Fuoco di Sangue, infine riportarlo ad Arborlon.\nMa alcuni demoni, i pi\u00f9 potenti, a conoscenza del pericolo che una possibile rinascita poteva costituire riuscirono ad evadere dal Divieto e arrivare nel mondo inosservati; erano: il Dagda Mor (il demone pi\u00f9 potente dietro la barriera del Divieto), il Camaleonte (un demone molto pericoloso col potere di cambiare liberamente il proprio aspetto esteriore imitando la forma e la consistenza di qualsiasi cosa) e il Mietitore. Quest'ultimo era la mano armata del Dagda Mor: un pericolosissimo assassino, veloce e spietato, il suo aspetto celato da un ampio mantello scuro che gli permetteva di sparire nelle ombre pi\u00f9 cupe.\nIl Mietitore \u00e8 mandato all'inseguimento di Wil Ohmsford e Amberle, l'Eletta scelta per tale compito. La piccola comitiva gli sfuggir\u00e0 svariate volte fino alla Malaterra, dove nel pozzo del Fuoco di Sangue, Wil dovr\u00e0 decidere se sconfiggerlo o morire insieme ad Eretria ma alla fine il mezzelfo decide di usare le pietre magiche con cui distrugger\u00e0 il mietitore."}
{"id": "2590450", "revid": "486946", "url": "https://it.wikipedia.org/wiki?curid=2590450", "title": "Maria Anna di Baviera (Delfina di Francia)", "text": ""}
{"id": "2590452", "revid": "339392", "url": "https://it.wikipedia.org/wiki?curid=2590452", "title": "Zelos (I Cavalieri dello zodiaco)", "text": ""}
{"id": "2590455", "revid": "767487", "url": "https://it.wikipedia.org/wiki?curid=2590455", "title": "Joe Amoruso", "text": "Biografia.\nStudi\u00f2 pianoforte classico dalla pi\u00f9 tenera et\u00e0 in un percorso di evoluzione che, attraverso il jazz e la musica contemporanea gli procur\u00f2 una piccola notoriet\u00e0 gi\u00e0 negli anni '70, quando era appena diciottenne.\nCollabor\u00f2 con Pino Daniele e con molti altri nomi illustri quali Tony Esposito, Billy Cobham, Bob Berg, Mike Stern, Don Cherry, Nan\u00e1 Vasconcelos, Richie Havens, Gato Barbieri, Alphonso Johnson, Mel Collins, James Senese, Tullio De Piscopo.\nNegli anni '80 realizz\u00f2 musica per immagini nel campo cinematografico, e collabor\u00f2 tra gli altri con Roberto De Simone, Roberto Murolo e Consiglia Licciardi.\nSuccessivamente incise un disco da solista dal titolo, \"Rosa del Mare di Mezzo\" (1992), con la partecipazione di Flavio Piscopo, Enzo Gragnaniello, Roberto Murolo, Nan\u00e1 Vasconcelos, Bob Berg, Mike Stern.\nNegli anni '90 venne chiamato in veste di produttore e arrangiatore in vari progetti, come ad esempio in \"Romanza\" con Andrea Bocelli (SugarMusic, 1997).\nCome musicista-arrangiatore incroci\u00f2 la sua esperienza con nomi importanti quali la Premiata Forneria Marconi, Zucchero Fornaciari, Vasco Rossi, Mauro Pagani, Alberto Fortis, Antonio Onorato, Ornella Vanoni.\nProvato fisicamente da un'emorragia cerebrale che l'aveva colpito il 9 dicembre 2017 durante un concerto a Lesina, \u00e8 morto all'et\u00e0 di 60 anni all'Ospedale del Mare di Napoli per arresto cardiaco la notte del 23 marzo 2020."}
{"id": "2590456", "revid": "121124342", "url": "https://it.wikipedia.org/wiki?curid=2590456", "title": "Episodi di Californication (terza stagione)", "text": "La terza stagione di \"Californication\" \u00e8 andata in onda sul canale statunitense Showtime dal 27 settembre al 14 dicembre 2009. In Italia la terza stagione \u00e8 uscita in DVD l'8 giugno 2011 mentre la messa in onda \u00e8 avvenuta dal 1\u00ba marzo al 5 aprile 2012 su Italia 1 alle ore 00:30.\nMi manchi.\nTrama.\nHank, rimasto a Los Angeles con Becca dopo la partenza di Karen per New York, scopre che la figlia, assieme all'amica Chelsea, ha trovato e fumato l'erba che lui teneva nascosta in casa. Charlie, ora in lotta con l'ex moglie Marcy per la divisione dei beni a seguito del divorzio, ritorna a fare l'agente alle dipendenze di Sue Collini (Kathleen Turner), donna dal carattere forte, che lo sottopone a continue proposte sessuali. Hank viene invitato a cena a casa di Felicia Koons (Embeth Davidtz) e del marito Stacy (Peter Gallagher), i genitori di Chelsea. Durante la serata riesce a far ricadere nel vizio di bere Richard Bates (Jason Beghe), famoso scrittore ed ex-alcolista ed a litigare col padre di Chelsea, oltre a fare la conoscenza di Jill Robinson (Diane Farr), l'assistente di Bates. Nonostante l'esito disastroso della serata, Felicia propone a Hank di insegnare nella sua scuola. Tornato a casa, Hank conclude la giornata con una malinconica telefonata a Karen.\nTerra di stupri e miele.\nTrama.\nHank ha qualche problema con il lavoro di insegnante. Balt, un suo studente, ha scritto un racconto omoerotico sui vampiri e quando gli chiede un parere e si sente rispondere che probabilmente la carriera di scrittore non \u00e8 ci\u00f2 che fa per lui, tenta di suicidarsi. La sua delusione \u00e8 resa ancora pi\u00f9 bruciante dal fatto che il ragazzo sembra essersi invaghito del suo professore. Nel frattempo Hank \u00e8 messo a dura prova anche come padre, dato che Becca sembra intenzionata a non accettare alcuna regola dettata dal suo incorreggibile genitore. Continuano intanto i disperati tentativi di Charlie di riconquistare Marcy, che viene sorpresa dal marito mentre mette in scena un gioco di ruolo in cui finge di venire violentata dal suo nuovo amante di colore.\nVerit\u00e0 e sciocchezze.\nTrama.\nCharlie riesce a convincere il cantante Rick Springfield a farsi rappresentare dalla sua agenzia. Questo risultato spinge Sue Collini (Kathleen Turner), il suo capo, a intensificare ulteriormente le avances nei confronti dell'agente, che, triste per non essere riuscito a persuadere Marcy a festeggiare con lui per il suo successo, finisce col cedere. I due vengono sorpresi insieme proprio da Marcy che, dopo un ripensamento, si era recata nell'ufficio del marito con una bottiglia di champagne.\nHank \u00e8 costretto a partecipare controvoglia ad una cena di dipartimento a casa del rettore, Stacy (Peter Gallagher). Durante la serata finisce per flirtare con Jackie (Eva Amurri), una sua studentessa che si mantiene facendo la spogliarellista, a baciare Felicia (Embeth Davidtz), la moglie del rettore, e a fare sesso con Jill (Diane Farr), la sua assistente, dopo averla consolata per una delusione romantica. Intanto Becca e Chelsea, la figlia di Stacy e Felicia sperimentano gli effetti di un fungo allucinogeno nel cortile che circonda la casa.\nTalenti sprecati.\nTrama.\nMarcy e Charlie non riescono a vendere la loro casa, e nonostante in un primo momento ciascuno dei due attribuisca la colpa all'altro, il ricordare alcuni momenti passati insieme tra quelle mura sembra riavvicinarli un po'.\nHank \u00e8 sempre pi\u00f9 al centro delle fantasie di Felicia (Embeth Davidtz) e Jill (Diane Farr), che sembrano incapaci di sottrarsi al fascino ribelle che lo scrittore esercita. Hank e Charlie trascorrono una serata nel locale dove Jackie (Eva Amurri) si esibisce come spogliarellista. Dal momento che ha deciso di abbandonare il suo corso, Hank vuole convincerla a tornare, sostenendo che la ragazza \u00e8 dotata di un certo talento letterario, oltre che di un corpo mozzafiato. \u00c8 solo all'uscita dal locale, quando Hank viene malmenato per essere intervenuto nel tentativo di sottrarre la sua ex studentessa alle attenzioni troppo insistenti di alcuni ragazzi, che Jackie cede alle lusinghe del suo ex professore e, accompagnatolo nel suo appartamento per curargli le ferite, finisce per fare sesso con lui.\nRientrato a casa, incapace di prendere sonno senza l'aiuto dell'alcol, Hank videochiama Karen, l'unica capace di donare un po' di pace al suo spirito inquieto e tormentato.\nPerdigiorno.\nTrama.\nHank accompagna all'aeroporto Becca, che va a New York a trovare Karen. Nel frattempo, proprio da New York, arriva Mike \u201cZloz\u201d Zlozowski (Kevin Corrigan), amico di Moody fin dagli anni della scuola. I due si erano persi di vista e sembra che il loro rapporto non sia pi\u00f9 quello un tempo. Il suo vecchio compagno dice di essere in fuga da un matrimonio finito da poco e di volersi dare alla pazza gioia in citt\u00e0, ma, dopo una notte di bagordi, trova il coraggio di confessare ad Hank che ha scoperto di essere malato e che la paura di dover affrontare la malattia \u00e8 stata la vera causa del litigio con sua moglie. Hank lo riaccompagna all'aeroporto, dicendogli di essere sicuro che riuscir\u00e0 a farcela, a patto di far pace con sua moglie. Lasciato l\u2019amico, Hank accoglie Becca di ritorno da New York, ma ci\u00f2 che porta un'inaspettata ventata di felicit\u00e0 sul volto di Hank \u00e8 il fatto che Karen \u00e8 tornata a Los Angeles assieme a lei.\nQuarta Parete.\nTrama.\nKaren torna a Los Angeles per una breve visita e finisce anch\u2019essa per scontrarsi ripetutamente con Becca, tanto da convincersi che forse sarebbe meglio per la figlia che tutta la famiglia si trasferisse a New York. Hank \u00e8 propenso ad accettare la proposta, ma Becca \u00e8 profondamente contraria perch\u00e9 non vorrebbe dover chiudere l'amicizia con Chelsea. Nel frattempo Marcy incontra l'idolo della sua adolescenza Rick Springfield e, con grande rammarico di Charlie, finisce a letto con lui.\nCos\u00ec stanno le cose.\nTrama.\nHank, speranzoso di recuperare totalmente il rapporto con Karen una volta che tutta la famiglia si sar\u00e0 trasferita a New York, prova ad allontanarsi dalle sue conquiste dell'universit\u00e0 cercando di interrompere le tre relazioni, ottenendo tuttavia scarsi risultati. Il rettore Koons (Peter Gallagher) sorprende Hank nel suo ufficio in atteggiamenti intimi con Jackie (Eva Amurri) mentre il professore tenta maldestramente di chiudere la relazione con la sua studentessa, il pranzo con Jill (Diane Farr), pensato per analogo scopo, non va esattamente come previsto, mentre la visita serale a casa di Felicia (Embeth Davidtz) ottiene l\u2019esito opposto, con Hank che finisce a letto con la moglie del rettore per impedirle di buttarsi tra le braccia di un altro insegnante scrittore (Ken Marino). Tornato a casa, Hank ha poi un nuovo duro scontro con la figlia Becca. Nel frattempo, Charlie aiuta Sue (Kathleen Turner) a non perdere il suo pi\u00f9 vecchio cliente (Peter Fonda).\nL'appartamento.\nTrama.\nCon Karen di nuovo a New York, Hank ha qualche difficolt\u00e0 a regolarsi e quando Jackie (Eva Amurri) si presenta a casa sua con due amiche spogliarelliste, l'esito della serata \u00e8 scontato. I veri problemi per\u00f2 arrivano al mattino, poich\u00e9, in seguito alla folle nottata, i presenti non riescono a svegliare una delle ragazze, svenuta a causa delle svariate droghe assunte. Nel frattempo arrivano Charlie e Rick Springfield, che in un primo momento sembrano disposti ad aiutare Hank a cavarsi d'impaccio, ma finiranno con il peggiorare la situazione con il loro comportamento irresponsabile. Le cose si complicano ulteriormente quando prima Jill (Diane Farr) e poi Felicia (Embeth Davidtz) si presentano alla porta, pronte a dichiarare il loro amore ad Hank, con la seconda che ha addirittura deciso di lasciare suo marito. Ed \u00e8 proprio il rettore Koons (Peter Gallagher) l'ennesimo ospite inatteso che compare a casa Moody, arrabbiato per il tradimento della moglie, ma anche ammirato dal fascino che Hank sembra esercitare sulle donne. Come coronamento di una situazione che non sembra poter essere pi\u00f9 complicata, entrano in scena anche Becca e Chelsea, convinte di poter approfittare della casa che credevano vuota come rifugio per saltare la scuola. L'assurdit\u00e0 della situazione convince finalmente Becca a parlare con il padre e, rimasti soli, gli confida di non essere arrabbiata, ma delusa da come suo padre sembra trattare le donne e dal fatto che non sembra rendersi conto di quanto il suo comportamento ferisca le persone che gli vogliono bene.\nIl cattivo maestro.\nTrama.\nA causa della relazione tra Hank e Felicia (Embeth Davidtz), Becca e Chelsea si picchiano mentre sono a scuola. La preside convoca i genitori delle ragazze nel suo ufficio per comunicargli la loro espulsione dall'istituto, e quando si trovano tutti e quattro nella stessa stanza, anche Karen viene a conoscenza del comportamento libertino di Hank e ovviamente si infuria con lui. Intanto Charlie e Rick Springfield litigano a causa della relazione che il cantante intrattiene con Marcy e dello scarso rispetto che dimostra nei confronti dell'agente, arrivando persino a costringerlo a procurargli della cocaina. Hank viene trattenuto dalla sicurezza del campus per essersi introdotto insieme a Charlie nell'alloggio di uno studente che spaccia cocaina, fino a quando Felicia non si occupa del suo rilascio. Karen accompagna Becca a casa dei Koons affinch\u00e9 le due ragazze possano fare pace.\nUn inferno di citt\u00e0.\nTrama.\nCharlie viene licenziato da Sue (Kathleen Turner) in seguito alla sua lite con Rick Springfield. Hank lo convince a concedersi una serata di follie in giro per la citt\u00e0, durante la quale rubano da una libreria una prima edizione autografata del primo romanzo pubblicato da Hank e finiscono coinvolti in una rapina in un market. Il pericolo scampato per poco porta i due a riflettere sulle loro vite, che sembrano andare tristemente a rotoli da quando entrambi hanno perso l'amore delle rispettive compagne. Karen, Marcy e Becca escono a cena insieme per una serata tutta al femminile, durante la quale la schiettezza della ragazzina sembra portare le due donne a mettere in dubbio il loro allontanamento dagli amori passati. Hank rientra a casa il mattino seguente e mostra a Karen il tatuaggio che, ubriaco, si era fatto fare la notte prima, ovvero un'ancora con due nomi, \"Karen\" e \"Becca\", i due unici veri amori della sua vita. Karen prova sentimenti contrastanti, ma si offre di preparare la colazione ad Hank, che sembra non riuscire a credere di meritare tanta fortuna.\nAndirivieni.\nTrama.\nCharlie e Marcy ricevono finalmente un'offerta per la casa e, mentre ricordano i momenti pi\u00f9 intensi trascorsi insieme tra quelle mura, finiscono per fare sesso in bagno, ma quando Charlie si appoggia al lavandino, questo cede facendolo dolorosamente rovinare a terra. Hank e Karen vengono invitati a pranzo a casa Koons, dove Felicia (Embeth Davidtz) ha riunito Jill (Diane Farr), Jackie (Eva Amurri) e, a sorpresa, Richard Bates (Jason Beghe), che si scopre essere il professore con cui Karen andava a letto ai tempi del college. Hank si ritrova cos\u00ec preso tra il fuoco incrociato delle donne con cui \u00e8 stato nell'ultimo periodo e in preda alla gelosia per i complimenti che Karen rivolge senza sosta a Bates. La giornata culmina con l'arrivo di Stacy (Peter Gallagher) che, visibilmente ubriaco e indossando un'uniforme da ufficiale della Guerra di Secessione, sfida Hank a un duello con pistole d'epoca, per vendicarsi dell'offesa ricevuta. Il duello sfocer\u00e0 in una scazzottata a tre fra Hank, Stacy e Richard. Una volta rientrati a casa, dopo essersi assicurati che la figlia trascorresse la notte a casa dell'amica, Hank e Karen fanno l'amore.\nMia Culpa.\nTrama.\nMia, di ritorno dal tour promozionale di \"Scopate e Cazzotti\", invita Hank e Karen a una serata in una libreria in occasione dell\u2019uscita del libro in versione economica, durante la quale i due fanno la conoscenza di Paul Rider (James Frain), il viscido manager della ragazza, che si riveler\u00e0 essere anche il suo fidanzato. Durante la festa che segue la presentazione, Paul rivela a Hank di essere a conoscenza dell'origine del libro e parla della possibilit\u00e0 di sfruttare lo scandalo che seguirebbe inevitabilmente l'emergere della verit\u00e0 riguardo alla storia di Mia come pubblicit\u00e0 per rilanciare anche la sua carriera di scrittore. Nei giorni seguenti Hank non riesce a pensare ad altro che alle conseguenze che ci\u00f2 avrebbe sulla sua vita familiare, mentre nel frattempo Becca gli rivela di aver perso la verginit\u00e0 con uno studente universitario conosciuto qualche sera prima. Quando lo scrittore si reca a casa di Mia per cercare di convincerla a mantenere il segreto, finisce col fare a pugni con Paul, che lo denuncia alla polizia. A Hank, rientrato a casa, non resta che dire la verit\u00e0 a Karen, visibilmente sconvolta dalla notizia, al punto da fuggire in strada. Quando Hank cerca di seguirla, arrivano due agenti di polizia che lo arrestano, mentre Karen cerca di fermare Becca, accorsa per abbracciare suo padre."}
{"id": "2590459", "revid": "107379635", "url": "https://it.wikipedia.org/wiki?curid=2590459", "title": "Puntoradio", "text": "Puntoradio \u00e8 stata un'emittente radiofonica che trasmetteva da Fontaneto d'Agogna in provincia di Novara. \nIl 21 dicembre 2012 ha cambiato nome in Up! Radio, che ha cessato definitivamente le trasmissioni il 21/11/2016 con la cessione delle frequenze al gruppo RTL.\n\u00c8 stata fondata il 10 marzo 1983 ed inizi\u00f2 le sue trasmissioni dalla citt\u00e0 di Novara. Da molti conosciuta come \"Puntoradio 96\" perch\u00e9 il nome dell'emittente traeva origine dalla principale frequenza di emissione (96.3), nel 2006 ha modificato la denominazione in Puntoradio, spostando gli studi di trasmissione nel comune di Fontaneto d'Agogna.\nDal 5 giugno 2012 ha allargato la sua copertura FM, acquisendo le frequenze di Radio Planet FM.\nProgrammi.\nVecchi programmi:"}
{"id": "2590464", "revid": "729019", "url": "https://it.wikipedia.org/wiki?curid=2590464", "title": "Tranvia Dermulo-Fondo-Mendola", "text": "La tranvia Dermulo-Fondo-Mendola, nota anche come ferrovia dell'Alta Anaunia (in tedesco \"Lokalbahn Dermulo\u2013Mendel\" o \"Nonsbergbahn\" - ferrovia della Val di Non), era una linea tranviaria interurbana che collegava Dermulo, ov'era raccordata alla tranvia Trento-Mal\u00e9, al capolinea della funicolare della Mendola.\nInaugurata nel 1909, tale caratteristica linea di montagna fu soppressa nel 1934; di essa sopravvive un'elettromotrice, in servizio presso la ferrovia del Renon.\nStoria.\nLa concessione per la costruzione di una \"Lokalbahn\", come erano denominati questi tipi di impianti previa concessione imperiale del governo austro-ungarico che unisse Dermulo con il passo della Mendola fu ottenuta da un consorzio di banche cattoliche e di organismi cooperativi che istitu\u00ec la Societ\u00e0 Anonima per la Ferrovia Elettrica dell'Alta Anaunia (FEAA).\nAvviati nel 1908 i lavori di costruzione, la linea fu inaugurata il 1\u00ba settembre 1909 e raccordata successivamente alla tranvia Trento-Mal\u00e9, aperta all'esercizio nelle settimane seguenti. A differenza di quest'ultima, costruita dalla societ\u00e0 Ferrovia Locale Trento-Mal\u00e9 ma esercita dalle Imperial Regie Ferrovie austriache dello Stato (KKStB), il servizio fu gestito direttamente dalla Societ\u00e0 Anonima.\nCon il passaggio del Trentino all'Italia, al termine della prima guerra mondiale, l'impianto fu classificato come linea tranviaria sulla base delle caratteristiche stabilite dalla Legge 27 dicembre 1896, n. 561, ma ebbe tuttavia vita breve: la tranvia fu soppressa nel 1934 in conseguenza dei bassi profitti registrati.\nCaratteristiche.\nLa linea era una tranvia a binario singolo a scartamento ridotto da 1000 mm (scartamento metrico).\nLa tranvia era elettrificata in corrente continua a 800 V, alimentata dalla centrale aziendale che, ai tempi della costruzione della tranvia Trento-Mal\u00e9, fu messa a disposizione di quest'ultima in attesa del completamento dei propri impianti, offerta poi rifiutata dalla societ\u00e0 di gestione.\nPercorso.\nLa tranvia costituiva un segmento di un pi\u00f9 lungo percorso costituito da una serie di impianti che da Trento e Dermulo e, sfruttando la citata funicolare della Mendola e la ferrovia Bolzano-Caldaro consentivano di unire i due capoluoghi della regione.\nLa stazione di Dermulo risultava raccordata con quella della tranvia per Trento e Mal\u00e9, sebbene l'interscambio di veicoli fra le due amministrazioni risultasse sporadico. Lasciato il capolinea i convogli impegnavano la lunga salita che, dopo aver osservato una serie di fermate, li conduceva nella stazione di Fondo, a quasi mille metri di altitudine. Da qui la salita riprendeva, fino al capolinea terminale posto nelle immediate adiacenza di quello della funicolare.\nMateriale rotabile.\nCome da prassi per le elettromotrici utilizzate nelle \"Lokalbahnen\" austrungariche (al di l\u00e0 dei diversi costruttori), i mezzi in servizio sulla linea FEAA erano accomunati dall'adozione di caratteristiche casse lignee bianco-marroni, con doghe a vista.\nUn menzione particolare riguarda l'elettromotrice a carrelli numero 22485, costruita dalla Nesselsdorfer Wagenbau-Fabriks-Gesellschaft con equipaggiamenti elettrici dalla Alioth di Basilea. Dotata di freno continuo e atta a una velocit\u00e0 massima di 25\u00a0km/h, offriva 40 posti a sedere separati da un comparto bagagli. La lunghezza era di 15,04 metri per una massa a vuoto di 22\u00a0t; la trazione era assicurata da quattro motori da 51,5\u00a0kW ciascuno, per un rodiggio Bo-Bo.\nAlla cessazione dell'esercizio, tale mezzo fu ceduto alla Ferrovia Elettrica Alto Renon (FEAR), che lo priv\u00f2 di due motori (mutando il rodiggio in A1-1A) e lo mise in servizio sulla tratta L'Assunta-Collalbo della Ferrovia del Renon. Con l'avvento del terzo millennio l'elettromotrice Alioth, pur se non pi\u00f9 impiegata nel servizio regolare di linea, \u00e8 stata restaurata ed adibita a servizi speciali."}
{"id": "2590470", "revid": "801854", "url": "https://it.wikipedia.org/wiki?curid=2590470", "title": "Ye\u015fil\u0131rmak", "text": ""}
{"id": "2590475", "revid": "125865731", "url": "https://it.wikipedia.org/wiki?curid=2590475", "title": "Federazione Italiana Giuoco Handball", "text": "La Federazione Italiana Giuoco Handball (FIGH) \u00e8 associazione riconosciuta, con personalit\u00e0 giuridica, federata al Comitato Olimpico Nazionale Italiano e unica accreditata allo scopo di promuovere in Italia il gioco della pallamano e del Beach handball. \u00c8 affiliata inoltre alla International Handball Federation (IHF) e alla European Handball Federation (EHF).\nStoria.\nGli inizi della pallamano in Italia sono legati al pionierismo di Aurelio Chiappero che, a Pavia, promosse l'attivit\u00e0 agonistica del Gruppo italiano pallamano in due riprese, prima nel 1940 e poi subito dopo il 1945.\nFu Chiappero, prima che la carenza di fondi portasse alla paralisi del gruppo nel 1947, a rappresentare la Federazione Pallamano \"non ancora affiliata al CONI\" che prese parte, solo con voto consultivo, al primo Congresso elettivo del CONI del 27 luglio 1946.\nLa ripresa avvenne nella met\u00e0 degli anni Sessanta quando lo sport cominci\u00f2 a essere introdotto nelle scuole, e quando, spinto dall\u2019ammissione della disciplina nel novero degli sport olimpici, il CONI istitu\u00ec un comitato promotore che ebbe come presidente Eugenio Enrile, ispettore al ministero della Pubblica Istruzione, e come segretario Chiappero. Il 20 dicembre 1969 Mario Costantini firm\u00f2 l'atto costitutivo della FIGH (Federazione Italiana Giuoco Handball) e il 6 febbraio 1971 nell'Assemblea elettiva di Roma ne divent\u00f2 il primo presidente.\nAvuta la qualifica di \"sport riconosciuto\" il 22 dicembre 1971, la FIGH entr\u00f2 a far parte del CONI con la qualifica di \"aderente\" il 19 dicembre 1974, diventando \"effettiva\" nel corso del 57\u00b0 C.N. del 22 febbraio 1979.\nOrganigramma.\nDi seguito la composizione, aggiornata al 2021, degli organi direttivi centrali della federazione:\nProgetti federali.\nTra i vari progetti che la Federazioni ha avviato negli ultimi anni, sono da segnalare le squadre federali Esercito-FIGH Futura Roma e Campus Italia. \nL'Esercito-FIGH Futura Roma \u00e8 stato un club di pallamano femminile fondato nel 2011 e gestito dalla FIGH, con lo scopo di far crescere le giovani promesse italiane per puntare alla qualificazione della Nazionale ai giochi olimpici di Rio 2016. Una volta sfumato l'obiettivo, la squadra viene sciolta.\nIl progetto Campus Italia invece, partito nel 2021, raggruppa atleti Under-17 e li fa partecipare al campionato di Serie A2, con lo scopo di rafforzare e forgiare nuovi talenti, anche in ottica Nazionale di categoria.\nSponsor tecnico.\nLo sponsor tecnico della Federazione \u00e8 l'azienda italiana Givova: essa fornisce il materiale tecnico alle nazionali maggiori e giovanili e al corpo arbitrale. "}
{"id": "2590477", "revid": "5376", "url": "https://it.wikipedia.org/wiki?curid=2590477", "title": "FIGH", "text": ""}
{"id": "2590494", "revid": "84184", "url": "https://it.wikipedia.org/wiki?curid=2590494", "title": "Evergreen", "text": "Evergreen (in inglese \"sempreverde\") pu\u00f2 riferirsi a:"}
{"id": "2590495", "revid": "252548", "url": "https://it.wikipedia.org/wiki?curid=2590495", "title": "DeBeers", "text": ""}
{"id": "2590496", "revid": "3732", "url": "https://it.wikipedia.org/wiki?curid=2590496", "title": "Re dell'Iraq", "text": "Il titolo di Re dell'Iraq (Arabo: \u0645\u0644\u0643 \u0627\u0644\u0639\u0631\u0627\u0642, \"Malik al-\u2018Ir\u0101q\") \u00e8 stato il titolo del capo di Stato del Regno dell'Iraq tra il 1921 e il 1958.\nStoria.\nDopo la prima guerra mondiale e la conseguente dissoluzione dell'Impero Ottomano, la provincia dell'Iraq pass\u00f2 sotto il controllo del Regno Unito. Nonostante gli sforzi dei britannici di mantenere il possedimento mediorientale la popolazione insorse e riusc\u00ec ad ottenere la propria indipendenza. In seguito alla rivoluzione si cre\u00f2 tuttavia una situazione di disordine che fu risolta con l'ascesa al trono di un sovrano della dinastia degli Hashemiti, figlio di Al-Husayn ibn Ali. Nonostante la famiglia reale fosse originaria dell'Hijaz e non dell'Iraq la famiglia godeva di grande prestigio e fu accettata con un plebiscito con il consenso favorevole del 96% dei votanti. Il Regno dell'Iraq esister\u00e0 fino al colpo di Stato del 1958 che stabil\u00ec la Repubblica dell'Iraq."}
{"id": "2590497", "revid": "1654832", "url": "https://it.wikipedia.org/wiki?curid=2590497", "title": "Dora Menichelli", "text": "Biografia.\nInizia a recitare all'inizio del 1910 come giovane attrice drammatica, dotata di una buona voce, viene scritturata anche in varie compagnie di operette.\nDopo la prima guerra mondiale \u00e8 in compagnia con Armando Falconi e successivamente con Aristide Baghetti, in quel periodo incontra un suo collega di lavoro Armando Migliari che poco dopo sposer\u00e0, andando poi a formare con lui una compagnia teatrale, nel 1930 \u00e8 nella Compagnia del Teatro degli Arcimboldi di Milano diretta da Nera Grossi Carlini, lavora accanto ad Anna Magnani, Rina Franchetti e Cesarina Gheraldi.\nAll'inizio degli anni trenta viene scritturata dall'EIAR, per esibirsi come cantante in alcuni spettacoli, accompagnata dal maestro Tito Petralia, una delle sue canzoni di maggior successo sar\u00e0 \"Cosa hai fatto del mio cuor?, incisa anche su disco, sempre nello stesso periodo partecipa a diverse commedie radiofoniche e radiodrammi.\nIl debutto nel cinema muto avviene nel 1914 diretta da Ubaldo Pittei nella pellicola \"Complice azzurro\", ma la sua attivit\u00e0 davanti alla cineprese \u00e8 di pochi film sino ad \"Apparizione\" del 1944, insieme ad Amedeo Nazzari.\n\u00c8 sorella dell'attrice Pina Menichelli, una delle maggiori interpreti del cinema muto italiano."}
{"id": "2590499", "revid": "768068", "url": "https://it.wikipedia.org/wiki?curid=2590499", "title": "Vocabolario della lingua greca", "text": ""}
{"id": "2590505", "revid": "75421", "url": "https://it.wikipedia.org/wiki?curid=2590505", "title": "Abacus Records", "text": ""}
{"id": "2590514", "revid": "767487", "url": "https://it.wikipedia.org/wiki?curid=2590514", "title": "Our Darkest Days", "text": "Our Darkest Days \u00e8 il quinto album di studio del gruppo hardcore punk statunitense Ignite, pubblicato nel 2006 dalla Century Media.\nTracce.\nTutte le tracce degli Ignite eccetto ove indicato"}
{"id": "2590515", "revid": "1573940", "url": "https://it.wikipedia.org/wiki?curid=2590515", "title": "Page (Dakota del Nord)", "text": "Page \u00e8 un centro abitato (\"city\") degli Stati Uniti d'America, situato nella Contea di Cass nello Stato del Dakota del Nord. Nel censimento del 2000 la popolazione era di 225 abitanti. La citt\u00e0 \u00e8 stata fondata nel 1882.\nGeografia fisica.\nSecondo i rilevamenti dell'United States Census Bureau, la localit\u00e0 di Page si estende su una superficie di 0,50\u00a0km\u00b2, tutti occupati da terre.\nPopolazione.\nSecondo il censimento del 2000, a Page vivevano 225 persone, ed erano presenti 61 gruppi familiari. La densit\u00e0 di popolazione era di 484 ab./km\u00b2. Nel territorio comunale si trovavano 125 unit\u00e0 edificate. Per quanto riguarda la composizione etnica degli abitanti, il 99,12% era bianco, lo 0,44% era nativo e lo 0,44% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 24,4% era al di sotto dei 18, il 6,2% fra i 18 e i 24, il 20,9% fra i 25 e i 44, il 23,6% fra i 45 e i 64, mentre il 24,9% era al di sopra dei 65 anni d'et\u00e0. L'et\u00e0 media della popolazione era di 43 anni. Per ogni 100 donne residenti vivevano 92,3 maschi."}
{"id": "2590519", "revid": "1543377", "url": "https://it.wikipedia.org/wiki?curid=2590519", "title": "The Anguillian", "text": "The Angullian (\"L'Anguillano\") \u00e8 il principale periodico dell'isola di Anguilla. \u00c8 pubblicato con cadenza settimanale e si occupa principalmente di cronaca locale, politica e sport avvalendosi anche della collaborazione di giornalisti stranieri.\nIl primo numero fu pubblicato il 4 dicembre 1998 da Nathaniel \"Nat\" Hodge, membro dell'Ordine dell'Impero Britannico."}
{"id": "2590523", "revid": "110157", "url": "https://it.wikipedia.org/wiki?curid=2590523", "title": "Lavoro e Giustizia Sociale - L'Alternativa Elettorale", "text": "Lavoro e Giustizia Sociale - L'Alternativa Elettorale (in tedesco \"Arbeit und soziale Gerechtigkeit \u2013 Die Wahlalternative\", WASG) \u00e8 stato un partito politico tedesco.\nVenne fondato nel 2005 da attivisti delusi \"da sinistra\" dalla coalizione rosso-verde di governo.\nIl 16 giugno 2007 WASG si fuse con il Partito della Sinistra per dare vita a Die Linke. \nStoria.\nIl partito nacque dall'associazione \"\"Wahlalternative Arbeit und soziale Gerechtigkeit\", nata nel luglio 2004 da due gruppi principali: \"Initiative Arbeit und soziale Gerechtigkeit\" (\"Iniziativa Lavoro e Giustizia sociale\"), attiva soprattutto in Baviera e \"Wahlalternative\"\" (\"Alternativa elettorale\"), presente nei L\u00e4nder nord-occidentali. Tali gruppi erano sorti in aperta opposizione all'Agenda 2010, un programma di riforme economiche e sociali enunciato dal cancelliere Gerhard Schr\u00f6der nel marzo 2003, che venivano giudicate apertamente neoliberiste.\nWASG corse per la prima volta alle elezioni della Renania Settentrionale-Vestfalia con il pastore J\u00fcrgen Klute come candidato di punta e un programma elettorale basato sul contrasto ai tagli nelle politiche sociali e alla tassazione favorevole nei confronti dei benestanti. In tale occasione raccolse circa 182.000 voti, pari a circa il 2,2% dei suffragi.\nIl 18 giugno 2005 Oskar Lafontaine, gi\u00e0 candidato Cancelliere e figura di spicco del Partito Socialdemocratico, entr\u00f2 nel partito e venne candidato alle elezioni federali dello stesso anno nella Renania Settentrionale-Vestfalia dopo aver promosso l'alleanza tra WASG e Partito del Socialismo Democratico, erede del Partito Socialista Unificato di Germania, che proprio nel 2005 aveva cambiato nome in \"Die Linkspartei\" (il Partito della Sinistra)."}
{"id": "2590532", "revid": "834", "url": "https://it.wikipedia.org/wiki?curid=2590532", "title": "L'Angelo della morte", "text": ""}
{"id": "2590541", "revid": "110157", "url": "https://it.wikipedia.org/wiki?curid=2590541", "title": "Prairie Rose", "text": "Prairie Rose \u00e8 un centro abitato (\"city\") degli Stati Uniti d'America, situato nella Contea di Cass nello Stato del Dakota del Nord. Nel censimento del 2000 la popolazione era di 68 abitanti. La citt\u00e0 \u00e8 stata fondata nel 1975.\nGeografia fisica.\nSecondo i rilevamenti dell'United States Census Bureau, la localit\u00e0 di Prairie Rose si estende su una superficie di 0,10\u00a0km\u00b2, tutti occupati da terre.\nPopolazione.\nSecondo il censimento del 2000, a Prairie Rose vivevano 68 persone, ed erano presenti 19 gruppi familiari. La densit\u00e0 di popolazione era di 525 ab./km\u00b2. Nel territorio comunale si trovavano 20 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 35,3% era al di sotto dei 18, il 7,4% fra i 18 e i 24, il 25,0% fra i 25 e i 44, il 32,4% fra i 45 e i 64, mentre lo 0% era al di sopra dei 65 anni d'et\u00e0. L'et\u00e0 media della popolazione era di 36 anni. Per ogni 100 donne residenti vivevano 100,0 maschi."}
{"id": "2590548", "revid": "767487", "url": "https://it.wikipedia.org/wiki?curid=2590548", "title": "Paul Jabara", "text": "Grazie al brano \"Last Dance,\" interpretato da Donna Summer e tratto dal film \"Grazie a Dio \u00e8 venerd\u00ec (Thank God It's Friday)\", ha vinto un Golden Globe e un Premio Oscar alla migliore canzone."}
{"id": "2590552", "revid": "36426", "url": "https://it.wikipedia.org/wiki?curid=2590552", "title": "Madonna che d\u00e0 la Cintola a san Tommaso", "text": ""}
{"id": "2590554", "revid": "767487", "url": "https://it.wikipedia.org/wiki?curid=2590554", "title": "Focunati", "text": "I Focunati erano un antico popolo alpino.\nSi \u00e8 ancora incerti sulla localizzazione di questo popolo: alcuni li vogliono posizionati in Piemonte, nella Valsesia.\nI \"Focunates\" vennero sottomessi a Roma nel contesto delle campagne di conquista di Augusto di Rezia e arco alpino, condotte dai suoi generali Druso maggiore e Tiberio (il futuro imperatore) contro i popoli alpini tra il 16 e il 15 a.C.\nIl nome dei Focunati \u00e8 ricordato in ottava posizione nel Trofeo delle Alpi (\"Tropaeum Alpium\"), monumento romano eretto nel 7-6 a.C. per celebrare la sottomissione delle popolazioni alpine e situato presso la citt\u00e0 francese di La Turbie:"}
{"id": "2590555", "revid": "1543377", "url": "https://it.wikipedia.org/wiki?curid=2590555", "title": "Reile's Acres", "text": "Reile's Acres \u00e8 un centro abitato (\"city\") degli Stati Uniti d'America, situato nella Contea di Cass nello Stato del Dakota del Nord. Nel censimento del 2000 la popolazione era di 254 abitanti. La citt\u00e0 \u00e8 stata fondata nel 1975.\nGeografia fisica.\nSecondo i rilevamenti dell'United States Census Bureau, la localit\u00e0 di Reile's Acres si estende su una superficie di 1,20\u00a0km\u00b2, tutti occupati da terre.\nPopolazione.\nSecondo il censimento del 2000, a Reile's Acres vivevano 254 persone, ed erano presenti 68 gruppi familiari. La densit\u00e0 di popolazione era di 204 ab./km\u00b2. Nel territorio comunale si trovavano 72 unit\u00e0 edificate. Per quanto riguarda la composizione etnica degli abitanti, il 98,43% era bianco, lo 0,79% era nativo e lo 0,79% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 37,8% era al di sotto dei 18, il 6,7% fra i 18 e i 24, il 29,5% fra i 25 e i 44, il 24,4% fra i 45 e i 64, mentre l'1,6% era al di sopra dei 65 anni d'et\u00e0. L'et\u00e0 media della popolazione era di 33 anni. Per ogni 100 donne residenti vivevano 95,4 maschi."}
{"id": "2590559", "revid": "1573940", "url": "https://it.wikipedia.org/wiki?curid=2590559", "title": "Oratorio di Santo Stefano (Lentate sul Seveso)", "text": "L'oratorio di Santo Stefano protomartire \u00e8 una cappella gentilizia sita a Lentate sul Seveso in piazza San Vito. Contiene il pi\u00f9 lungo ciclo di affreschi dedicati alla vita del santo.\nStoria.\nL'oratorio \u00e8 stato costruito nel 1369 su commissione del Conte Stefano Porro, personaggio molto potente ed importante - vedi alla voce Porro (famiglia) -, uomo di fiducia dei fratelli Gian Galeazzo e Bernab\u00f2 Visconti, Signori di Milano, ed ambasciatore di questi presso la corte dell'Imperatore Carlo IV di Boemia.\nI motivi che spingono il nobile all'edificazione della cappella sono presumibilmente due: il primo \u00e8 che voleva avere un posto privilegiato di preghiera, secondo la moda del tempo di avere un luogo di culto privato. Il secondo motivo, \u00e8 che lo stesso sentiva l'esigenza di riconciliarsi con Dio per un grave fatto di sangue che aveva colpito il suo casato anni prima. Nel 1252, infatti, due suoi antenati, Pietro ed Alberto Porro avevano pianificato col capo degli eretici della zona, un certo Confalonieri di Agliate, l'omicidio del predicatore domenicano Pietro da Verona, uno dei tanti inquisitori inviati dal Papa per arginare il fenomeno eretico.\nL'oratorio di Santo Stefano, cappella di epoca medioevale, dopo un periodo di restauro \u00e8 stato riaperto al pubblico il 21 ottobre 2007.\nStruttura.\nL'edificio rispetta la tipica pianta della cappella gentilizia, come la chiesa di San Gottardo in Corte a Milano o la pi\u00f9 famosa cappella degli Scrovegni a Padova del 1300: navata unica con presbiterio. Solitamente queste cappelle gentilizie non sorgevano isolate ma sempre annesse al palazzo del Signore. Lentate non fa eccezione, infatti alcuni indizi fanno presumere che vicino all'oratorio ci fosse il castello o casa fortificata di Stefano Porro.\nL'esterno della struttura muraria dell'oratorio \u00e8 in tecnica mista detta listata composta da ciottoli di fiume e mattoni legati da malta di calce.\nL'oratorio \u00e8 a navata unica con un presbiterio rialzato e un arco trionfale tra le due zone. La copertura della navata \u00e8 lignea, a vista e piana. Si compone di cinque capriate a tenaglia che sostengono l'orditura secondaria. Invece la copertura del presbiterio \u00e8 diversa. Ritroviamo infatti una volta a crociera sul cui estradosso poggiano capriate miste in legno e in ferro.\nGli affreschi.\nIl pi\u00f9 importante affresco dell'oratorio \u00e8 la Crocefissione di Anovelo da Imbonate, della scuola di Giovanni da Milano (che fu discepolo di Giotto), il quale dipinge anche le vele e l'\"Imago pietatis\" posta sulla lunetta del portone d'entrata. Gli affreschi di Anovelo richiamano cos\u00ec tanto il pittore fiorentino che si \u00e8 a lungo creduto fossero di quest'ultimo.\nGli altri affreschi sono opera di un gruppo di pittori chiamati per convenzione \"Maestri di Lentate\", rappresentanti della scuola italiana tardo-gotica nota come Gotico Internazionale.\nIl ciclo di affreschi dedicato al Santo si compone di quarantatr\u00e9 riquadri disposti su due registri. I riquadri si leggono da sinistra a destra (con le spalle all'altare) partendo dal registro superiore. Gli affreschi narrano vicende legate alla vita del Santo prima e dopo la sua morte. Le fonti sono principalmente gli Atti degli Apostoli e la Legenda Aurea di Jacopo da Varazze.\nAltro affresco della chiesa, posto sulla destra dell'abside, raffigura la \"Donazione\" della cappella a Santo Stefano; il conte viene ritratto inginocchiato, nell'atto di offrire al Santo la chiesa (che tiene tra le mani) assieme a tutta la famiglia: Caterina Figini, i figli Galeazzo, Antonio, Giovanni e le tre figlie delle quali non ci sono giunti i nomi.\nI due pittori principali operano nei primi anni del XIV secolo. \nSovrapposti al \"velario\" rappresentato sulle pareti della cappella e sotto la Crocefissione, troviamo tre affreschi \"posteriori\", probabilmente commissionati da altri discendenti della famiglia Porro nel secolo successivo.\nLa tomba.\nL'oratorio avrebbe dovuto conservare le spoglie mortali del conte Stefano e della sua famiglia. Le spoglie del nobile tuttavia non sono mai state trovate, neanche durante l'ultimo restauro: probabilmente non \u00e8 mai stato riposto a Lentate. Sul rivestimento esterno dell'arca \u00e8 presente una lapide che fornisce informazioni riguardanti la vita del Conte, la cappella, e la moglie. Questo \u00e8 il testo:\nSotto la chiesa c'\u00e8 la cripta dove sono probabilmente sepolti membri della famiglia Porro. Venne chiusa nell'Ottocento per motivi di statica, e negli anni trenta del XX secolo l'entrata venne coperta col pavimento attuale.\nGraffiti.\nL'oratorio contiene alcuni graffiti, testimonianze quasi anonime. Tra le figure spiccano i tre nodi di Salomone, alcune figure di vescovi, graffiti raffiguranti animali e infine graffiti di mostri (molto probabilmente lucci), lasciati, pare, da una famiglia rivale per augurare la cattiva sorte."}
{"id": "2590567", "revid": "1305772", "url": "https://it.wikipedia.org/wiki?curid=2590567", "title": "Tower City", "text": ""}
{"id": "2590570", "revid": "713168", "url": "https://it.wikipedia.org/wiki?curid=2590570", "title": "Principe di Viana", "text": "Il titolo di principe di Viana (in spagnolo, \"pr\u00edncipe de Viana\") \u00e8 un antico titolo appannaggio del Regno di Navarra, istituito da Carlo III di Navarra per suo nipote Carlo. Attualmente \u00e8 uno dei titoli tradizionalmente vincolati all'erede al trono di Spagna .\nStoria.\nIl titolo nacque come riflesso di ci\u00f2 che stava accadendo all'epoca in Europa, dove gli eredi ricevevano un titolo che gli portasse un reddito per loro beneficio personale. Quindi ci furono, fra gli altri, il principe delle Asturie in Castiglia, il principe di Girona in Aragona, il delfino in Francia ed il principe di Galles in Inghilterra.\nDopo la conquista del Regno di Navarra, nel 1512, il titolo si trasmise alla corona di Spagna e divenne, insieme ai titoli di principe delle Asturie, principe di Girona, duca di Montblanc, conte di Cervera e signore di Balaguer, uno dei titoli che contraddistinguono l'erede al trono spagnolo. Il titolo \u00e8 attualmente in capo a Leonor di Borbone-Spagna."}
{"id": "2590572", "revid": "119982", "url": "https://it.wikipedia.org/wiki?curid=2590572", "title": "Re del Siam", "text": ""}
{"id": "2590578", "revid": "1226", "url": "https://it.wikipedia.org/wiki?curid=2590578", "title": "Pseudoscientifico", "text": ""}
{"id": "2590579", "revid": "110157", "url": "https://it.wikipedia.org/wiki?curid=2590579", "title": "Tower City (Dakota del Nord)", "text": "Tower City \u00e8 un centro abitato (\"city\") degli Stati Uniti d'America, situato fra la Contea di Cass e la Contea di Barnes nello Stato del Dakota del Nord. Nel censimento del 2000 la popolazione era di 252 abitanti. La citt\u00e0 \u00e8 stata fondata nel 1879.\nGeografia fisica.\nSecondo i rilevamenti dell'United States Census Bureau, la localit\u00e0 di Tower City si estende su una superficie di 5,20\u00a0km\u00b2, tutti occupati da terre.\nPopolazione.\nSecondo il censimento del 2000, a Tower City vivevano 252 persone, ed erano presenti 75 gruppi familiari. La densit\u00e0 di popolazione era di 46,8 ab./km\u00b2. Nel territorio comunale si trovavano 113 unit\u00e0 edificate. Per quanto riguarda la composizione etnica degli abitanti, il 98,81% era bianco, e l'1,19% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 27,4% era al di sotto dei 18, il 4,4% fra i 18 e i 24, il 28,2% fra i 25 e i 44, il 24,6% fra i 45 e i 64, mentre il 15,5% era al di sopra dei 65 anni d'et\u00e0. L'et\u00e0 media della popolazione era di 38 anni. Per ogni 100 donne residenti vivevano 104,9 maschi."}
{"id": "2590580", "revid": "2519", "url": "https://it.wikipedia.org/wiki?curid=2590580", "title": "Aleixo Garc\u00eda", "text": ""}
{"id": "2590589", "revid": "287204", "url": "https://it.wikipedia.org/wiki?curid=2590589", "title": "Tallaght Stadium", "text": "Lo stadio di Tallaght (Irlandese: \"Staid Thamhlachta\") \u00e8 uno stadio comunale di Tallaght, Dublino avente una capienza di 6.000 spettatori.\nCapacit\u00e0.\nLa capacit\u00e0 ufficiale dello stadio \u00e8 di 6.000 posti, sebbene altre fonti non siano concordi e indichino una capienza compresa tra i 5.700 ed i 6.500 posti.\nFootball americano.\nIl Tallaght Stadium ha ospitato pi\u00f9 volte lo Shamrock Bowl (finale del campionato irlandese), nonch\u00e9 l'edizione 2013 della EFAF Atlantic Cup.\nShamrock Bowl.\nDal 2010 solo le edizioni 2011 e 2015 dello Shamrock Bowl non sono state giocate al Tallaght Stadium. L'edizione 2011 avrebbe dovuto essere giocata qui, ma \u00e8 stata spostata al Morton Stadium per concomitanti impegni di Champions League degli Shamrock Rovers"}
{"id": "2590592", "revid": "4252", "url": "https://it.wikipedia.org/wiki?curid=2590592", "title": "Giovanni Maria Scolarici", "text": "Biografia.\nNel 1544 venne martirizzato dai pirati barbareschi guidati da Ariadeno Barbarossa, che devastarono la costa tirrenica dell'attuale provincia di Messina. Fu ucciso insieme al figlio, Giuseppe Scolarici, insieme al quale era andato a mettere in salvo le Sacre Specie e gli oli santi custoditi nella Chiesa della Badia, dove celebravano il culto gli ortodossi di Piraino.\nLa Chiesa ortodossa in Italia venera entrambi come santi, essendo martiri della fede."}
{"id": "2590593", "revid": "1305772", "url": "https://it.wikipedia.org/wiki?curid=2590593", "title": "Giorgio Ferigo", "text": "Lavoratore metalmeccanico, laureatosi poi in Medicina e Chirurgia nel 1976 presso l'Universit\u00e0 degli Studi di Padova, aveva conseguito le specializzazioni in medicina del lavoro e in igiene e Medicina Preventiva, con orientamento in sanit\u00e0 pubblica.\nFerigo ha ispirato e ha contribuito a fondare il \"Povol\u00e2r Ensemble\", delle cui canzoni ha firmato i testi.\nHa partecipato alla fondazione del Coordinamento dei Circoli Culturali della Carnia.\n\u00c8 stato direttore del Museo Carnico delle Arti Popolari \"Michele Gortani\" di Tolmezzo dal 1994 al 1998 e successivamente \u00e8 rimasto all'interno del consiglio di amministrazione dell'ente.\nTuttavia il pi\u00f9 forte e duraturo influsso di Giorgio Ferigo alla vita culturale carnica e friulana \u00e8 stato probabilmente quello musicale e poetico.\nIl cantautore e il poeta.\nUtilizzando la lingua friulana (nella sua variante carnica) con eccezionale abilit\u00e0, e raggiungendo vette di scrittura paragonabili probabilmente solo a quelle di Pasolini, Ferigo ribalta dall'interno i molti stereotipi che avvolgono i friulani, tradizionalmente considerati forti lavoratori, gente onesta, soldati estremamente disciplinati e coraggiosi. Con una serie di ritratti in cui l'amore per il proprio popolo si somma alla rabbia per lo sfruttamento a cui \u00e8 sottoposto senza mai ribellarsi, egli dipinge una situazione completamente diversa: piccoli paesi conformisti, in cui il diverso viene costretto ad emigrare o messo al bando e schernito; disertori che odiano lo Stato che li ha indotti ad andare a combattere contro gli stessi austriaci con cui prima della guerra fabbricavano mattoni durante l'emigrazione stagionale; donne che, abbandonate dal marito emigrante, partoriscono figli di nessuno durante gli anni della sua assenza; preti che seducono le mogli dei pi\u00f9 deboli del paese; repressione sessuale che si accompagna a quella sociale. In questa stessa linea si inseriscono altri testi, pi\u00f9 autobiografici e pregni di riflessione esistenziale. In essi resta sempre presente una forte volont\u00e0 di cambiamento sociale, spesso accompagnata da una forte sensazione di isolamento nell'immobilismo da cui era, o si sentiva, circondato, ma altre volte pieni di allegria e di apprezzamento per la bellezza del vivere. Altro elemento spesso presente \u00e8 la coscienza della sparizione di quel mondo, spopolato dall'abbandono dei paesi montani. Tutta questa produzione, retta da un'ottica tendenzialmente marxista con forti caratteristiche antidogmatiche e libertarie, si affianca ad altri testi pi\u00f9 poetici e sognanti: ninne nanne e leggende di una Carnia mitica, atemporale, in cui convivono contesse, giovani donne che cuciono e filano, boschi coperti di neve o in fioritura, ed in cui Ferigo esprime con delicatezza sentimenti e sensazioni che fanno quasi da contraltare alla rabbia espressa negli stessi album, rappresentando l'altra faccia della stessa realt\u00e0.\nAccanto ai notevolissimi testi delle canzoni, la forma musicale spezza parzialmente le tradizioni del canto friulano inserendo in questo elementi della musica cantautorale, tanghi, ritmi sincopati e strumentazioni elettriche, raggiungendo forme musicali che, quasi rivoluzionarie all'epoca, appaiono tuttora di grande modernit\u00e0 e gradevolissime all'ascolto, nonch\u00e9 profondamente simbiotiche con il significato del testo che supportano.\nIl medico.\nNelle sue numerose pubblicazioni in campo medico, Giorgio Ferigo si \u00e8 occupato di medicina preventiva e del lavoro, nonch\u00e9 dei rapporti tra medico, paziente e burocrazia.\nLo storico.\nLa produzione storiografica di Giorgio Ferigo \u00e8 dedicata, in particolare, alla demografia storica ed alla storia economica e sociale della Carnia moderna e contemporanea.\nRiconoscimenti.\nFra i riconoscimenti a Ferigo, va ricordato quello tributatogli in occasione del Premio Nonino Risit d'\u00c2ur 2009: la Giuria del Premio, presieduta da V.S. Naipaul, premio Nobel per la letteratura 2001, e composta da Adunis, Peter Brook, John Banville, Ulderico Bernardi, Luca Cendali, Antonio Damasio, Emmanuel Le Roy Ladurie, James Lovelock, Claudio Magris, Norman Manea, Morando Morandini, Edgar Morin ed Ermanno Olmi, ha preso spunto da quanto ha scritto Giorgio Ferigo nell'assegnare il Premio ai Malgari di Carnia.\nDiscografia.\nIn campo musicale, sono numerose le cover che sono state fatte delle sue musiche. Gli FLK, gli Arbe Garbe, Lino Straulino, Loris Vescovo, Aldo Rossi e tanti altri musicisti hanno reinterpretato le sue canzoni. Ferigo \u00e8 infatti un riferimento per la canzone d'autore che utilizza la lingua friulana.\n\"Brani:\"\nIl Timp das Rad\u00ees (1980) \nLato A\nLato B\nCjamp dai pierd\u00fbz am\u00f4rs (1983)\nLato A\nLato B\nNotgrops (1987)\nLato A\nLato B"}
{"id": "2590594", "revid": "287204", "url": "https://it.wikipedia.org/wiki?curid=2590594", "title": "Signore di Balaguer", "text": "Il titolo di signore di Balaguer (in spagnolo, \"se\u00f1or de Balaguer\") \u00e8 un antico titolo, appannaggio del Regno di Aragona, creato da Alfonso V di Aragona. Attualmente \u00e8 uno dei titoli tradizionalmente vincolati all'erede al trono di Spagna.\nStoria.\nIl titolo venne creato nel 1418 dal re Alfonso V per suo fratello Giovanni, legandolo simbolicamente alla capitale della soppressa contea di Urgell, propriet\u00e0 della rivale Casa di Trastamara. Quando Giovanni eredit\u00f2 il trono, nel 1458, insign\u00ec del titolo il suo secondo figlio, l'infante Fernando, che a sua volta sal\u00ec al trono nel 1479. Da allora divenne un titolo proprio degli eredi della Corona d'Aragona, legato al titolo di principe di Girona.\nIl titolo di signore di Balaguer, unitamente a quello di principe delle Asturie, principe di Girona, principe di Viana, conte di Cervera e duca di Montblanc, \u00e8 stato conferito a Felipe di Spagna, nominato il 21 gennaio 1977 mediante regio decreto 54/1977 e pubblicato sulla gazzetta ufficiale il giorno successivo.\nOggi.\nIn seguito alla nomina a re di Felipe, il titolo \u00e8 stato concesso a Leonor di Borbone-Spagna, erede al trono spagnolo."}
{"id": "2590596", "revid": "2044019", "url": "https://it.wikipedia.org/wiki?curid=2590596", "title": "Wild - Agguato sulle montagne", "text": "Wild - Agguato sulle montagne (\"Sabretooth\") \u00e8 un film TV horror del 2002 diretto da James D. Hickox. Il film nel 2005 ha avuto un sequel intitolato \"Primal Park - Lo zoo del terrore\".\nTrama.\nIl team di scienziati della dottoressa Catherine Vichy, trova un fossile di Sabretooth, una tigre preistorica dai denti a sciabola e riesce a ricrearne uno utilizzando il DNA della bestia. Il finanziatore della ricerca Anthony Bricklin, ordina il trasferimento della bestia in un laboratorio in montagna, con l'attesa di poter annunciare al mondo la scoperta. Durante il trasferimento, l'autista del camion di trasporto, si addormenta e fa un incidente. La bestia fuggir\u00e0 nei boschi e inizier\u00e0 a massacrare un gruppo di escursionisti di un safari organizzato da Bob Thatcher."}
{"id": "2590598", "revid": "767487", "url": "https://it.wikipedia.org/wiki?curid=2590598", "title": "Mille peccati... nessuna virt\u00f9", "text": "Mille peccati... nessuna virt\u00f9 \u00e8 un film del 1969, diretto dal regista Sergio Martino."}
{"id": "2590601", "revid": "36426", "url": "https://it.wikipedia.org/wiki?curid=2590601", "title": "I dottori della Chiesa Agostino e Ambrogio", "text": ""}
{"id": "2590604", "revid": "36426", "url": "https://it.wikipedia.org/wiki?curid=2590604", "title": "I dottori della Chiesa Gregorio e Girolamo", "text": ""}
{"id": "2590609", "revid": "110157", "url": "https://it.wikipedia.org/wiki?curid=2590609", "title": "Wiesmoor", "text": "Wiesmoor \u00e8 una citt\u00e0 di 13.261 abitanti della Bassa Sassonia, in Germania.\nAppartiene al circondario (\"Landkreis\") di Aurich (targa AUR)."}
{"id": "2590610", "revid": "339392", "url": "https://it.wikipedia.org/wiki?curid=2590610", "title": "Jenny Gordon", "text": ""}
{"id": "2590613", "revid": "767487", "url": "https://it.wikipedia.org/wiki?curid=2590613", "title": "La coda dello scorpione", "text": "La coda dello scorpione \u00e8 un film del 1971 diretto da Sergio Martino.\nTrama.\nLa signora Baumer, rimasta vedova a causa dell'esplosione dell'aereo su cui stava viaggiando il marito Kurt, si reca ad Atene per riscuotere i soldi dell'assicurazione che il defunto marito aveva stipulato sulla sua vita. La donna riceve cos\u00ec un milione di dollari, ma la societ\u00e0 assicuratrice incarica l'investigatore Peter Lynch d'indagare se la vedova non sia in qualche modo coinvolta nella morte del marito. E proprio nella citt\u00e0 greca la signora Baumer viene brutalmente uccisa da un misterioso assassino, che le sottrae tutto il denaro.\nIl caso viene seguito, oltre che da Peter, anche da John Stanley, funzionario dell'Interpol e da Stavros, commissario della polizia greca, e in seguito anche da Cleo Dupont, giovane giornalista francese divenuta amica intima di Peter. La vicenda si fa sempre pi\u00f9 ingarbugliata a causa d'una serie di delitti di persone che, in qualche modo, sono collegate a Kurt Baumer. Addirittura anche Cleo rischia d'essere ammazzata dal \"killer\", ma si salva grazie all'aiuto di Peter.\nUna serie d'indagini induce la polizia a considerare l'ipotesi che Kurt sia ancora vivo e che abbia simulato tutto solo per intascare i soldi. Mentre Stavros e Stanley fanno allontanare Peter e Cleo su una barca per cercare di stanare l'assassino, la giornalista ritrova il denaro dell'assicurazione in una grotta subacquea, nella quale s'era precedentemente immerso Peter. Cleo, colta sul fatto da Peter, tenta di fuggire e, mentre sta per essere uccisa dal \"killer\", viene soccorsa all'ultimo istante da Stavros e Stanley, che sparano a Peter. Nel frattempo i due investigatori erano riusciti a mettere a fuoco la farsa inscenata da Peter per impadronirsi del milione di dollari di Kurt.\nCuriosit\u00e0.\nIl titolo del film fa riferimento ad una coppia di gemelli con la forma di uno scorpione, indizio che sar\u00e0 rilevante per la scoperta della verit\u00e0 nelle indagini."}
{"id": "2590615", "revid": "38275", "url": "https://it.wikipedia.org/wiki?curid=2590615", "title": "Vassili Ciuikov", "text": ""}
{"id": "2590619", "revid": "339392", "url": "https://it.wikipedia.org/wiki?curid=2590619", "title": "San Giuseppe Maria Scolarici", "text": ""}
{"id": "2590621", "revid": "1243", "url": "https://it.wikipedia.org/wiki?curid=2590621", "title": "Ferrovia dell'Alta Anaunia", "text": ""}
{"id": "2590622", "revid": "339392", "url": "https://it.wikipedia.org/wiki?curid=2590622", "title": "Giuseppe Maria Scolarici", "text": ""}
{"id": "2590623", "revid": "1243", "url": "https://it.wikipedia.org/wiki?curid=2590623", "title": "Ferrovia Dermulo-Fondo-Mendola", "text": ""}
{"id": "2590625", "revid": "287204", "url": "https://it.wikipedia.org/wiki?curid=2590625", "title": "Ronaldao", "text": ""}
{"id": "2590631", "revid": "2194347", "url": "https://it.wikipedia.org/wiki?curid=2590631", "title": "Paraguay", "text": "Il Paraguay o Paraguai (in entrambe le grafie, : ), ufficialmente Repubblica del Paraguay, \u00e8 uno Stato dell'America meridionale. Confina a nord con la Bolivia, a est con il Brasile e a sud e ovest con l'Argentina. Con 406\u00a0750\u00a0km\u00b2 di superficie totale, \u00e8 uno stato senza sbocco al mare. Ha 6\u00a0996\u00a0245 abitanti e la sua capitale \u00e8 la citt\u00e0 di Asunci\u00f3n. Il Paraguay \u00e8 una repubblica presidenziale, e l'attuale capo di Stato e di governo \u00e8 Mario Abdo Ben\u00edtez, in carica dal 15 agosto 2018.\nLe lingue ufficiali sono lo spagnolo e il guaran\u00ec, ma vengono parlate anche altre lingue amerinde. Il nome Paraguay significa \"l'oceano che va verso l'acqua\", dalle parole guaran\u00ec, \"par\u00e1\" (\"oceano\"), \"gua\" (\"a, verso/da\") e \"y\" (\"acqua\"). In guaran\u00ec spesso l'espressione fa riferimento alla sola Asunci\u00f3n, ma in spagnolo fa riferimento all'intero paese. Il vessillo del Paraguay ha una particolarit\u00e0 unica al mondo. Infatti le due facce della bandiera sono diverse: il disegno centrale con il logo e il titolo del Paese da una parte e il leone dall'altra.\nStoria.\nLa regione che attualmente \u00e8 chiamata Paraguay, in buona misura boscosa e fertile, \u00e8 stata abitata in epoca pre-colombiana da trib\u00f9 guerriere seminomadi.\nLe trib\u00f9 erano suddivise in cinque \"famiglie\" separate, e 17 gruppi etnico-linguistici distinti, che permangono ancora oggi.\nLa colonizzazione spagnola.\nGli europei arrivarono nella zona nel sedicesimo secolo. La prima colonizzazione residenziale fu la fondazione della citt\u00e0 di Asunci\u00f3n il 15 agosto 1537 da parte dell'esploratore spagnolo Juan de Salazar y Espinoza.\nLa citt\u00e0 divenne centro di colonizzazione spagnola, ed inoltre base delle missioni gesuite in America latina.\nLa fondazione di missioni religiose gesuite continu\u00f2 ad estendersi a macchia d'olio nel territorio fino al 1767, data di espulsione dei Gesuiti dai territori delle corona spagnola, voluta dal governo spagnolo; a testimonianza di questo periodo \u00e8 il nome di quei territori, definiti ancor oggi \u201cMisiones\u201d.\nLa fondazione delle missioni si bas\u00f2 in buona misura sulla conversione al cristianesimo, ed economicamente e politicamente orientata a supportare la trasformazione della popolazione, per necessit\u00e0 seminomade, in popolazione residente, ma anche nel rispetto dei principi della cultura locale; si adatt\u00f2 quindi anche all'orgoglio \u201cetnico\u201d che caratterizza ancor oggi le popolazioni locali.\nL'indipendenza.\nIl Paraguay dichiar\u00f2 l'indipendenza dopo avere rovesciato la gestione spagnola locale il 14 maggio 1811. Dopo aver respinto due tentativi d'invasione da parte dell'Argentina nel 1811, arrestando l'invasione del generale Manuel Belgrano durante la Campagna del Paraguay, tra il dicembre 1810 ed il marzo 1811 (la battaglia di Campichuelo e la battaglia di Itap\u00f9a videro l'Argentina prevalere di misura il 19 dicembre 1810, ma con la battaglia di Paraguar\u00ed il 19 gennaio 1811 ed infine il 2 marzo con la battaglia di San Nicol\u00e1s ed il 9 marzo con la battaglia di Tacuar\u00ed, premiarono l'esercito paraguaiano), inizi\u00f2 un periodo di forte instabilit\u00e0 politica per il paese sudamericano.\nDa allora la storia del Paraguay fu caratterizzata dai lunghi periodi di instabilit\u00e0 politica e di lotta interna, sfociati spesso in devastanti guerre con i paesi vicini. Il Paraguay ha combattuto per cinque anni (1864-1870) la pi\u00f9 feroce e violenta guerra del Sudamerica, la Guerra della triplice alleanza contro il Brasile, l'Argentina e l'Uruguay, promossa dal presidente paraguaiano Francisco Solano L\u00f3pez, restandone sconfitto; l'aggressione di L\u00f3pez alla citt\u00e0 di Corrientes come causa del conflitto \u00e8 stata in seguito contestata da un gruppo di storici argentini e paraguaiani, chiamati \"revisionisti\", secondo i quali i prodromi della guerra vanno ricercati nel trattato stipulato nel dicembre del 1857 da Argentina e Brasile.\nA dare la misura del disastro umano e sociale della guerra basti sapere che la popolazione prebellica era di circa 525.000 abitanti: ne sopravvissero alla guerra, secondo dati del 1871, circa 221.000, di cui soltanto circa 28.000 maschi.\nOltre alle perdite umane, in seguito alla guerra, il Paraguay ha subito la perdita di estesi territori a favore dell'Argentina e il Brasile.\nLa guerra del Chaco.\nNegli anni 1930 il Paraguay ha combattuto la Guerra del Chaco contro la Bolivia, vincendola ed ottenendo la conservazione della sovranit\u00e0 su buona parte del territorio del Chaco; il Chaco Boreal era un territorio da tempo al centro di una lunga disputa con la confinante Bolivia, nel corso degli anni non erano mai stati tracciati confini certi e concordati. Negli anni '30 il territorio del Chaco Boreal assunse un'importanza fondamentale perch\u00e9 si ritenne fosse ricco di petrolio e cos\u00ec ne nacque una guerra particolarmente cruenta ed anticipatrice dei conflitti del secolo con la Bolivia; alla fine con gravi perdite umane ed economiche il controllo del Chaco rimase per lo pi\u00f9 sotto il Paraguay ma il sogno del petrolio risult\u00f2 infondato, paradossalmente le poche zone con giacimenti di petrolio si scoprirono essere quelle assegnate (circa un terzo del territorio) alla sconfitta Bolivia; di fatto il Chaco \u00e8, sia da parte boliviana sia da parte paraguaiana, ancor oggi quasi disabitato.\nLa storia del Paraguay \u00e8 gravata di dispute fra gli storici, gli educatori e i politici. La versione ufficiale degli eventi storici, delle guerre in particolare, varia secondo se la versione proviene dal Paraguay, dall'Argentina, dall'Uruguay, dal Brasile, dalla Bolivia, dall'Europa o dall'America del Nord. Anche all'interno del Paraguay il partito colorado e il partito liberale sostengono versioni ufficiali diverse della storia paraguaiana.\nDurante il saccheggio di Asuncion (\"saqueo de Asunci\u00f3n\") del 1869, l'esercito imperiale brasiliano asport\u00f2 gli archivi nazionali paraguaiani, trasferendoli a Rio de Janeiro, dove sono conservati e segretati, rendendo perci\u00f2 il corrispondente periodo storico carente di fonti documentarie.\nIl Novecento.\nTra 1904 e 1954 il Paraguay ha avuto trentuno presidenti, la maggior parte rimossi da sommosse, aggressioni e colpi di stato.\nDopo la seconda guerra mondiale, la politica del Paraguay ebbe un periodo di particolare instabilit\u00e0 dovuta ai conflitti tesi a raggiungere il potere, sfociati nei disordini di guerra civile del 1947.\nLa serie di governi instabili sfoci\u00f2 nel 1954 nel regime del dittatore Alfredo Stroessner, di connotazione politica profondamente conservatrice che, chiaramente appoggiato dagli Stati Uniti, rimase al potere per pi\u00f9 di trenta anni.\nIl regime guidato da Stroessner produsse in una certa misura una modernizzazione, ma si caratterizz\u00f2 per estese violazioni dei diritti civili, corruzione e brogli elettorali, uso metodico della violenza come arma politica, anche verso gli aderenti del partito del Presidente considerati a qualunque titolo infidi, ed una gestione \u201cpersonale\u201d dell'economia nazionale, tale da lasciare poco spazio ad altre iniziative private degne di nota, provocando come unica scelta l'emigrazione in massa degli operatori economici dal paese. Significativa fu l'affissione di uno striscione presso il settore partenze dell'aeroporto di Asunci\u00f3n: \u201cE l'ultimo chiuda la porta\u201d.\nLo stato di degrado del paese, l'isolamento internazionale, l'et\u00e0 del dittatore, il disastroso stato delle finanze, indussero la creazione di uno stato di opposizione, sfociato in una serie di dimostrazioni pubbliche contro il regime in epoca precedente alle elezioni generali del 1988.\nIl PLRA (Partito Liberale Radicale Autentico) di Domingo Laino, in contrapposizione al \"Partito Colorado\" del Presidente, costitu\u00ec punto focale di convergenza degli oppositori nella seconda met\u00e0 degli anni ottanta. La decisione nel 1982 del governo di isolare Laino esiliandolo fu controproducente; dopo diversi tentativi di rientro, nel 1986 La\u00edno tent\u00f2 il rientro ad Asunci\u00f3n scortato da operatori di tre reti televisive degli Stati Uniti, da un ex ambasciatore statunitense nel Paraguay, e in pi\u00f9 da diversi parlamentari uruguaiani ed argentini.\nNonostante la nutrita compagine internazionale la polizia dell'aeroporto si oppose violentemente al ritorno di La\u00edno, respingendolo.\nUn potente segnale era comunque giunto anche dagli Stati Uniti, e quindi il regime di Stroessner nell'aprile 1987 fu costretto a permettere il rientro di La\u00edno, che ormai era solo un simbolo pi\u00f9 che una vera minaccia al regime.\nL'opposizione infatti fu incapace, come era prevedibile dopo decenni di assenza di un'attivit\u00e0 politica, di organizzare una strategia comune per affrontare o partecipare ad elezioni pi\u00f9 o meno regolari. Ad ogni modo le organizzazioni di opposizione sostennero una serie di vistose dimostrazioni (\"m\u00edtines rel\u00e1mpagos\") di opposizione al regime, soprattutto nelle zone rurali, rapidamente organizzate ed altrettanto rapidamente sciolte prima dell'arrivo degli squadroni del \u201cPartito colorado\u201d di governo e prima che le pattuglie della polizia potessero fare irruzione. Ad ogni modo diversi esponenti dell'opposizione furono arrestati per sedizione ed organizzazione di riunioni illegali; ad esempio Hermes Rafael Saguier fu imprigionato per quattro mesi nel 1987 per sedizione.\nAll'inizio di febbraio del 1988 la polizia arrest\u00f2 48 ore prima dell'elezione a Coronel Oviedo 200 persone, membri del Comitato di Coordinamento Nazionale; La\u00edno e diversi altri dirigenti del Movimento furono messi agli arresti domiciliari.\nLe elezioni, comunque avvenute, acuirono i contrasti e i conflitti all'interno del partito del Presidente, conflitti che nonostante l'assoluto monopolio dell'informazione nazionale, non tardarono a divenire sempre pi\u00f9 evidenti.\nAlla fine del 1988 solo alcune entit\u00e0 economiche del paese, come la IBR (Instituto de Bienestar Rural), e la INC (Industria Nacional de Cemento), capisaldi tradizionali e diretti del Presidente, gli mostrarono esplicitamente fedelt\u00e0, mentre continuarono gli attacchi e i conflitti nei confronti degli avversari dello stesso partito.\nNel 1989 il presidente Alfredo Stroessner, ormai divenuto insostenibile, venne deposto per mano di un altro membro del suo partito, il generale Andr\u00e9s Rodr\u00edguez, permettendo quindi al partito conservatore di mantenere il controllo del governo per un ventennio.\nNell'aprile del 2008 il candidato progressista (ex vescovo) Fernando Lugo ottenne una storica vittoria nelle elezioni presidenziali in Paraguay, sconfiggendo l'avversario, ed interrompendo 61 anni di dominio conservatore. Lugo vinse con circa il 41% dei voti contro il 31% di Blanca Ovelar del \"Partito Colorado\" (conservatore).\nIl 21 giugno 2012, una procedura di impeachment nei confronti del presidente Lugo \u00e8 stata avviata nella camera bassa del Parlamento, controllata dai suoi avversari. A Lugo sono state date meno di ventiquattro ore per prepararsi per il procedimento e solo due ore per la propria difesa. L'impeachment \u00e8 stato rapidamente approvato, ed il conseguente processo svoltosi nel Senato del Paraguay, anche questo controllato dall'opposizione, si \u00e8 concluso con la rimozione di Lugo dalla carica, e l'assunzione delle funzioni presidenziali da parte dell'ex-vice presidente Federico Franco. L'accusa a Lugo riguardava la morte di 17 persone -. otto agenti di polizia e nove contadini, in uno scontro a fuoco, dopo che la polizia era stata colta di sorpresa da contadini armati contrari all'esecuzione di una condanna di sfratto.\nGeografia.\nIl territorio del Paraguay \u00e8 attraversato dal fiume Paraguay che lo divide in due regioni geografiche distinte, la regione orientale, ufficialmente chiamata \"Paraguay Oriental\" chiamata anche regione del Paran\u00e1 e la regione occidentale il cui nome ufficiale \u00e8 \"Paraguay Occidental\" chiamata anche regione del Chaco.\nMorfologia.\nLa regione orientale \u00e8 caratterizzata da pianure ma vi si trovano anche montagne elevate, soprattutto al confine con il Brasile, il Chaco invece \u00e8 un'ampia piana che comprende oltre il 60% del territorio dello Stato. Il Paraguay non \u00e8 bagnato dal mare.\nIdrografia.\nI due fiumi principali del paese sono il Paraguay e il Paran\u00e1 che con i loro affluenti definiscono i confini dello Stato e rappresentano le principali vie di comunicazione. Gran parte delle citt\u00e0 del Paraguay, compresa la capitale, sorgono sulle rive di fiumi ed hanno importanti porti fluviali.\nClima.\nIl clima \u00e8 subtropicale e umido nella regione orientale nella quale abbondano le precipitazioni che per\u00f2 sono distribuite lungo tutto l'anno, il Chaco ha invece un clima tropicale con una stagione arida e una piovosa.\nPopolazione.\nDemografia.\nLa popolazione del Paraguay risulta distribuita in maniera disomogenea sul territorio. Circa il 56% degli abitanti vive nelle aree urbane; il sorpasso della popolazione urbana su quella rurale \u00e8 stato riscontrato per la prima volta nel censimento del 1992. La maggior parte dei paraguaiani si concentra nell'area orientale, attorno alla capitale (nonch\u00e9 centro principale) Asunci\u00f3n, che, da sola, ospita circa il 10% della popolazione. Al contrario, nel Chaco, che pur rappresenta il 60% della superficie totale del paese, vive solo il 2% degli abitanti.\nIl Paraguay ha visto quadruplicare la propria popolazione tra il 1950 e il 2002; il ritmo di crescita tra il 1992 e il 2002 \u00e8 stato del 2,2%.\nEtnie.\nNon esistono dati ufficiali riguardanti la composizione etnica della popolazione paraguaiana, per il fatto che l'istituto ufficiale di statistica del Paese (\"DGEEC\") non contempla nelle sue inchieste i concetti di \"razza\" o di \"etn\u00eca\". Sono invece investigate le comunit\u00e0 indigene; secondo il censimento indigeno del 2002 esistono nel territorio nazionale 496 comunit\u00e0 abitate da 19 diverse popolazioni, per un totale di 87.099 individui. I 19 popoli indigeni sono suddivisi in 5 famiglie linguistiche.\nSecondo i dati di CIA World Factbook, in Paraguay il 95% della popolazione \u00e8 meticcia, vede cio\u00e8 le proprie origini dalla mescolanza tra spagnoli e amerindi. La prevalenza di meticci \u00e8 anche conseguenza di una legge promulgata il 1\u00ba marzo 1814 da Jos\u00e9 Gaspar Rodr\u00edguez de Francia, che vietava agli spagnoli di contrarre matrimonio con donne bianche, permettendo loro di sposare esclusivamente indigene o mulatte. Tale legge era volta a colpire la classe economica allora dominante, costringendola al concubinato e provocandone la perdita di prestigio sulla popolazione nativa del Paraguay, indigena o \"criolla\". Il meticciato \u00e8 stato molto forte anche a causa della catastrofe demografica in cui il paese si \u00e8 trovato dopo la guerra della triplice alleanza, in cui scomparvero i due terzi della popolazione nazionale, riducendosi a 231.000 persone, l'80% delle quali di sesso femminile; lo stato quindi favor\u00ec lo stanziamento di coloni di origine europea (spagnoli, italiani e tedeschi in maggioranza), ma anche araba e asiatica.\nTedeschi, italiani, ucraini, russi, giapponesi, coreani, cinesi, siriani, arabi, brasiliani ed argentini si sono stabiliti in Paraguay, mantenendo in molti casi la loro rispettiva lingua e la loro cultura. La comunit\u00e0 maggiore \u00e8 quella brasiliana, stimata in 400.000 individui. Tra le minoranze si contano anche circa 66.000 afro-paraguaiani e 25.000 mennoniti di lingua tedesca nel deserto del Chaco.\nForte e influente \u00e8 stata anche l'immigrazione italiana: secondo lo storico paraguaiano Fernando Costantini, \u00e8 di ascendenza italiana circa il 40% della popolazione totale del paese.\nData la massiccia mescolanza etnica, la burrascosa storia trascorsa e la ripresa in una totale assenza di una cultura dominante, \nReligione.\nLa religione pi\u00f9 diffusa \u00e8 il cattolicesimo: al censimento nazionale del 2002 l'89,6% della popolazione ha dichiarato la sua appartenenza a tale confessione. Vi sono poi alcune minoranze protestanti di mennoniti (soprattutto tra i discendenti degli immigrati tedeschi) e di mormoni (questi ultimi sarebbero circa 66.000, riuniti in 145 congregazioni).\nLingue.\nLe lingue ufficiali del Paraguay sono il guaran\u00ed e lo spagnolo. Il censimento nazionale del 2002 ha indicato in 2.650.000 le persone bilingui nel Paese. Il guaran\u00ed risulta la lingua usualmente parlata dal 59% delle famiglie, mentre lo spagnolo \u00e8 l'idioma usuale del 35,8% di esse; nelle aree urbane, tuttavia, il rapporto si inverte, con il 54,9% della popolazione che parla abitualmente lo spagnolo.\nVa inoltre segnalato che nel paese, specie tra i pi\u00f9 giovani, c'\u00e8 una sicura tendenza a mescolare i due idiomi; questo potrebbe significare la condizione atta a formare una lingua creola, dovuta al realizzarsi delle condizioni socio-culturali di assenza di una dominazione culturale prevalente.\nLe lingue parlate dalle 19 nazioni indigene presenti nel territorio si possono inoltre dividere in cinque grandi famiglie linguistiche: tup\u00ef-guaran\u00ed, Zamuco, Mataco-Mataguayo, Maskoy e Guaicur\u00fa.\nAltra lingua che viene parlata \u00e8 il basso tedesco.\nOrdinamento dello stato.\nSuddivisione amministrativa.\nDa un punto di vista amministrativo il Paraguay \u00e8 suddiviso in 17 dipartimenti, pi\u00f9 un dipartimento speciale per la capitale. Di seguito l'elenco dei dipartimenti (fra parentesi il rispettivo capoluogo)\nPolitica.\nPolitica interna.\nIl Paraguay \u00e8 una Repubblica presidenziale; di conseguenza il Presidente \u00e8 Capo dello Stato e Capo del governo. La Costituzione del Paraguay risale al 20 giugno 1992.\nIl Potere esecutivo \u00e8 esercitato dal governo. Il Potere legislativo \u00e8 prerogativa sia del governo sia del Parlamento (\"Congreso del Paraguay\"), che comprende la Camera (80 membri) e il Senato (45 membri), eletti per un periodo di 5 anni contestualmente all'elezione del Presidente.\nIl Potere giudiziario \u00e8 del tutto indipendente dal Potere esecutivo e dal Potere legislativo.\nPolitica estera.\nIl Paraguay \u00e8 uno degli stati aderenti alla Banca del Sud, partecipando al suo capitale.\nIstituzioni.\nUniversit\u00e0.\nLa pi\u00f9 antica universit\u00e0 del Paraguay \u00e8 l'Universit\u00e0 Nazionale di Asunci\u00f3n, fondata il 24 settembre 1889\nEconomia.\nDa un punto di vista economico il Paraguay \u00e8 caratterizzato dalla presenza di un vasto settore sommerso, che rende difficile riportare cifre esatte riguardo ai suoi reali valori. Secondo uno studio della \"Direcci\u00f3n General de Estad\u00edsticas, Encuestas y Censos\" (DGEEC) il lavoro sommerso riguarda un quarto della popolazione economicamente attiva, ed \u00e8 concentrato soprattutto nelle zone urbane del Paese; lo studio ha rivelato come la maggior parte dei lavoratori sommersi siano piccoli impresari o impiegati di questi, operanti soprattutto nei settori del commercio e dei servizi. Il Fondo Monetario Internazionale stima il valore totale dell'economia sommersa attorno al 70% del PIL.\nDopo aver vissuto un periodo di lenta crescita dell'economia tra il 1994 e il 2003, il Paraguay ha avuto tra il 2004 e il 2008 una fase di recupero economico, con una crescita media annuale del PIL del 4,8%, trascinata in principal modo dallo sviluppo del settore agricolo. Nel 2009 il Paese fu colpito da una forte recessione, dovuta in particolar modo alla siccit\u00e0 che ha colpito l'agricoltura, seguita per\u00f2 nel 2010 da una delle pi\u00f9 significative crescite mondiali, arrivando ad un aumento del 14,5% del PIL.\nLa crescita economica non ha tuttavia contribuito alla diminuzione del tasso di povert\u00e0, che riguarda il 38% della popolazione; la disoccupazione \u00e8 diminuita tra il 2003 e il 2008 dal 13% al 6%, ma il livello di sottoccupazione nel periodo \u00e8 aumentato al 26,5%.\nL'agricoltura e l'allevamento rappresentano il settore pi\u00f9 importante dell'economia del Paraguay, coprendo un quinto della produzione totale; le industrie presenti nel Paese sono inoltre impegnate per la maggior parte nelle attivit\u00e0 di trasformazione dei prodotti agricoli, pastorali e forestali. Il Paese \u00e8 il sesto produttore mondiale e il quarto esportatore di soia; anche la produzione di carne bovina pone il Paraguay al nono posto tra i pi\u00f9 importanti esportatori mondiali. Altre coltivazioni di notevole importanza sono il mais, il grano, il girasole, la cassava, la canna da zucchero, il sesamo, il fagiolo, il riso e il cotone. Coltivazioni tipiche del territorio sono inoltre il mate e la stevia.\nLa produzione mineraria \u00e8 scarsa e riveste una parte poco rappresentativa del prodotto nazionale; si estraggono principalmente rocce calcaree per la produzione di cemento, sale e caolino. Nel 2011 \u00e8 iniziato un progetto pilota per l'estrazione di biossido di titanio nella zona di Minga Por\u00e1.\nSecondo i dati ufficiali, l'1% dei proprietari terrieri possiede il 77% del terreno.\nIndustria.\nIl settore industriale occupa circa il 18% della popolazione del Paraguay, producendo, insieme al settore delle costruzioni, poco meno di un quinto del PIL nazionale. Le industrie nazionali sono per lo pi\u00f9 incentrate nei settori della trasformazione di risorse agricole e forestali o nella produzione di manifatture di bassa tecnologia, che costituiscono l'85% dei prodotti lavorati esportati. Le principali produzioni riguardano la lavorazione di olio commestibile, oggetti in cuoio, legname semilavorato, tessuti, tabacco e preparati alimentari. La produzione di manufatti ad alta tecnologia, seppure in forte crescita dall'anno 2000, rappresenta una percentuale molto bassa a livello mondiale (0,1%), e riguarda prodotti chimici e farmaceutici, olii essenziali, macchine per industria e veicoli motorizzati. A partire dal 2001 si sono stabilite nel paese alcune \"maquiladoras\", imprese straniere che utilizzano manodopera locale per lavorare materiale proveniente dall'estero e la cui produzione \u00e8 destinata all'esportazione; nel 2006 gi\u00e0 il 10% dei prodotti venduti all'estero provenivano da questo tipo di industria.\nEnergia.\nLa presenza in Paraguay dei due enormi impianti idroelettrici di Itaip\u00fa e di Yacyret\u00e1, condivisi rispettivamente con Brasile e Argentina, fornisce al Paese una notevole disponibilit\u00e0 di energia elettrica, che per\u00f2 non \u00e8 mai stata considerata come base di un possibile sviluppo industriale nazionale. L'energia a disposizione, eccedente il fabbisogno interno, \u00e8 stata cos\u00ec usata come merce da esportazione; la popolazione consuma soltanto il 19% dell'energia prodotta nel paese, che cos\u00ec non crea sviluppo n\u00e9 occupazione. Al contrario, la disponibilit\u00e0 di energia disponibile a basso costo ha contribuito allo sviluppo economico e industriale dei paesi vicini.\nCommercio e servizi.\nIl settore terziario occupa secondo le cifre ufficiali pi\u00f9 della met\u00e0 dei lavoratori del Paraguay, ma le cifre sono probabilmente sottostimate, a causa del fatto che la maggior parte dell'economia sommersa si concentra proprio in questo settore. In questo ambito ha assunto una particolare importanza il fenomeno della \"triangolazione\" di prodotti importati e subito riesportati nei paesi vicini, che ha contribuito allo sviluppo delle citt\u00e0 di frontiera; in particolare la zona di Ciudad del Este, definita la \"Triple Frontera\", \u00e8 spesso indicata come la terza nel mondo per volume di scambi commerciali dopo Miami e Hong Kong. Questa situazione ha per\u00f2 attirato anche il contrabbando e i traffici di origine criminale, innestando una serie di problemi riguardanti la sicurezza e la legalit\u00e0.\nMoneta.\nL'unit\u00e0 monetaria \u00e8 il guaran\u00ed, suddiviso in 100 c\u00e9ntimos. La Banca centrale del Paraguay (fondata nel 1952 ad Asunci\u00f3n) emette la valuta e ne regola il cambio.\nEsportazioni.\nIl Paraguay esporta soprattutto nell'ordine a Brasile, Argentina, Cile, Russia e Turchia (fonte Trade statistics itc).\nImportazioni.\nIl Paraguay importa soprattutto da Cina, Brasile, Argentina, USA e Paesi Bassi (fonte trade statistics itc).\nTrasporti.\nPer lungo tempo gli oltre 2.900\u00a0km di corsi d'acqua interni\u00a0\u2013 in particolare l'Alto Paran\u00e1 e il Paraguay\u00a0\u2013 sono stati la principale via di comunicazione del paese. Il Paraguay dispone di 29.500\u00a0km di strade, di cui il 51% \u00e8 asfaltato (1999), e pu\u00f2 inoltre usufruire di un tratto della Panamericana e dell'autostrada del Transchaco, che collega Asunci\u00f3n con la Bolivia.\nLa modesta rete ferroviaria, nel 1993, si estendeva per soli 441\u00a0km. In seguito al forte stato di degrado, la rete al 2009 \u00e8 stata ridotta a 36\u00a0km.\nAsunci\u00f3n \u00e8 servita da un aeroporto internazionale, inaugurato nel 1980.\nAmbiente.\nIl 4,0% del territorio \u00e8 protetto.\nFlora.\n\u00c8 possibile trovare all'estremit\u00e0 orientale la foresta tropicale mentre al centro \u00e8 diffusa la savana.\nFauna.\nMolto ricco di specie, il Paraguay vanta animali come i giaguari, gli armadilli, i formichieri, i tapiri, i pecari, le scimmie e le aquile.\nCultura.\nPatrimoni dell'umanit\u00e0.\nUn sito del Paraguay, nel 1993, \u00e8 entrato a far parte della Lista dei patrimoni dell'umanit\u00e0 dell'UNESCO: si tratta delle Missioni gesuitiche di La Sant\u00edsima Trinidad de Paran\u00e1 e Jes\u00fas de Tavarangue (1993).\nMeraviglie del mondo.\nNel 1994 la American Society of Civil Engineers ha inserito tra le \"sette Meraviglie del mondo moderno\" la diga di Itaip\u00fa, il pi\u00f9 grande impianto idroelettrico operativo al mondo per quanto concerne la produzione energetica annuale, che si estende al confine tra il Paraguay e il Brasile.\nLetteratura.\nUno degli autori pi\u00f9 importanti della letteratura paraguaiana e latinoamericana del XX secolo fu Augusto Roa Bastos (1917-2005), tra i maggiori scrittori del Realismo magico letterario\nMusica.\nStrumento musicale nazionale del Paraguay \u00e8 l'Arpa paraguaiana, cui importante interprete \u00e8 Luis Bord\u00f3n. Uno dei pi\u00f9 famosi musicisti nati e vissuti in Paraguay \u00e8 il chitarrista classico Agust\u00edn Barrios, una delle figure di maggior spicco nella storia chitarristica del novecento. Di origini Paraguaye la chitarrista classica Berta Rojas \u00e8 stata nominata \u00abEmbajadora Ilustre del Arte Musical\u00bb dal senato del proprio paese ed \u00e9 una delle migliori interpreti riconosciute a livello mondiale della musica di Augustin Barrios.\nCinema.\nL'aspetto culturale cinematografico presenta figure di primo piano come quella di Marcelo Martinessi, che ha diretto il film Le ereditiere, Premio FIPRESCI al Festival internazionale del cinema di Berlino 2018, e altri premi.\nScienza.\nParaguay nello spazio.\n20 febbraio 2021: viene lanciato Guaran\u00edSat-1, il primo satellite paraguaiano.\nSport.\nCalcio.\nIl calcio \u00e8 lo sport dove il Paraguay ha ottenuto i migliori risultati, con alcuni calciatori che sono riusciti a mettersi particolarmente in mostra sul palcoscenico internazionale, come per esempio Arsenio Erico, inserito nella lista dei Migliori calciatori del XX secolo IFFHS (posizione 49), Jos\u00e9 Luis Chilavert (Luque, 27 luglio 1965) detto Chilavert, ex calciatore paraguaiano nel ruolo di portiere, distintosi per le sue prestazioni in nazionale e con la maglia del V\u00e9lez Sarsfield, e vincitore tra l'altro della coppa di Francia con il Racing Club di Strasburgo nel 2001 segnando l'ultimo rigore nella finale, Roque Santa Cruz, uno dei pochi calciatori paraguaiani ad aver giocato in Europa, riuscendosi a distinguere tra l'altro in squadre importanti come ad esempio il e il , riuscendo a conquistare tutti i pi\u00f9 importanti trofei internazionali, tra cui una UEFA Champions League nella stagione 2000-2001 e una Coppa Intercontinentale la stagione successiva, entrambe con la maglia del Bayern Monaco. Inoltre sono da ricordare Carlos Gamarra, che \u00e8 arrivato a giocare anche in Italia con la maglia dell'Inter e Jos\u00e9 Cardozo, il quale \u00e8 il miglior realizzatore di sempre della nazionale paraguaiana avendo realizzato 25 reti.\nAltri giocatori paraguaiani conosciuti sono \u00d3scar Cardozo, \u00c9dgar Barreto, Antonio Sanabria, Ra\u00fal Bobadilla, Juan Iturbe e Gustavo Neffa. \nIn tale sport inoltre il Paraguay ha conquistato la prima medaglia olimpica in assoluto, alle Olimpiadi di Atene, la medaglia d'argento, dopo aver perso la finale con l' per 1 a 0.\nNei mondiali 2010 in Sudafrica la Nazionale di calcio del Paraguay \u00e8 arrivata ai quarti di finale (migliore risultato finora), dove ha perso con la Spagna, poi campione, per 1 a 0. \u00c8 stata inoltre per due volte Campione nella Copa Am\u00e9rica, nel 1953 e nel 1979.\nGiochi olimpici.\nL'unica medaglia olimpica del Paraguay ai Giochi olimpici fu la medaglia d'argento, vinta dalla Nazionale di calcio del Paraguay ad Atene 2004..\nGolf.\nPer quanto concerne il golf Julieta Granada e Celeste Troche hanno vinto la Coppa del mondo di golf femminile nel 2007.\nTradizioni.\nGastronomia.\nIl chipa \u00e8 un pane di yucca cucinato con uova e vari tipi di formaggio (da menzionare il tradizionale \"formaggio Paraguay\"). Il chipa Soo \u00e8 ripieno di carne. Potete mangiare le alb\u00f3ndigas (zuppa di polpette di carne) ovunque, cos\u00ec come il Soyo, una zuppa di carne e verdure. Le \"empanadas\" sono immancabili, farcite con formaggio, fagioli o carne. Il cuore di palma \u00e8 un classico. Assaggiate anche la carne bovina, eccellente (meglio mangiarla per\u00f2 in ristoranti di alta categoria). Non dimenticate poi di assaggiare l'Asado, grigliata di carne a base di manzo, pollo, maiale e agnello. In genere \u00e8 accompagnata da focaccine al formaggio, insalate e manioca. Le bevande locali sono il mosto, succo della canna da zucchero, e il mate, un t\u00e8 amaro. L'infuso di hierba de Mat\u00e9 \u00e8 la bevanda tradizionale dei gaucho. Potete berla fredda (terere) o calda (cocido). Piatto tipico paraguaiano \u00e8 anche la sopa paraguaya e il Mbej\u00fa."}
{"id": "2590632", "revid": "599013", "url": "https://it.wikipedia.org/wiki?curid=2590632", "title": "Mathieu Perget", "text": "Carriera.\nDopo diverse vittorie e piazzamenti a livello internazionale nelle categorie giovanili e dilettanti, tra cui si segnalano il terzo posto tra gli Juniores ai Campionati del mondo 2001 di Lisbona ed il primo posto nella prova in linea dei Giochi del Mediterraneo 2005 di Almer\u00eda, Perget diventa professionista nel 2006 con la formazione ProTour Caisse d'Epargne.\nTra il 2007 ed il 2009 partecipa a tre Giri d'Italia; nel 2009 ottiene anche buoni risultati nelle classifiche generali di alcune brevi corse a tappe: il 9\u00ba posto nella Route du Sud, il 7\u00ba posto nel Tour de l'Ain e soprattutto la vittoria nel Tour du Limousin, ottenuta grazie ad una fuga di 117\u00a0km nella 3\u00aa tappa, vinta dal suo compagno di squadra e di fuga David Arroyo. Nel 2010 partecipa anche al suo primo e unico Tour de France.\nNel 2011 e nel 2012 gareggia per l'AG2R La Mondiale, ottenendo il 24\u00ba posto finale alla Vuelta a Espa\u00f1a 2011. Abbandonato il professionismo alla fine del 2012, nel 2013 partecipa a diverse gare in Marocco, vincendo anche il Tour du Maroc valido per il calendario Africa Tour. Nel 2015 gareggia infine per alcuni mesi con la formazione iraniana Pishgaman Giant."}
{"id": "2590633", "revid": "86255", "url": "https://it.wikipedia.org/wiki?curid=2590633", "title": "Sacre Specie", "text": ""}
{"id": "2590637", "revid": "1610933", "url": "https://it.wikipedia.org/wiki?curid=2590637", "title": "Neberu", "text": "Neberu (accadico; anche \"N\u0113beru\" o \"N\u0113peru\" o \"N\u0113biru\"; assiro: \"Neb\u016bru\"), per gli antichi Babilonesi, era il corpo celeste associato al dio Marduk. Il nome viene dalla lingua accadica e pu\u00f2 significare anche \"punto di attraversamento\" o \"guado\".\nNella maggior parte dei testi babilonesi \u00e8 identificato col pianeta Giove cos\u00ec nella Tavola V (verso 6) dell'\"En\u016bma eli\u0161\":\nLa collocazione di questo astro e quindi la resa di questo nome in questa Tavola dell'\"En\u00fbma Eli\u0161\" \u00e8 comunque controversa: Jean Bott\u00e9ro e Samuel Noah Kramer, traducono, anche se con il punto dubitativo, come \"Stazione della Polare\" ."}
{"id": "2590639", "revid": "125081574", "url": "https://it.wikipedia.org/wiki?curid=2590639", "title": "CATOBAR", "text": "CATOBAR (\"Catapult Assisted Take Off Barrier Arrested Recovery\" - \u00abDecollo assistito da catapulta recupero con cavi di arresto\u00bb) \u00e8 un sistema utilizzato per il lancio e il recupero di un aereo dal ponte di una portaerei. Con questa tecnica, l'aereo decolla utilizzando una catapulta per aerei e apponta (fase di recupero) con i cavi d'arresto. Bench\u00e9 questo metodo sia pi\u00f9 costoso rispetto ad altri alternativi, d\u00e0 una maggiore flessibilit\u00e0 nelle operazioni delle portaerei, perch\u00e9 consente alla nave di portare aerei convenzionali. Con altri metodi di lancio si possono utilizzare infatti solo velivoli STOVL o VTOL.\nSolo due nazioni utilizzano portaerei con il sistema CATOBAR: gli Stati Uniti con le portaerei di classe Nimitz e l'USS Enterprise (CVN-65)e la Francia con la \"Charles de Gaulle (R 91).\" La prossima portaerei francese (la \"PA 2\") sar\u00e0 costruita col sistema CATOBAR. Le portaerei britanniche di classe Queen Elizabeth saranno invece costruite come STOVL, sebbene inizialmente fosse prevista anche per esse la configurazione CATOBAR, poi abbandonata per motivi di tempi e costi."}
{"id": "2590642", "revid": "125945032", "url": "https://it.wikipedia.org/wiki?curid=2590642", "title": "Will Sampson", "text": "\u00c8 noto in particolare per aver interpretato i ruoli di Capo Bromden in \"Qualcuno vol\u00f2 sul nido del cuculo\" (1975), di Orso Bruno ne Il texano dagli occhi di ghiaccio (1976), di Cavallo Pazzo in \"Sfida a White Buffalo\" (1977) e di Taylor in \"Poltergeist II\" (1986).\nBiografia.\nNativo americano creek, nacque nella Contea di Okmulgee in Oklahoma da William \"Wiley\" Sampson Sr. e Mabel Lewis. Sampson ebbe quattro figli, Samsoche \"Sam\" e Lumhe \"Micco\" Sampson del Sampson Brothers Duo, l'attore Tim Sampson (morto il 6 luglio 2019), e Destiny Sampson.\nDi statura imponente (2,01 m.), gareggi\u00f2 per vent'anni nei rodeo con la specialit\u00e0 \"Bareback bronc and Saddle bronc riding\" (bronco busting). Venne notato in questo ambito dai produttori Saul Zaentz e Michael Douglas per il film \"Qualcuno vol\u00f2 sul nido del cuculo\".\nSampson fu anche pittore, con opere esposte al Creek Council House Museum di Okmulgee e al Gilcrease Museum e Philbrook Museum of Art Nel 1983 fond\u00f2 e diresse il registro \"American Indian Registry for the Performing Arts\"..\nSampson soffr\u00ec di sclerodermia, passando da un peso forma di 120 kg a 64 kg. Dopo un trapianto di cuore e polmone al Houston Methodist Hospital di Houston nel Texas, mor\u00ec il 3 giugno 1987 per complicanze ai reni a 53 anni. Fu tumulato al Graves Creek Cemetery di Hitchita (Oklahoma)."}
{"id": "2590643", "revid": "122761595", "url": "https://it.wikipedia.org/wiki?curid=2590643", "title": "Matrice (geologia)", "text": "La matrice \u00e8 materiale granulare di dimensione fangosa che tiene uniti tra loro i grani in una roccia sedimentaria. \u00c8 fango (termine generico per indicare sedimento sciolto delle dimensioni di silt e argilla) al sotto i 63 micron (limite massimo granulometrico del silt). Se si tratta di materiale carbonatico si parla di calcisiltite fino ai 63 micron e di micrite in senso stretto sotto i 4 micron. Una importante distinzione va fatta con il cemento: si riserva infatti tale termine a materiale granulare che tiene insieme i grani di una roccia sedimentaria, che sia per\u00f2 di origine post-deposizionale; la matrice invece \u00e8 il risultato di un evento sin-deposizionale (cio\u00e8 contemporaneo alla deposizione dei grani). \nPer quanto riguarda la matrice carbonatica, essa pu\u00f2 avere origine organica o inorganica (chimico-fisica). Quella organica \u00e8 causata principalmente dall'azione delle alghe verdi che morendo vanno a formare il fango, quella inorganica \u00e8 dovuta a una liberazione di anidride carbonica (CO2) che favorisce precipitazione di carbonato di calcio (CaCO3) e dalla bioerosione.\nCi sono cinque possibili modi di formazione:"}
{"id": "2590645", "revid": "38120", "url": "https://it.wikipedia.org/wiki?curid=2590645", "title": "Zellos", "text": ""}
{"id": "2590649", "revid": "767487", "url": "https://it.wikipedia.org/wiki?curid=2590649", "title": "Il tunnel dell'amore", "text": "Il tunnel dell'amore (\"The Tunnel of Love\") \u00e8 un film commedia romantica statunitense del 1958 prodotto dalla Arwin Productions e diretto dal regista-attore-ballerino Gene Kelly.\nDistribuito dalla Metro-Goldwyn-Mayer, \u00e8 una commedia degli equivoci dal finale consolatorio, considerata un classico del genere. \u00c8 stato tratto da una pi\u00e8ce teatrale di successo scritta per Broadway da Peter DeVries e Joseph Fields, a sua volta derivata da un romanzo dello stesso DeVries.\nGirato in bianco e nero in cinemaScope con suono stereofonico, su sceneggiatura di Peter DeVries e Joseph Fields, fu distribuito in Europa nel 1959 (in Svezia entr\u00f2 nel circuito cinematografico il 20 aprile).\nDel \"cast\" fanno parte come protagonisti Doris Day e Richard Widmark, affiancati da Gig Young, Elisabeth Fraser e Gia Scala. Day ebbe per questa interpretazione una \"nomination\" al Golden Globe per la migliore attrice in un film commedia o musicale al Golden Globe 1959.\nTrama.\nAl centro della vicenda sono due provinciali sposi di Westport, nel Connecticut, Isolde Poole (Elisa nella versione per il mercato italiano) e August \"Augie\" Poole (Johnny nella versione italiana), \"editor\" al \"The Townsman magazine\"). Sposati da alcuni anni, i due desiderano disperatamente un figlio ma per svariati motivi non riescono a concepirne. Decidono allora di adottare un orfano e invitano quindi a casa loro per un colloquio l'ispettrice di un'agenzia di adozioni, Estelle Novick.\nIn una sequenza di fraintendimenti, l'ispettrice ricava la sensazione che Augie possa non essere un buon candidato ad una paternit\u00e0. Dopo un incontro a cena fra la giovane e l'aspirante pap\u00e0, l'uomo si risveglia la mattina seguente in un motel, afflitto dai postumi di una pesante sbornia. Mesi dopo, Estelle incontra nuovamente Augie dicendogli che \u00e8 incinta e che ha bisogno di denaro. Convinto di essere il padre del bimbo in arrivo, Augie fa di tutto per nascondere la cosa alla moglie, ma Isolde inizia a sospettare qualcosa quando l'agenzia per le adozioni si presenta con un bambino che assomiglia in maniera inquietante al marito. Naturalmente, nulla \u00e8 come sembra (Estella infatti risulta essere incinta del proprio marito), ma i tasselli dell'intera storia - lieto fine incluso - andranno a posto solo poco prima del termine del film.\nLa sceneggiatura mette in risalto una curiosa dicotomia fra l'impossibilit\u00e0 dei coniugi Poole di avere dei figli e la situazione della vicina di casa Alice, che \u00e8 quasi costantemente in dolce attesa, assistita dal premuroso, ed evidentemente affaticato, marito Dick Pepper.\nL'unica differenza sostanziale che intercorre fra la sceneggiatura del film e il testo teatrale \u00e8 che nel film \u00e8 specificato che il protagonista, Augie Poole, \"non\" \u00e8 il padre del bambino atteso da Estelle. Nella commedia teatrale, invece, Estelle seduce realmente - ed intenzionalmente - Augie, al fine di giungere ad una gravidanza che la metta in condizione di sperimentare di persona lo stato d'animo di madri nubili: in sostanza, il tema della sua tesi di dottorato, a cui sta dedicando parte del suo tempo.\nCritica.\n\u00c8 stato, questo, il primo film di Kelly come regista in cui egli non sia apparso anche come interprete. Nella versione teatrale, il ruolo del protagonista Augie Poole fu interpretato per qualche tempo da Johnny Carson; altri interpreti sul palcoscenico furono Tom Ewell, Nancy Olson e Darren McGavin. Glenn Ford avrebbe dovuto essere il protagonista del film al fianco di Doris Day, ma dovette rinunciare essendo impegnato nel medesimo periodo in due altri progetti cinematografici.\nLa colonna sonora del film comprende musiche di repertorio (non accreditate) di Paul Csonka, Al Sack, Leith Stevens e Lee Zahler. Nella distribuzione per l'Italia, i due protagonisti maschili - Gig Young e Richard Widmark - sono doppiati rispettivamente da Renzo Palmer e Stefano Sibaldi.\nIl film non ebbe un buon riscontro commerciale. Come ultimo impegno in programma di Kelly per la MGM, giungeva in chiusura di un ciclo durato diversi anni. L'unico punto a favore del regista fu nella circostanza quello di essere rimasto dentro al budget fissato di 500.000 dollari, necessario per realizzare un film in bianco e nero, impiegando un unico set cinematografico, in tre sole settimane di lavorazione.\nUno dei motivi dello scarso successo al botteghino fu individuato da Kelly - che ne scrisse in seguito su \"The Films of Gene Kelly: Song and Dance Man\" - nell'impiego di Widmark nel ruolo protagonista. Pur specificando che le sue parole non volevano suonare come critica alla bravura dell'attore (sicuramente uno dei migliori in circolazione a quell'epoca), Kelly sottolineava come nel pubblico l'immagine di un interprete tenda a fissarsi su stereotipi; motivo per il quale, sebbene Widmark avesse iniziato la carriera come attore di opere leggere, era conosciuto - ed apprezzato - essenzialmente per i ruoli da duro interpretati, o comunque per parti caratterizzate da interpretazioni serie quando non propriamente drammatiche. Risultava cos\u00ec difficile per il pubblico, a parere di Kelly, \"accettare\" Widmark in un ruolo leggero, che avrebbe dovuto addirittura sconfinare nel \"sexy\", sia pure contenuto secondo la morale dell'epoca, quantomeno per ottenere passaggi senza limiti di et\u00e0.\nKelly si sarebbe comunque rifatto una decina di anni dopo (1969), dirigendo Barbra Streisand in \"Hello, Dolly!\" (il film frutt\u00f2 a Kelly il New York Film Critics Circle Award come miglior regista e al film la \"nomination\" al Premio Oscar come miglior film).\nCast.\nOltre ai cinque protagonisti, il film ha avuto altri interpreti, molti dei quali caratteristi impiegati in numeri musicali e non accreditati:"}
{"id": "2590651", "revid": "1793900", "url": "https://it.wikipedia.org/wiki?curid=2590651", "title": "Habicht", "text": "L'Habicht (3.277 - detto anche \"Hager\" oppure \"Hoger\") \u00e8 una montagna delle Alpi dello Stubai nelle Alpi Retiche orientali. Si trova nel Tirolo austriaco.\nPer lungo tempo localmente era creduto il monte pi\u00f9 alto del Tirolo. La credenza era sostenuta dalla grande prominenza del monte. In seguito si \u00e8 approfondito che il monte pi\u00f9 alto delle Alpi dello Stubai \u00e8 il Pan di Zucchero, mentre il monte pi\u00f9 alto del Tirolo austriaco \u00e8 il Wildspitze."}
{"id": "2590652", "revid": "1573940", "url": "https://it.wikipedia.org/wiki?curid=2590652", "title": "Zeros", "text": "Zeros \u00e8 un genere di insetti della famiglia Ephydridae (Diptera: Schizophora). \nTassonomia.\nComprende le seguenti specie:"}
{"id": "2590654", "revid": "599013", "url": "https://it.wikipedia.org/wiki?curid=2590654", "title": "Marcos Ven\u00e2ncio de Albuquerque", "text": ""}
{"id": "2590658", "revid": "154326", "url": "https://it.wikipedia.org/wiki?curid=2590658", "title": "Luigi, duca di Borgogna", "text": ""}
{"id": "2590662", "revid": "41824", "url": "https://it.wikipedia.org/wiki?curid=2590662", "title": "Compleanni", "text": ""}
{"id": "2590667", "revid": "24443", "url": "https://it.wikipedia.org/wiki?curid=2590667", "title": "Hager", "text": ""}
{"id": "2590668", "revid": "24443", "url": "https://it.wikipedia.org/wiki?curid=2590668", "title": "Hoger", "text": ""}
{"id": "2590669", "revid": "827882", "url": "https://it.wikipedia.org/wiki?curid=2590669", "title": "Hilarion", "text": "Il Maestro Hilarion, negli insegnamenti della Teosofia \u00e8 uno dei Maestri di Saggezza (o di Sapienza, dall'inglese \"Master of Wisdom\"), anche chiamati collettivamente \"Grande Fratellanza Bianca\". \u00c8 considerato un Maestro di \"Quinto Raggio\".\nIl Maestro Hilarion \u00e8 creduto essere stato incarnato come l'Apostolo Paolo di Tarso e il filosofo neoplatonico Giamblico. Qualcuno ha ritenuto che egli fosse il santo cristiano Ilarione di Gaza, ma ci\u00f2 appare improbabile, poich\u00e9 le vite di Giamblico (245 - 325) e di Ilarione di Gaza (291 - 371) si sovrapporrebbero.\nNell'ottobre del 1884 Helena Blavatsky fece riferimento a Hilarion (scrivendo il suo nome \"Hillarion\"), asserendo essere questi recentemente asceso: \nIl 20 febbraio 1881 il Maestro Kut Humi, in una delle sue lettere a Sinnett, si rifer\u00ec a lui scrivendo \nAl suo viaggio per la sua \"iniziazione finale\" si riferisce una annotazione del diario di Henry Olcott, datata 19 febbraio 1881, scritta a Bombay:\nC.W. Leadbeater scrisse che la principale influenza del Maestro Hilarion \u00e8 sugli scienziati del mondo, e negli insegnamenti di Alice Bailey il quinto raggio, da lei detto il \"raggio arancione\" \u00e8 detto il raggio della \"conoscenza concreta\". "}
{"id": "2590675", "revid": "1543377", "url": "https://it.wikipedia.org/wiki?curid=2590675", "title": "Eyprepocnemis plorans", "text": "Eyprepocnemis plorans () \u00e8 un insetto ortottero della famiglia Acrididae.\nDescrizione.\nAdulto.\n\u00c8 una cavalletta di medie dimensioni: le femmine raggiungono una lunghezza di 4-4,5\u00a0cm, i maschi hanno dimensioni pi\u00f9 ridotte.La livrea \u00e8 di colore grigio-brunastro. Il pronoto presenta una banda scura mediana, bordata da striature pi\u00f9 chiare, che si prolunga medialmente sul capo. Gli occhi presentano una caratteristica striatura longitudinale, carattere condiviso con altre due specie della sottofamiglia Eyprepocnemidinae, \"Heteracris annulosa\" e \"Heteracris adspersa\", oltrech\u00e9 con il pi\u00f9 comune \"Anacridium aegyptium\".\nI femori posteriori presentano striature dal verde al cobalto al giallo; le tibie posteriori presentano sfumature iridescenti dal rosso all'azzurro al viola, con spine bianche e nere.\nDistribuzione e habitat.\nHa un areale molto frammentato che comprende l'Europa meridionale, l'Africa e il Medio Oriente.In Europa \u00e8 segnalata nella penisola iberica e nelle Baleari, in Corsica, a Malta, in Macedonia, in Grecia, compreso il Dodecaneso, e a Cipro .\nLa sua presenza in Italia si riteneva fosse limitata a Sicilia e Sardegna , ma diverse segnalazioni ne attestano la presenza anche sull'isola d'Elba , nel Lazio e in Calabria . \nPredilige gli ambienti aridi e soleggiati.\nBiologia.\nAlimentazione.\n\"E. plorans\" \u00e8 una specie polifaga, poco esigente per quanto riguarda la dieta ed in grado di adattarsi, in base alle disponibilit\u00e0 dell'ambiente, a differenti tipi di associazioni vegetali e di coltivazioni . Tra le specie coltivate particolarmente gradite sono risultate le patate, i fagioli, le barbabietole, i ravanelli e gli spinaci .\nRiproduzione.\nLa specie ha un sistema riproduttivo basato sulla poliandria. La femmina, raccolto lo sperma del maschio, \u00e8 in grado di conservarlo per circa 60 giorni . Presenta un unico ciclo di riproduzione annuale che inizia in giugno-luglio con l'apertura delle uova e la nascita delle neanidi, che intorno al mese di agosto si sono gi\u00e0 sviluppate allo stadio di ninfe. Da settembre a marzo \u00e8 presente prevalentemente allo stadio immaginale."}
{"id": "2590677", "revid": "767487", "url": "https://it.wikipedia.org/wiki?curid=2590677", "title": "\u00c8 tornato carnevale", "text": "\u00c8 tornato carnevale \u00e8 un film del 1937 diretto da Raffaello Matarazzo, che, come per diverse altre pellicole dirette dal regista romano negli anni trenta, \u00e8 oggi considerato perduto.\nTrama.\nUna vecchia fiamma del duca di Fogliaverde, soprannominato \u201cCarnevale\u201d per i suoi modi allegri, gli affida in punto di morte la figlia Kay, ritenendo che egli sia ancora benestante. Nella realt\u00e0 invece il duca, brillante quanto imprevidente membro dell'aristocrazia napoletana, \u00e8 ormai in miseria a causa di una vita dedita ai piaceri ed alle avventure galanti ed il nuovo arrivo lo mette in difficolt\u00e0.\nLa ragazza, resasi conto della situazione non si perde per\u00f2 d'animo e, con fare sicuro ed energico, induce il duca a lavorare come rappresentante di una marca di automobili. Questa nuova attivit\u00e0 permette al nobile di riavere delle sostanze che, per\u00f2, torna nuovamente a dissipare in feste e corteggiamenti.\nMa ancora una volta la giovane lo salva, inducendolo con un abile stratagemma a lavorare con profitto. Nel frattempo anche lei riesce a coronare i suoi progetti sposando Fausto, un giovane ed affermato pittore che il duca, con la consueta generosit\u00e0, aveva aiutato prima di cadere in povert\u00e0.\nProduzione.\nIl film era la trasposizione cinematografica di una commedia scritta da Guido Cantini che, in occasione dell'uscita del film illustr\u00f2 la genesi del suo testo teatrale, scritto nel 1930 appositamente per le doti teatrali di Falconi, dopo che vi era stato sollecitato dello stesso attore durante un loro incontro a Viareggio..\nIl successo ottenuto in teatro indusse a trasferire l'opera sullo schermo ed in tale occasione si riform\u00f2 quella stessa coppia che, quattro anni prima aveva dato inizio alla carriera registica di Matarazzo: al suo fianco ritorn\u00f2 infatti, con incarichi di produzione, quel Gastone Bosio, gi\u00e0 suo collega dapprima nella redazione del quotidiano \"Il Tevere\", e poi quale produttore del primo lungometraggio del regista romano, \"Treno popolare\", lodato dalla critica, ma fischiato dal pubblico.\n\"\u00c8 tornato Carnevale\" riport\u00f2 Matarazzo al genere commedia, dopo tre film consecutivi di genere giallo con fantasiose ambientazioni \"esotiche\". Protagonista centrale della pellicola - come gi\u00e0 a teatro - fu Armando Falconi che aveva appena finito di interpretare con Matarazzo il bonario gangster di \"Joe il rosso\". Accanto a lui lavorarono due attrici straniere di cui si sa poco: la soubrette Clara Tabody , di origine austro ungherese, sino ad allora attiva nella rivista e qui al suo primo film, e la tedesca Hilda Springher, che era gi\u00e0 apparsa saltuariamente in alcune pellicole a doppia versione italiana e tedesca, come \"La provincialina\" di Ferruccio Biancini e Carl Boese del 1934. Al loro fianco un giovane (26 anni) Mario Pisu in uno dei suoi primi ruoli da protagonista.\nIl film fu prodotto negli ultimi mesi del 1936 con esterni girati in Roma e nel Golfo di Napoli mentre gli interni furono realizzati negli stabilimenti romani della Cines. Inizi\u00f2 poi a circolare nelle sale cinematografiche a partire dal gennaio 1937.\nAccoglienza.\nLe critiche furono a suo tempo moderatamente positive, pur mettendo in risalto l'eccessiva dipendenza della pellicola dal testo teatrale. \u00abIl film \u00e8 grazioso - scrisse il \"Corriere della Sera\"- e Matarazzo lo ha diretto benissimo [ma) con una sceneggiatura assolutamente teatrale, priva della elasticit\u00e0 e dell'inventiva che il cinematografo consente, anzi esige\u00bb.\nLa \"Rivista del Cinematografo\", che aveva pesantemente criticato i precedenti lavori gialli del regista romano, apprezz\u00f2 invece questo per la \u00absottile vena umana, piena di dolcezza bonaria, che pervade il film in pi\u00f9 di un punto. Matarazzo, che delinea cos\u00ec bene i caratteri attraverso l'impeccabile recitazione, ha vivificato la bella commedia con episodi gustosissimi\u00bb.\nSuccessivamente, anche tra quanti presero in esame, in vario modo, la filmografia di Matarazzo, \"\u00c8 tornato Carnevale\" non ricevette, sia per la natura dell'opera che per la sua irreperibilit\u00e0, particolare attenzione. La stessa Prudenzi, nell'ampia monografia dedicata al regista, limita a poche righe il commento a questo film."}
{"id": "2590683", "revid": "767487", "url": "https://it.wikipedia.org/wiki?curid=2590683", "title": "Binary Runtime Environment for Wireless", "text": "Binary Runtime Environment for Wireless (\"ambiente di esecuzione binario per reti senza fili\", noto principalmente con l'acronimo BREW) \u00e8 una piattaforma per lo sviluppo di applicazioni per i cellulari creata da Qualcomm.\nOriginariamente sviluppata per dispositivi CDMA, ma poi adattata ad altre interfacce cellulari, come GSM/GPRS, BREW \u00e8 una piattaforma software che pu\u00f2 scaricare ed eseguire piccole applicazioni, come giochi, \"client\" di messaggistica, programmi per la condivisione di foto, ecc.\nIl principale vantaggio della piattaforma BREW \u00e8 che gli sviluppatori possono facilmente tradurre le loro applicazioni tra tutte le periferiche Qualcomm. BREW agisce fra l'applicazione e il sistema operativo della periferica \"wireless\", permettendo ai programmatori di scrivere applicazioni senza richiedere loro uno sviluppo \"ad hoc\" per l'interfaccia del sistema o di essere specializzati nella programmazione delle applicazioni \"wireless\".\nQuesta tecnologia ha esordito nel settembre 2001.\nSoftware.\nIl software per dispositivi compatibili BREW pu\u00f2 essere sviluppato in C o in C++, usando il BREW SDK, scaricabile gratuitamente.\nPer gli sviluppatori esiste un completo \"set\" di API che facilitano lo sviluppo di software in C, C++ e Java e sono supportate da un ASIC; l'ammontare di memoria indirizzabile \u00e8 di circa 15900 K. BREW \u00e8 anche definito come \"pseudo sistema operativo\" e gira su BREW RTOS.\nProduttori come Huawei, INQ, Amoi, LG, Samsung Mobile, ZTE, HTC, tra gli altri, utilizzano Brew OS e le sue applicazioni in alcuni dei loro telefoni cellulari e lo si trova nei telefonini 3 UK quali lo 3 Skypephone, l'INQ1, ZTE Z431, LG T385 e lo Huawei u7510 (3 Touch). La Zeebo \u00e8 l'unica console per giochi a utilizzare Brew."}
{"id": "2590684", "revid": "110157", "url": "https://it.wikipedia.org/wiki?curid=2590684", "title": "Philip Frowde", "text": "Era il figlio di un gentiluomo nominato generale durante il regno della Regina Anna.\nNon \u00e8 certo dove sia iniziata la sua educazione ma ebbe studi universitari a Oxford dove venne seguito da Joseph Addison che lo prese sotto la sua protezione. Le poesie che scrisse, alcune in latino, erano abbastanza eleganti da indurre Addison a citarlo nel suo \"Musae Anglicanae\". Questo libro, all'epoca, fu piuttosto importante in campo letterario internazionale.\nNel 1727 scrisse la tragedia in versi sciolti (\"blank verse\") \"The Fall of Saguntum\" (La caduta di Sagunto) che dedic\u00f2 a Sir Robert Walpole e venne rappresentata al \"Theatre - Royal\" in Lincol's Inn Fields con James Quin tra gli attori protagonisti.\nAltra sua opera fu \"Philotas\", dedicata al Conte di Chesterfield.\nMor\u00ec nel 1738"}
{"id": "2590685", "revid": "220256", "url": "https://it.wikipedia.org/wiki?curid=2590685", "title": "Das Unheimliche", "text": ""}
{"id": "2590693", "revid": "767487", "url": "https://it.wikipedia.org/wiki?curid=2590693", "title": "Alsen", "text": "Alsen \u00e8 un centro abitato (\"city\") degli Stati Uniti d'America, situato nella Contea di Cavalier nello Stato del Dakota del Nord. Nel censimento del 2000 la popolazione era di 68 abitanti. La citt\u00e0 \u00e8 stata fondata nel 1905.\nGeografia fisica.\nSecondo i rilevamenti dell'United States Census Bureau, la localit\u00e0 di Alsen si estende su una superficie di 77,4 km\u00b2, dei quali 76,0\u00a0km\u00b2 sono occupati da terre, mentre 1,4\u00a0km\u00b2 dalle acque.\nPopolazione.\nSecondo il censimento del 2000, ad Alsen vivevano 68 persone, ed erano presenti 19 gruppi familiari. La densit\u00e0 di popolazione era di 0,9 ab./km\u00b2. Nel territorio comunale si trovavano 45 unit\u00e0 edificate. Per quanto riguarda la composizione etnica degli abitanti, il 97,06% era bianco e il 2,94% apparteneva a due o pi\u00f9 razze. La popolazione di ogni razza ispanica corrispondeva all'1,47% degli abitanti.\nPer quanto riguarda la suddivisione della popolazione in fasce d'et\u00e0, il 32,4% era al di sotto dei 18, il 2,9% fra i 18 e i 24, il 27,9% fra i 25 e i 44, il 23,5% fra i 45 e i 64, mentre infine il 13,2% era al di sopra dei 65 anni di et\u00e0. L'et\u00e0 media della popolazione era di 41 anni. Per ogni 100 donne residenti vivevano 106,1 maschi."}
{"id": "2590698", "revid": "729019", "url": "https://it.wikipedia.org/wiki?curid=2590698", "title": "Superbe", "text": "La Superbe era un vascello da 70 cannoni della marina francese del XVIII secolo. Al comando del capitano Montalais, con 630 uomini di equipaggio, partecip\u00f2 alla battaglia della Baia di Quiberon il 20 novembre 1759, dove venne affondata dalla HMS \"Royal George\"."}
{"id": "2590699", "revid": "767487", "url": "https://it.wikipedia.org/wiki?curid=2590699", "title": "Ciao grande amore mio", "text": "Ciao grande amore mio \u00e8 un album di Natale Galletta, pubblicato nel 1989."}
{"id": "2590700", "revid": "486946", "url": "https://it.wikipedia.org/wiki?curid=2590700", "title": "Associazione Sportiva Dilettantistica Treviso 2009", "text": ""}
{"id": "2590702", "revid": "25884", "url": "https://it.wikipedia.org/wiki?curid=2590702", "title": "Aniketos", "text": ""}
{"id": "2590706", "revid": "599013", "url": "https://it.wikipedia.org/wiki?curid=2590706", "title": "Calio", "text": "Calio \u00e8 un centro abitato (\"city\") degli Stati Uniti d'America, situato nella Contea di Cavalier nello Stato del Dakota del Nord. Nel censimento del 2000 la popolazione era di 24 abitanti. La citt\u00e0 \u00e8 stata fondata nel 1905.\nGeografia fisica.\nSecondo i rilevamenti dell'United States Census Bureau, la localit\u00e0 di Calio si estende su una superficie di 23,10\u00a0km\u00b2, dei quali 21,90\u00a0km\u00b2 sono occupati da terre, mentre 1,2\u00a0km\u00b2 dalle acque.\nPopolazione.\nSecondo il censimento del 2000, a Calio vivevano 24 persone, ed erano presenti 6 gruppi familiari. La densit\u00e0 di popolazione era di 1,1 ab./km\u00b2. Nel territorio comunale si trovavano 17 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 37,5% era al di sotto dei 18, lo 0% fra i 18 e i 24, il 25,0% fra i 25 e i 44, il 29,2% fra i 45 e i 64, mentre infine l'8,3% era al di sopra dei 65 anni di et\u00e0. L'et\u00e0 media della popolazione era di 35 anni. Per ogni 100 donne residenti vivevano 71,4 maschi."}
{"id": "2590707", "revid": "767487", "url": "https://it.wikipedia.org/wiki?curid=2590707", "title": "Beautiful (Natale Galletta)", "text": "Beautiful \u00e8 un album di Natale Galletta, pubblicato nel 1990."}
{"id": "2590708", "revid": "1186766", "url": "https://it.wikipedia.org/wiki?curid=2590708", "title": "Trattato tripartito", "text": "Il Trattato tripartito \u00e8 un trattato gnostico cristiano ritrovato tra i codici di Nag Hammadi (\u00e8 il quinto trattato del primo codice, il cosiddetto \"Codice Jung\"), datato alla prima met\u00e0 del III secolo. Narra la storia dell'universo dall'origine fino alla futura \u00abrestaurazione di tutte le cose\u00bb, e prende il nome dal fatto che la sua esposizione \u00e8 suddivisa in tre parti:\nLa visione della divinit\u00e0 come unione di Padre (a differenza della teologia valentiniana \u00absolo, senza alcun compagno\u00bb), Figlio e Chiesa rimanda all'innovazione teologica che, secondo Tertulliano, fu introdotta dal teologo valentiniano Eracleone. Il mito del \"Logos\" \u00e8 la trasposizione del mito valentiniano di \"Sophia\"."}
{"id": "2590711", "revid": "110157", "url": "https://it.wikipedia.org/wiki?curid=2590711", "title": "Chiesa di Santa Maria della Rotonda", "text": "La chiesa di Santa Maria della Rotonda (in tedesco \"Dominikanerkirche\", cio\u00e8 \"chiesa dei domenicani\"), \u00e8 una chiesa di Vienna, basilica minore dal 1927.\nStoria.\nIn luogo dell'attuale edificio sacro esisteva inizialmente una chiesa eretta nel 1237 dai domenicani, poi ampliata nel corso del secolo. Tale struttura sub\u00ec degli incendi, che costrinsero l'ordine a edificarne una nuova tra 1283 e 1302 poi ingrandita nel Rinascimento, in stile gotico, con la navata coronata da cinque volte a crociera.\nNel 1529 la chiesa sub\u00ec gravi saccheggi per mano turca, cadendo dunque in degrado per tutto il secolo. Nel XVII secolo, per\u00f2, con la Controriforma, per l'ordine domenicano si apr\u00ec una nuova stagione, nella quale fu inaugurata la nuova \"Dominikanerkirche\", iniziata il 29 maggio 1631, con la deposizione della prima pietra da parte di Ferdinando II d'Asburgo, e completata nel 1634, in stile barocco, espressione della nuova epoca. Il 1\u00ba ottobre 1634 fu consacrata e, solo nel 1927, elevata al grado di basilica minore.\nDescrizione.\nEsterni.\nStruttura tipicamente barocca, la chiesa dei domenicani si presenta con una facciata a salienti completata da ampie volute e decorata da elementi scultorei, secondo un l'impianto delle facciate primo-barocche italiane. Essa, sovrastata da un grande frontone, si presenta tripartita da lesene e paraste di ordine composito: Sul portale, affiancato da colonne corinzie, timpanato e dotato di un grande stemma dell'ordine, poggiano tre statue: lateralmente santa Caterina da Siena e sant'Agnese da Montepulciano, centralmente una Madonna col Bambino, inserita in una nicchia.\nAltre due nicchie sono posizionate lateralmente al portale, rispettivamente contenenti le rappresentazioni scultoree di san Luigi Bertrando e santa Rosa da Lima.\nInterni.\nGli interni sono a tre navate, con le pareti ornate da stucchi e rilievi e il soffitto impreziosito da affreschi. In particolare l'abside contiene opere a fresco di Carpoforo Tencalla, con \"Battaglia di Muret\" e \"Battaglia di Lepanto\".\nDegno di nota il pulpito settecentesco, opera di Matthias Steinl.\nLateralmente, le navate hanno tre cappelle per lato, ciascuna dedicata a un santo:"}
{"id": "2590713", "revid": "767487", "url": "https://it.wikipedia.org/wiki?curid=2590713", "title": "Segreti (Natale Galletta)", "text": "Segreti \u00e8 un album di Natale Galletta, pubblicato nel 1991."}
{"id": "2590717", "revid": "1367635", "url": "https://it.wikipedia.org/wiki?curid=2590717", "title": "Finalmente...", "text": "Finalmente... \u00e8 un album di Natale Galletta, pubblicato nel 1992."}
{"id": "2590755", "revid": "1947877", "url": "https://it.wikipedia.org/wiki?curid=2590755", "title": "Episodi di iCarly (terza stagione)", "text": "La terza stagione della serie televisiva iCarly \u00e8 andata in onda negli Stati Uniti dal 12 settembre 2009 al 26 giugno 2010 sul canale Nickelodeon. In Italia \u00e8 andata in onda dal 13 settembre 2010 al 8 ottobre 2011 sul canale Nickelodeon e l'11 febbraio 2012 su Boing e in seguito in replica su La5.\nSi sono baciati.\nTrama.\nDurante lo show di iCarly, a Sam cade un dente, cos\u00ec Carly la porta dal dentista. Il dentista d\u00e0 del gas esilarante a Sam per farla calmare e dopo l'operazione ai denti, Sam dice per sbaglio a Carly che lei e Freddie si sono baciati un anno prima (nell'episodio Il primo bacio). Carly si arrabbia perch\u00e9 essendo i suoi migliori amici non le hanno detto niente. Intanto Spencer insegna arte in un carcere e costruisce con i detenuti una scultura di un paio di pantaloni, in cui si nascondono e una volta usciti scappano.\nSfida ai fornelli.\nTrama.\nDurante le riprese di iCarly, Carly e Sam rivelano la ricetta degli spaghetti tacos. Un famoso cuoco di nome Ricky Flame sfida i tre amici ad una sfida di spaghetti tacos che andr\u00e0 in TV. I tre amici di iCarly riescono a vincere la sfida, ma, Ricky Flame si chiude in casa per la vergogna di aver perso. Dopo un po', capisce che non gli importa cucinare, ma solo vincere e cos\u00ec durande una videochat Ricky dice alla gag di andare in una palestra dove scoprono che combatte contro dei bambini e cos\u00ec Sam lo atterra e Ricky ritorna depresso. Intanto Spencer sviene perch\u00e9 Sam ha fatto installare un allarme nel suo armadietto che se lo tocchi ti d\u00e0 la scossa; mentre \u00e8 svenuto ha una visione in cui viene abbracciato da un personaggio di Galaxy Wars.\nGuest Starring: Al Spinosa (Ricky Flame), Martin Klebba (Nug Nug), Angela Martinez (Sarah James)\nIncontri lampo.\nTrama.\nUn giorno Carly vuole invitare al ballo Nate, ma lui ha gi\u00e0 ricevuto un invito. Sam decide di aiutare Carly a trovare un ragazzo per il ballo facendo un appello su iCarly. Rispondono all'appello precisamente 757 ragazzi, e tra questi Carly sceglie Austin, che all'inizio le sembra simpatico ma non sa ascoltare e la interrompe continuamente. Carly chiede a Sam di invitare Gibby al ballo perch\u00e9 nessuno l'aveva invitato, ma Gibby la rifiuta perch\u00e9 ha gi\u00e0 una ragazza, Tasha, mentre Freddie \u00e8 costretto ad accettare l'invito di Malika, una ragazza fissata con la magia. Quando Carly e Freddie restano soli dopo la serata tremenda, ballano assieme,ma non si accorgono di Sam che era arrivata e senza dire una parola va via dispiaciuta.\nGuest Star: Emily Ratajkowski (Tasha)\niCarly Awards.\nTrama.\nCarly, Sam e Freddie devono consegnare dieci premi ai creatori dei video migliori mandati ad iCarly. Spencer che ha il compito di costruire le dieci statuette, ne costruisce una gigantesca, cos\u00ec, per rimediare, si fa aiutare da dei modelli in costume da bagno con dei muscoli scolpiti alla perfezione a costruire le statuette. Intanto arriva il fotografo che doveva fotografare i modelli, ma Spencer, per far rimanere i modelli, lega e imbavaglia il fotografo. Infine Carly, Sam e Freddie consegnano la statua gigantesca a Spencer per il premio come miglior fratello maggiore del mondo.\nGuest starring: John Burke (Fotografo)\nRivoglio il mio preside.\nTrama.\nIl preside Franklin fa convocare Carly, Sam e Freddie nel suo ufficio per chiedere loro se pu\u00f2 partecipare al loro show per fare gli auguri di compleanno a sua figlia, che \u00e8 appassionata di iCarly. Lo show va al meglio, ma il mattino seguente Sam e Freddie scoprono che il preside Franklin \u00e8 stato licenziato perch\u00e9 il sovrintendente della scuola lo definisce inconveniente. Sostituisce il preside Franklin con gli odiati professori della scuola il signor Howard e la signora Briggs, che mettono telecamere ovunque, introducono le divise e danno punizioni ingiuste. Tutti decidono di ribellarsi e escogitano un piano per far tornare il preside Franklin a scuola. Nel frattempo Spencer costruisce un toro meccanico.\nGuest stars: Weston Blakesley (Sovrintendente Gorman), Muse Watson (Bucky), Mindy Sterling (Signorina Briggs), Tim Russ (Preside Franklin), David St. James (Il signor Howard)\nLa vecchia fiamma di Lewbert.\nTrama.\nCarly, Sam e Freddie trovano un vecchio video di Lewbert dove c'\u00e8 lui con la sua ex molto felici. Allora decidono di farli reincontrare ma si scopre che la ragazza \u00e8 perfida e vuole comandare Lewbert. Ma quando Carly cerca di parlarle lei pensa che lei sia gelosa e che vuole Lewbert tutto per se. Nel frattempo Spencer cerca di catturare un ladro insieme a Chuck e scopre che il ladro \u00e8 proprio il suo compagno, cos\u00ec chiama la polizia, ma Lewbert si fa arrestare al suo posto per stare lontano dalla sua ex, rester\u00e1 in prigione per 6 mesi per aver picchiato un poliziotto.\nVado a vivere da solo.\nTrama.\nFreddie decide di andarsene da casa dopo che sua madre lo imbarazza durante iCarly e a scuola; Carly e Sam, intanto, avviano un grande affare: la fotografia di un animale domestico, in concorrenza con un'altra coppia. Alla fine la signora Benson dice a Freddie che \u00e8 veramente dispiaciuta e lui la perdona, facendole promettere di non imbarazzarlo mai pi\u00f9.\nGuest star: Mary Scheer (Signora Benson)\nLascio iCarly.\nTrama.\nDopo aver acconsentito ad aiutare una coppia di comici, Fleck e Dave, a fare un video, Sam e Carly hanno dei problemi e finiscono per rompere la loro amicizia. Dopo aver chiuso iCarly e dopo che entrambe rischiano la morte dal quattordicesimo piano, ritornano amiche come prima. Spencer vince una barca che, dopo essergli stata rubata, riconquista.\nTi ho salvato la vita.\nTrama.\nCarly viene quasi investita da un Camion ma Freddie la salva e viene investito al posto suo. Carly sentendosi in colpa, incomincia a provare un'attrazione per Freddie infatti lo bacia e cos\u00ec si mettono insieme. Sam allora avverte Freddie che in realt\u00e0 Carly prova questa attrazione per lui solo perch\u00e9 si sente debitrice cos\u00ec Freddie la lascia perch\u00e9 vuole avere una relazione vera. Nel frattempo, Sam e Spencer sono impegnati nel gioco \"Assassino\" e sono disposti a tutto pur di battere l'un l'altro.\nGuest star Mary Scheer (Signora Benson) Adrian Neil (Mrs Devlin)\nIl concorso di bellezza.\nTrama.\nCarly e Sam invitano nel loro show una ragazza che in passato aveva partecipato a un sacco di concorsi di bellezza, ma che quest'anno decide di non parteciparvi a causa di una ragazza che ne ha gi\u00e0 vinti 99 di fila. Sam conosce quella ragazza e chiede a Carly di iscriversi a un concorso di bellezza per batterla, poich\u00e9 lei non pu\u00f2 farlo, in quanto esclusa per sette anni, sospettata di aver buttato gi\u00f9 dalle scale la ragazza che ora mira a vincere il suo centesimo concorso di bellezza.\nAl concorso, Sam si rende conto che i sette anni di allontanamento sono terminati e partecipa lei al posto di Carly, vincendo. Nel frattempo, Spencer e Freddie devono affrontare un appuntamento a quattro ma mentre i due maschi giocano ad una partita infinita ad indovina chi sono le due ragazze se ne vanno. (Guest star Lane Alexandre's)\nHo fatto arrabbiare Gibby.\nTrama.\nGibby pensa che Freddie abbia provato a baciare la sua ragazza, perch\u00e9 li ha colti sdraiati e abbracciati. In realt\u00e0 Tasha \u00e8 semplicemente caduta su Freddie. Gibby minaccia di volerlo picchiare, ma grazie alla telecamera che riprendeva le fette di pane (che in iCarly servivano per vedere come marcissero in una settimana), Gibby scopre la verit\u00e0 e si chiarisce con Freddie. Nel frattempo Spencer finge di essere morto per avere tanti soldi vendendo sculture.\niCarly dallo spazio.\nTrama.\nUn miliardario chiede a Carly, Sam e Freddie di mettere su il primo spettacolo in diretta web dallo spazio esterno,ma solo se sono in grado di sottoporsi a test per viaggi spaziali, in competizione contro un altro webshow. Mentre Carly cerca di far smettere Sam e Freddie di litigare, comincia a impazzire e scappa via.\nIntanto Spencer trova una bambina in casa sua, e dopo aver consultato uno psichiatra, crede di essere pazzo.\nIl rilancio della popstar.\nTrama.\nIl video di Wade Collins, diretto dai ragazzi di iCarly, arriva primo in classifica e alla pop star Ginger Fox piace molto, cos\u00ec ingaggia Carly, Sam e Freddie per girare il video del suo grande ritorno. Il team iCarly scopre che Ginger Fox in realt\u00e0 non ha alcun talento e che non \u00e8 facile lavorare con lei, e che se non far\u00e0 bella figura sar\u00e0 tutta colpa loro. Nel frattempo Spencer inizia a uscire con la madre di Gibby, ma ha difficolt\u00e0 a baciarla.\nGuest stars: Betsy Rue (Ginger Fox), Deena Dill (Mamma di Gibby)\nNessuno \u00e8 perfetto.\nTrama.\nQuesto non \u00e8 un episodio di iCarly normale, bens\u00ec in questo episodio ci saranno Miranda Cosgrove (Carly) e Jerry Trainor (Spencer) che ci faranno vedere degli errori tagliati da alcuni episodi. La puntata comincia con Miranda che sgrida Jerry perch\u00e9 secondo lei dovrebbe recitare meglio, ma poi Jerry la distrae facendo partire gli errori degli altri attori.\nLo show senza Sam.\nTrama.\nCarly \u00e8 entusiasta perch\u00e9 il padre, in un sottomarino, le ha detto che vedr\u00e0 per la prima volta il suo show, ma Sam \u00e8 finita in prigione per aver insultato l'ambasciatore del Messico e non potr\u00e0 essere presente allo show. Carly chiede a Spencer di sostituirla, che accetta, seppur abbia in programma un appuntamento galante con una ragazza sofisticata e pignola.\nNote: In questa puntata \"Sam\" non \u00e8 presente perch\u00e9 Jennette McCurdy aveva la febbre.\nCaccia al Bigfoot.\nTrama.\nCarly, Sam e Freddie vedono un notiziario dove viene raccontato l'avvistamento di \"Bigfoot\". I tre amici e Spencer vanno cos\u00ec nella foresta di \"Mount Baker\",dove \u00e8 stato avvistato. Ma Spencer va soprattutto per cercare un animale inventato da lui: il Castorocione. Alla fine scoprono che il Bigfoot era interpretato da uno scrittore che ha scritto un libro per avere pi\u00f9 successo. Ma il camper di Carly viene rubato dal vero Bigfoot.\niPsycho.\nTrama.\nCarly, Sam e Freddie vengono invitati a casa di una loro fan chiamata Nora a festeggiare il suo compleanno. I tre ragazzi non sanno che lei \u00e8 una pazza che vuole solo chiuderli nello scantinato per conquistare la loro amicizia. Fortunatamente Carly manda un video messaggio a Gibby per chiedere aiuto. Cos\u00ec Gibby e il suo fratello pi\u00f9 piccolo, Guppy, vanno a casa di Nora e Gibby inizia contro di lei una lotta di arti marziali che vede Gibby vincitore.\nNel frattempo Spencer cerca di aggiustare un bancone in marmo che lui aveva precedentemente rotto con un ombrello per colpire una mosca.\nSpecial Guest Star: Ethan Munck (Guppy)\nGuest star: Danielle Morrow (Nora Dershlit)\nGrande caldo a Seattle.\nTrama.\nA Seattle arriva il giorno pi\u00f9 caldo dell'anno. Carly, Sam e Freddie hanno un caldo tremendo, ma arriva Spencer che porta con s\u00e9 un condizionatore potentissimo. L'appartamento si rinfresca, ma scatta la luce e il condominio rimane senza corrente elettrica, tranne l'appartamento di Carly, perch\u00e9 Spencer ha usato un generatore di corrente solo per il suo appartamento. Purtroppo tutti i vicini arrivano a casa di Carly e ci rimangono per un po'. Nessuno si conosceva prima di quest'incontro, cos\u00ec tutti, grazie a Carly, diventano amici (dopo delle liti). Nel frattempo Freddie invita nell'appartamento di Carly la cugina di Gibby, con cui chatta tutti i giorni. La ragazza \u00e8 altissima per questo Sam prende in giro Freddie. Dopo che tutti i vicini se ne sono andati da casa di Carly, la cugina di Gibby distrugge involontariamente il progetto scolastico di Carly, dopo che Freddie, per sbaglio, le ha schizzato negli occhi un po' di succo di limone."}
{"id": "2590773", "revid": "287204", "url": "https://it.wikipedia.org/wiki?curid=2590773", "title": "Point", "text": ""}
{"id": "2590774", "revid": "1699816", "url": "https://it.wikipedia.org/wiki?curid=2590774", "title": "Fairy Idol", "text": ""}
{"id": "2590785", "revid": "1699816", "url": "https://it.wikipedia.org/wiki?curid=2590785", "title": "Potere ai bambini", "text": ""}
{"id": "2590787", "revid": "87270", "url": "https://it.wikipedia.org/wiki?curid=2590787", "title": "Decadence", "text": ""}
{"id": "2590788", "revid": "287204", "url": "https://it.wikipedia.org/wiki?curid=2590788", "title": "Omaha Racers", "text": "Gli Omaha Racers sono stati una societ\u00e0 di pallacanestro di Omaha, Nebraska. Fondati nel 1981, hanno militato nella Continental Basketball Association fino al 1997. Nel 1993 hanno vinto il titolo CBA.\nStoria.\nLa franchigia ebbe origine nel 1981 a Oshkosh, Wisconsin, e adott\u00f2 il nome di \"Wisconsin Flyers\". Nell'estate del 1987 si trasfer\u00ec a Rochester, Minnesota, dove gioc\u00f2 due anni come \"Rochester Flyers\". Nel 1989 si spost\u00f2 a Omaha, dove gioc\u00f2 fino allo scioglimento, avvenuto nel 1997."}
{"id": "2590789", "revid": "337866", "url": "https://it.wikipedia.org/wiki?curid=2590789", "title": "Wisconsin Flyers", "text": ""}
{"id": "2590791", "revid": "337866", "url": "https://it.wikipedia.org/wiki?curid=2590791", "title": "Rochester Flyers", "text": ""}
{"id": "2590800", "revid": "1115778", "url": "https://it.wikipedia.org/wiki?curid=2590800", "title": "Liga ACB 1996-1997", "text": "La Liga ACB 1996-1997 \u00e8 stata la 41\u00aa edizione del massimo campionato spagnolo di pallacanestro maschile.\nIl torneo si compone di diciotto formazioni, che si affrontano in un unico girone all'italiana con partite di andata e ritorno. Le prime otto si qualificano per i play-off per il titolo nazionale, disputati al meglio delle cinque gare con la prima e la terza e la quinta in casa della meglio classificata al termine della stagione regolare. Le ultime due retrocedono in Liga LEB.\nIl F.C. Barcelona Banca Catalana, secondo al termine della stagione regolare, vince il suo decimo titolo nazionale in finale dei play-off sul Real Madrid Teka, primo dopo le trentaquattro giornate.\nRisultati.\nPlay-out.\nVerdetti: CB Murcia Artel e Fuenlabrada retrocesse nella LEB"}
{"id": "2590804", "revid": "253269", "url": "https://it.wikipedia.org/wiki?curid=2590804", "title": "Freda Foh Shen", "text": ""}
{"id": "2590805", "revid": "599013", "url": "https://it.wikipedia.org/wiki?curid=2590805", "title": "Duca di Montblanc", "text": "Il titolo di duca di Montblanc (in spagnolo, \"duque de Montblanc\") \u00e8 un antico titolo creato dal re Giovanni I di Aragona. Attualmente \u00e8 uno dei titoli tradizionalmente vincolati all'erede al trono di Spagna.\nStoria.\nIl titolo di duca di Montblanc venne istituito dal re Giovanni I di Aragona e concesso a suo fratello Martino il 16 gennaio 1387. L'intenzione di Giovanni I era quella di titolare suo fratello con un titolo inferiore a quello regale, ma superiore a quello di tutti gli altri nobili. Il titolo era vitalizio, ma non ereditario. Quando il re Giovanni I mor\u00ec, senza figli, fu incoronato suo fratello Martino, che smise di usare il titolo di duca di Montblanc. In poco tempo, per\u00f2, l'intera dinastia termin\u00f2 a causa della mancanza di eredi. Dopo il compromesso di Caspe venne incoronato Ferdinando I di Aragona, il quale diede il titolo di duca di Montblanc a suo figlio Giovanni. Pochi anni dopo la storia si ripet\u00e9: il re Alfonso V mor\u00ec senza figli legittimi e suo fratello Giovanni eredit\u00f2 la corona del Regno di Aragona, lasciando il titolo ducale a suo figlio Ferdinando.\nNel 1461 mor\u00ec Carlo di Viana e Ferdinando venne nominato nuovo principe di Girona (il titolo di erede della Corona d'Aragona). Fernando decise successivamente che i titoli di principe di Girona e di duca di Montblanc dovessero essere indivisibili e dovessero contraddistinguere l'erede al trono. Il ducato di Montblanc divenne cos\u00ec un titolo ereditario. Poich\u00e9 Carlo II di Spagna mor\u00ec senza figli, nel 1700, non c'era alcun erede, e, di conseguenza, i titoli di principe di Girona e di duca di Montblanc rimasto vacanti, come i titoli degli eredi del Regno di Castiglia (principe delle Asturie) e del Regno di Navarra (principe di Viana).\nOggi.\nIl 19 giugno 2014 il titolo di duchessa di Montblanc \u00e8 stato concesso, nella sua qualit\u00e0 di erede al trono spagnolo a Leonor di Borbone-Spagna.\nElenco dei duchi di Montblanc.\nCasa di Trast\u00e1mara (1412-1516).\nGuerra civile catalana 1462-1472\nCasa d'Asburgo (1516-1700).\nSollevazione della Catalogna 1640-1652\nTitolo vacante 1700-1996"}
{"id": "2590806", "revid": "293713", "url": "https://it.wikipedia.org/wiki?curid=2590806", "title": "Antonio Mazzotta", "text": "Biografia.\n\u00c8 nato e cresciuto a Palermo nel quartiere Falsomiele.\nIl 7 dicembre 2012 \u00e8 diventato padre di Ethan, avuto con la moglie Federica (sposi il 26 giugno 2014). Il 14 novembre 2014 \u00e8 nato il suo secondogenito Cristian.\nCaratteristiche tecniche.\nDopo aver iniziato la carriera come ala offensiva nel campionato regionale di Eccellenza Siciliana, dal suo approdo nelle giovanili rosanero \u00e8 stato riadattato a ruoli pi\u00f9 difensivi; da diversi anni viene impiegato come terzino sinistro in una difesa a 4, o come tornante in una difesa a 5. Dotato tecnicamente, fa della corsa e della resistenza le sue armi migliori, potendo garantire spinta e sovrapposizioni.\nCarriera.\nClub.\nSettore giovanile e l'esordio gli inizi nel dilettantismo.\nCresciuto nella Fortitudo Golden Boys (una scuola calcio di Palermo).\nDurante l\u2019estate del 2006 ha accompagnato un amico a Cammarata per sostenere un provino con il Kamarat, squadra locale. Invitato a giocare da un dirigente locale, fu notato dallo staff tecnico della squadra. Cos\u00ec nella stagione 2006-2007 ha giocato in Eccellenza con il Kamarat, mettendosi in mostra grazie ai 7 goal realizzati.\nNel 2007 dopo una partita amichevole disputata tra la Primavera del Palermo e il Kamarat, viene prelevato dal , che lo inserisce nella formazione Primavera, per appena 5.000 euro.\nDurante l\u2019esperienza in rosanero entra nel giro delle nazionali giovanili e consegue la vittoria del Campionato Primavera 2008-2009, competizione nella quale \u00e8 stato uno dei giocatori pi\u00f9 importanti, meritandosi successivamente l'aggregazione per il ritiro estivo 2009 della squadra della sua citt\u00e0.\nLecce: il primo anno da professionista.\nCercato da e , a ritiro concluso viene ceduto in prestito con diritto di riscatto della compartecipazione al Lecce, in Serie B, per la stagione 2009-2010. Esordisce con la nuova maglia alla prima giornata di campionato contro l' (3-0), giocando tutta la partita da titolare. La prima parte della stagione \u2013 in cui \u00e8 stato un giocatore importante per la squadra \u2013 \u00e8 stata dunque positiva per lui, mentre in seguito ha accusato un infortunio che non lo ha fatto esprimere al meglio. Chiude la sua prima stagione tra i professionisti con 20 presenze e con la promozione in massima serie dopo la vittoria del campionato.\nIl 22 giugno 2010 la societ\u00e0 pugliese esercita il diritto di riscatto della met\u00e0 del cartellino del giocatore per 350\u00a0000 euro. Il giocatore non segue comunque la squadra in massima serie, perch\u00e9 il 14 luglio viene girato in prestito al Pescara, sodalizio neopromosso in Serie B.\nLa conferma in Serie B: Pescara e Crotone.\nIn panchina nel secondo turno di Coppa Italia perso per 3-1 in casa dell'AlbinoLeffe, esordisce con la nuova maglia alla prima giornata di campionato, entrando al 38' al posto di Filippo Petterini nel pareggio per 1-1 contro il . Lascia Pescara nel gennaio del 2011, collezionando in totale 11 presenze di campionato: il 10 gennaio, infatti, il Lecce lo presta al fino alla fine della stagione con il benestare del Palermo, l'altra societ\u00e0 che ne detiene il cartellino. Esordisce con la nuova maglia il 22 gennaio in -Crotone (1-0), chiudendo la stagione in rossoblu con 13 presenze.\nIl 24 giugno 2011 \u00e8 stata rinnovata la compartecipazione fra Lecce e Palermo.\nIl 30 agosto 2011 viene nuovamente ceduto al in prestito con diritto di riscatto. Gioca 25 partite in Serie B ed una in Coppa Italia.\nIl 22 giugno 2012, termine ultimo per la risoluzione delle compartecipazioni, Lecce e Palermo non depositano offerte, per cui il giocatore resta a titolo definitivo alla societ\u00e0 titolare del tesseramento, quella giallorossa, come previsto dalle norme federali.\nIl 3 settembre seguente torna al in compartecipazione. Per la stagione 2012-2013 sceglie la maglia n\u00ba 13.\nIl 21 febbraio 2014 segna il suo primo gol in carriera, su calcio di rigore, decisivo per la vittoria (1-0) nella partita Crotone-Brescia valida per la 26\u00aa giornata di Serie B. Della squadra \u00e8 stato anche il capitano. Al termine della stagione, viene nominato miglior terzino sinistro della categoria.\nL'approdo in Serie A: Cesena.\nIl 1\u00ba settembre 2014 passa a titolo definitivo al . L'esordio nella massima serie avviene il successivo 14 settembre nella partita in casa della Lazio, persa per 3-0, giocando il secondo tempo in sostituzione di Giuseppe De Feudis. Con la societ\u00e0 romagnola disputa 10 presenze in Serie A, per poi essere girato in prestito nel mese di gennaio.\nIl ritorno in Serie B: Catania, Cesena, Pescara, Frosinone e ancora Pescara.\nIl 21 gennaio 2015 si trasferisce in prestito con diritto di riscatto al Catania.\nInizia la stagione 2015-2016 di nuovo al Cesena, ma il primo giorno del mercato invernale fa ritorno al Pescara, in prestito con diritto di riscatto, dopo cinque anni.\nIl 18 agosto 2016 viene ufficializzato il suo trasferimento al Frosinone con la formula del prestito con diritto di riscatto. Con la casacca gialloblu realizza anche una rete nella vittoria esterna per 1-3 contro la .\nDopo la buona stagione (l'ottava da professionista), fa ritorno al Pescara, fortemente voluto dal nuovo allenatore Zden\u011bk Zeman.\nIl ritorno al Palermo.\nSvincolatosi dal Pescara, il 12 luglio 2018 fa ritorno al Palermo a parametro zero firmando un contratto biennale. Debutta in maglia rosanero il 5 agosto 2018, schierato titolare nella sfida contro il Vicenza vinta per 8-7 dcr (2-2 dts) valevole per il secondo turno di Coppa Italia. L'esordio in campionato avviene il 25 agosto, nella prima giornata di Serie B disputata all'Arechi contro la Salernitana e terminata 0-0.\nIl 31 agosto realizza il suo primo goal in maglia rosanero, il terzo complessivo in carriera, all\u201988\u00ba minuto del match pareggiato per 2-2 contro la Cremonese allo Stadio Renzo Barbera.\nTerzo ritorno al Crotone e Bari.\nIl 19 agosto 2019, viene tesserato dal Crotone. Il 26 dicembre segna il primo gol stagionale portando in vantaggio i pitagorici in casa della sua ex Frosinone, nella partita poi vinta per 2-1.\nIl 4 agosto 2021 firma per il .\nNazionale.\nUnder-20: Il Mondiale in Egitto.\nTra il settembre e l'ottobre 2009 ha partecipato al Campionato mondiale di calcio Under-20 2009, svoltosi in Egitto, esordendo nella seconda partita contro Trinidad e Tobago il 28 settembre (2-1), giocando tutta la partita da titolare. Il 9 ottobre ha segnato il suo primo gol in maglia azzurra nei quarti di finale contro l', all'82' minuto: l'Italia esce sconfitta per 3-2 da quest'incontro, e quindi il Mondiale di Mazzotta si conclude con 4 presenze ed una rete.\nUnder-21.\nIl 12 febbraio 2010 viene convocato da Pierluigi Casiraghi nella Nazionale Under-21 per uno stage a Coverciano di tre giorni dal 17 al 17 febbraio in vista della partita di qualificazione al Campionato europeo di categoria del 2011 Italia- in programma mercoled\u00ec 3 marzo a Rieti.\nIl 6 agosto riceve la convocazione per una partita ufficiale, quella dell'11 agosto contro la . In tale partita, finita 2-2, esordisce subentrando all'81' ad Angelo Ogbonna.\nIl 3 settembre 2010 gioca per la prima volta in una competizione ufficiale, disputando la partita di qualificazione agli Europei Under-21 del 2011 contro la vinta in trasferta per 1-0; Mazzotta \u00e8 entrato all'83' al posto di Alberto Paloschi.\nStatistiche.\nPresenze e reti nei club.\n\"Statistiche aggiornate al 15 febbraio 2022.\""}
{"id": "2590813", "revid": "84184", "url": "https://it.wikipedia.org/wiki?curid=2590813", "title": "Chiesa di San Martino dei Gualdesi", "text": "La chiesa di San Martino dei Gualdesi si trova a Castelsantangelo sul Nera, nelle Marche, in provincia di Macerata.\nStoria.\nDurante il XIV secolo furono gli abitanti di Gualdo a volere la costruzione di questa chiesa dedicata al loro santo protettore, come parrocchia all'interno delle mura del castello. Secondo il \"Liber Censuum Ecclesiae Spoletinae\" \u00e8 uno degli edifici dipendenti dalla Pieve di Visso.\nL'edificio e il suo apparato decorativo sono stati pesantemente danneggiati dal terremoto del 2016 in particolare dalla scossa del 26 ottobre che ebbe epicentro proprio a Castelsantagelo sul Nera. \nDescrizione.\nL'edificio \u00e8 stato costruito secondo gli schemi propri delle zone interne, con un permanere di tratti romanici. La struttura presenta due portali aperti lungo la fiancata destra. Il campanile a torre \u00e8 diviso in tre ordini da due cornici ed \u00e8 arricchito, in prossimit\u00e0 dell'ultimo 0ordine, da tre bifore ed una monofora. L'interno \u00e8 a navata unica, ed \u00e8 coperto da un doppio spiovente sorretto da quattro archi a sesto acuto disposti trasversalmente. Sulla parete destra della terza campata \u00e8 presente un affresco raffigurante un \"Cristo della Domenica\" , con due scritte a caratteri gotici: \"\"In Quisto Modo Offendemo La Sancta Domenica\" e \"Li Diavuli Cu Li Lacci Han Pigliati Quilli Che Le Domeneche Et Le Feste Commandate Non An Venerate Et Santificate Et Parera' Dolcie Lo Peccato Per Menarce Alle Pene Tanto Amare\"\". Il ciborio \u00e8 decorato con affreschi attribuiti a Paolo da Visso e ai suoi allievi. Nella chiesa era originariamente presente un'Ultima Cena anch'essa attribuita a Paolo da Visso, nel periodo del suo apprendistato, tuttora collocata nella chiesa di Santo Spirito."}
{"id": "2590815", "revid": "71433", "url": "https://it.wikipedia.org/wiki?curid=2590815", "title": "Faerie Tale Theatre", "text": ""}
{"id": "2590816", "revid": "436907", "url": "https://it.wikipedia.org/wiki?curid=2590816", "title": "Manafon", "text": "Manafon \u00e8 il nono album in studio del cantautore britannico David Sylvian, pubblicato nel 2009 dalla Samadhisound."}
{"id": "2590819", "revid": "17841", "url": "https://it.wikipedia.org/wiki?curid=2590819", "title": "Sull'origine del mondo", "text": "Sull'origine del mondo \u00e8 il titolo moderno di un trattato gnostico incluso nei codici di Nag Hamm\u00e2di (completo nel codice II,5 e frammentario nel codice XIII,2). Si tratta di un saggio apologetico che riassume e presenta al lettore una spiegazione del punto di vista gnostico sul mondo. Sebbene non sia riconducibile ad un ben definito ramo dello gnosticismo, presenta collegamenti con temi sethiani, valentiniani e manichei; ad esempio, mostra un qualche collegamento con l\"'Ipostasi degli arconti\" (II.4). Il testo fu scritto probabilmente alla fine del III secolo o all'inizio del IV secolo ad Alessandria d'Egitto: contiene infatti temi di svariata origine, cristiana, manichea, ebraica e greco-ellenistica, oltre a folclore egiziano.\nL'opera si apre con un rimando ad una polemica sull'origine del caos, per poi passare ad una narrazione della creazione dal punto di vista gnostico: l'arrogante demiurgo Yaldabaoth crea il mondo, la trasgressione di Adamo ed Eva, la salvezza portata da Ges\u00f9 \"Logos\" e Salvatore e dalla Saggezza (personificata in Pistis Sophia e in Sophia Zoe), la vittoria finale della luce sulle tenebre."}
{"id": "2590820", "revid": "1442080", "url": "https://it.wikipedia.org/wiki?curid=2590820", "title": "Thailand Open 2009 - Singolare", "text": "Il singolare del Thailand Open 2009 \u00e8 stato un torneo di tennis facente parte dell'ATP World Tour 2009.\nJo-Wilfried Tsonga era il campione uscente, ma ha perso in semifinale contro Viktor Troicki.\nGilles Simon ha battuto in finale Viktor Troicki con il punteggio di 7-5, 6-3."}
{"id": "2590821", "revid": "466539", "url": "https://it.wikipedia.org/wiki?curid=2590821", "title": "Thailand Open 2009", "text": "Il Thailand Open 2009 \u00e8 stato un torneo di tennis giocato sul cemento indoor.\n\u00c8 stata la 7\u00aa edizione del Thailand Open,\nche fa parte della categoria ATP World Tour 250 series nell'ambito dell'ATP World Tour 2009.\nSi \u00e8 giocato all'Impact Arena di Bangkok in Thailandia,\ndal 26 settembre al 4 ottobre 2009.\nPartecipanti.\nAltri partecipanti.\nGiocatori che hanno ricevuto una Wild card:\nGiocatori passati dalle qualificazioni:\nCampioni.\nSingolare.\n Gilles Simon ha battuto in finale Viktor Troicki, 7-5, 6-3.\nDoppio.\n Eric Butorac / Rajeev Ram hanno battuto in finale Guillermo Garc\u00eda L\u00f3pez / Mi\u0161a Zverev, 7-6(4), 6-3."}
{"id": "2590822", "revid": "228587", "url": "https://it.wikipedia.org/wiki?curid=2590822", "title": "Xombie", "text": "Xombie \u00e8 un cartone animato con macromedia flash pubblicato in rete dall'animatore James Farr. Con pi\u00f9 di 13 milioni di download dalla prima comparsa in rete, \"Xombie\" si \u00e8 rivelato un successo e questo ha dato vita alla produzione di media derivati da esso: libri, fumetti, edizioni DVD e in ultimo l'annuncio di un adattamento cinematografico live action tratto dal cartone.\nTrama.\n\"Xombie\" \u00e8 la storia di Zoe, una bambina giunta sulla Terra dopo che una terribile pandemia ha trasformato gran parte dell'umanit\u00e0 in creature non morte. Il pianeta \u00e8 quasi inabitabile e ogni forma di vita \u00e8 stata replicata sotto forma di zombi.\nDopo un agguato teso dagli zombi, Zoe \u00e8 stata salvata da Dirge, ex poliziotto contaminato dalla malattia che pur essendo a tutti gli effetti un non morto \u00e8 riuscito a conservare la sua coscienza e questo gli permette di agire come una persona normale. Dirge \u00e8, appunto, uno \"xombie\", un soggetto colpito da questa variante.\nDopo essersi conosciuti, Zoe e Dirge decidono di partire per un lungo viaggio per cercare altri sopravvissuti o \"varianti\" come lui per mettere insieme gli ultimi umani e salvarli dall'ondata inarrestabile di morti viventi.\nAltri media.\nFumetto.\nLa Devil's Due ha pubblicato una serie di sei fumetti basata su \"Xombie\" e intitolata \"Xombie: Reanimated\". La prima uscita \u00e8 avvenuta nell'aprile 2007. Si \u00e8 parlato di pubblicare un ciclo di tre serie fumettistiche per formare una trilogia.\nFilm.\nLa DreamWorks \u00e8 entrata in trattative per l'acquisto dei diritti cinematografici della serie nel settembre 2009 con l'intenzione di trarne un film live action. Alla scrittura della sceneggiatura \u00e8 stato incaricato Will Beall, con Roberto Orci, Alex Kurtzman e Steven T. Puri in negoziati per partecipare come produttori. A trattative concluse, alla DreamWorks si affiancheranno Cindi Rice e John Frank Rosenblum come produttori delegati per la Epic Level Entertainment.\nLibri.\nJames Farr ha scritto \"Xombie: Dead on Arrival\", un libro che tratta alcuni eventi legati alla prima serie animata."}
{"id": "2590826", "revid": "385999", "url": "https://it.wikipedia.org/wiki?curid=2590826", "title": "Build Service", "text": ""}
{"id": "2590829", "revid": "767487", "url": "https://it.wikipedia.org/wiki?curid=2590829", "title": "Ambisonti", "text": "Gli Ambisonti erano un antico popolo alpino che abitavano una zona del Norico presso il fiume Isonta, oggi Salzach, nel Salisburgo.\nEssi si trovavano legati federalmente con i Taurisci, sotto un unico re che risiedeva a Noreia (oggi Magdalensberg), un oppido a 1000\u00a0m.\nGli \"Ambisontes\" vennero sottomessi a Roma nel contesto delle campagne di conquista di Augusto di Rezia e arco alpino, condotte dai suoi generali Druso maggiore e Tiberio (il futuro imperatore) contro i popoli alpini tra il 16 e il 15 a.C.\nIl nome degli Ambisonti \u00e8 ricordato nel Trofeo delle Alpi (\"Tropaeum Alpium\"), monumento romano eretto nel 7-6 a.C. per celebrare la sottomissione delle popolazioni alpine e situato presso la citt\u00e0 francese di La Turbie:"}
{"id": "2590830", "revid": "1442080", "url": "https://it.wikipedia.org/wiki?curid=2590830", "title": "Thailand Open 2009 - Doppio", "text": "Il doppio del Thailand Open 2009 \u00e8 stato un torneo di tennis facente parte dell'ATP World Tour 2009.\nLuk\u00e1\u0161 Dlouh\u00fd e Leander Paes erano i campioni uscenti, ma Paes ha deciso di non partecipare quest'anno.Dlouh\u00fd ha giocato con David \u0160koch, ma hanno perso al primo turno contro Eric Butorac e Rajeev Ram.Butorac and Ram hanno battuto in finale Guillermo Garc\u00eda L\u00f3pez e Mi\u0161a Zverev con il punteggio di 7-6(4), 6-3."}
{"id": "2590834", "revid": "666668", "url": "https://it.wikipedia.org/wiki?curid=2590834", "title": "Rog\u00e9rio Mielo", "text": "La carriera.\nApproda alla Luparense Calcio a 5 nel 2006 dopo due campionati con l'Augusta. L'anno successivo viene trasferito in prestito al Domusdemaria, mentre nell'estate del 2008 torna alla Luparense dove il tecnico spagnolo Jes\u00fas Velasco lo fa diventare uno dei pilastri cardine della squadra, con cui domina il panorama del calcio a 5 italiano. Dopo aver vinto tutto a livello nazionale coi \"lupi\" (ben 3 scudetti ed altrettante affermazioni in Supercoppa Italiana), nel corso del futsalmercato invernale del 2012, passa in prestito questa volta al Verona, sempre club della massima divisione dove rimarr\u00e0 sino al termine della stagione."}
{"id": "2590842", "revid": "21880", "url": "https://it.wikipedia.org/wiki?curid=2590842", "title": "Consiglio di stato", "text": ""}
{"id": "2590844", "revid": "767487", "url": "https://it.wikipedia.org/wiki?curid=2590844", "title": "Rugusci", "text": "I Rugusci erano un antico popolo alpino.\nEssi abitavano probabilmente la zona della Svizzera meridionale tra l'alta Valle del Reno e l'alta Valle dell'Inn.\nI Rugusci vennero sottomessi a Roma nel contesto delle campagne di conquista di Augusto di Rezia e arco alpino, condotte dai suoi generali Druso maggiore e Tiberio (il futuro imperatore) contro i popoli alpini tra il 16 e il 15 a.C.\nIl nome dei Rugusci \u00e8 ricordato nel Trofeo delle Alpi (\"Tropaeum Alpium\"), monumento romano eretto nel 7-6 a.C. per celebrare la sottomissione delle popolazioni alpine e situato presso la citt\u00e0 francese di La Turbie:"}
{"id": "2590846", "revid": "21880", "url": "https://it.wikipedia.org/wiki?curid=2590846", "title": "Regola di Hund", "text": ""}
{"id": "2590849", "revid": "338238", "url": "https://it.wikipedia.org/wiki?curid=2590849", "title": "Mykolas \u010ciurlionis", "text": ""}
{"id": "2590850", "revid": "2210120", "url": "https://it.wikipedia.org/wiki?curid=2590850", "title": "Chiesa di San Pietro (Vienna)", "text": "La chiesa di San Pietro, o in tedesco Peterskirche \u00e8 una chiesa monumentale barocca di Vienna.\nStoria e descrizione.\nSul sito dell'attuale chiesa sorgeva uno dei pi\u00f9 antichi edifici sacri di Vienna, fondato nel 792 da Carlomagno del quale oggi nulla resta.\nNel 1701 fu iniziata la costruzione della nuova Peterskirche, l'attuale, dapprima su progetto di Gabriele Montani, al quale subentr\u00f2 due anni dopo Johann Lukas von Hildebrandt al quale si deve la facciata concava e la cupola. Diresse i lavori l'architetto Francesco Martinelli.\nTra 1998 e 2004, un completo restauro ha dato lucentezza alle ricchezze artistiche della chiesa viennese.\nDescrizione.\nLa chiesa di San Pietro \u00e8 inserita tra altre architetture, sviluppandosi soprattutto in altezza, all'interno di uno spazio ristretto. Alla parte centrale sovrastata da una grande cupola, si affiancano due torrette, opera di Matthias Steinl, autore di molte delle decorazioni interne. Il baldacchino sopra il portale della facciata fu disegnato nel 1753 da Andreas Altomonte.\nL'interno, dalla caratteristica pianta ovale, ha la superficie della cupola completamente affrescata con \"Incoronazione di Nostra Signora\", opera del 1713 di Johann Michael Rottmayr."}
{"id": "2590852", "revid": "1529788", "url": "https://it.wikipedia.org/wiki?curid=2590852", "title": "Sir Daniel Fortesque", "text": "Sir Daniel Fortesque \u00e8 un soldato non-morto (sotto forma di scheletro vivente) protagonista della serie di videogiochi \"MediEvil\". \u00c8 uno scheletro vivente privo di un occhio e della mandibola il quale ha il compito di risvegliarsi dal suo sonno eterno ogni volta che la terra in cui giace viene minacciata dalle forze del male. Da \"MediEvil 2\" in poi viene chiamato con l'abbreviativo \"Dan\".\nNel 2012 \u00e8 stato annunciato come personaggio giocabile nel gioco \"PlayStation All-Stars Battle Royale\".\nIn occasione delle fortissime richieste gli sviluppatori hanno annunciato l'uscita per il 2019 di una versione per PS4.\nStoria.\n\"MediEvil\".\n\"Tanto tempo fa, viveva nel regno di Gallowmere uno stregone chiamato Zarok. Uomo arrogante e spietato, Zarok odiava i suoi concittadini per i loro costumi semplici e pacifici. Decise quindi di radunare un esercito di demoni e part\u00ec alla conquista del regno. Il campione del Re, Sir Daniel Fortesque, capeggi\u00f2 le milizie contro l'orda degli empi demoni. Ancora oggi il popolo canta ballate che raccontano di come guid\u00f2 la carica contro la schiera maledetta, di come i demoni cadevano ai suoi piedi come spighe di fronte alla falce, e di come alla fine, bench\u00e9 ferito a morte, annient\u00f2 lo stregone. Fortesque entr\u00f2 nella storia quel giorno come l'eroe di Gallowmere, le sue gesta inaugurarono un periodo di pace che sarebbe durato cent'anni... fino a quando lo stregone torn\u00f2...\": queste sono le meravigliose storie che i menestrelli raccontavano su Fortesque e narrano che fosse stato lui ad uccidere Zarok a costo della vita. Ma Daniel in realt\u00e0 era diventato campione solo per la sua simpatia con il Re Pellegrino con cui abbindolava raccontandogli di grandi imprese da lui compiute.\nEgli non sapeva nulla su una battaglia, ed era morto colpito dalla prima freccia alla prima carica. Cento anni dopo, Zarok torn\u00f2 pi\u00f9 potente che mai e us\u00f2 le sue nuove conoscenze per oscurare il cielo trasformando Gallowmere in un luogo di malvagit\u00e0 e follia. Rub\u00f2 le anime degli abitanti del regno per ampliare i suoi poteri ed evocare i pi\u00f9 terribili demoni che dalla notte dei tempi attendono di essere liberati dalle loro prigioni di roccia e risvegli\u00f2 gli antenati degli abitanti, trasformandoli in zombi.\nTra i morti riportati in vita al cimitero, Zarok risveglia involontariamente la salma di Sir Daniel Fortesque. Il capitano della guardia reale riceve cos\u00ec una nuova possibilit\u00e0 per sconfiggere lo stregone e salvare il suo regno, possibilit\u00e0 che non ha avuto in vita.\nAlla fine Sir Daniel riesce a sconfiggere Zarok riuscendo ad acquistare onore e gloria che in vita non aveva ottenuto. Dopo la sconfitta dello stregone, Sir Daniel ritorna nella sua cripta e ritorna nel regno dei morti per continuare il suo eterno riposo e con la consapevolezza di aver salvato il mondo.\n\"MediEvil: Resurrection\".\nLa trama di \"MediEvil: Resurrection\" \u00e8 identica a quella di \"MediEvil\", presentando alcune differenze infatti in questa avventura Sir Daniel \u00e8 accompagnato da un genio che abita nel suo teschio di nome Al-Zalam.\n\"MediEvil 2\".\n500 anni dopo a Londra (XIX secolo) un individuo di nome Lord Palethorn aveva trovato e usato la magia del Libro degli Incantesimi di Zarok per mutarsi in demone e risvegliare i morti della citt\u00e0 con lo scopo di conquistare il mondo. Spetter\u00e0 ovviamente a Dan, che era tenuto in un museo a Londra e che viene anche questa volta resuscitato dalla stessa magia, il compito di fermare il demone. Sconfitto Lord Palethorn, Dan us\u00f2 la Macchina del tempo costruita dall'amico Hamilton Kift, per ritornare nella passata era del regno di Gallowmere con la compagna Kiya (una mummia egizia), ma Lord Palethorn fa il suo ritorno a causa di un errore spazio-temporale, questa volta con le sembianze del drago in cui si era tramutato Zarok nello scontro finale del primo capitolo della saga.\nNonostante il finale completamente aperto, non \u00e8 stato prodotto alcun seguito. Esiste un finale alternativo (per \"sbloccarlo\" basta non prendere tutti i Calici delle Anime) in cui Daniel e Kiya tornano nel museo di Londra ed insieme si addormentano nella tomba, dove precedentemente riposava Kiya, riposando in pace ed andando (presumibilmente) nel Salone degli Eroi.\n\"MediEvil: Fate's Arrow\".\nNel 2019 venne pubblicata una versione a fumetti di \"Medievil\", i cui eventi si svolgono dopo quelli di \"Medievil 2\".\nA Cambridge, nei giorni moderni, un misterioso signore coperto di bende al viso incontra la professoressa Darrow, una studiosa che ha fatto molte ricerche riguardanti Sir Daniel Fortesque. Alla richiesta di ci\u00f2 che accadde dopo gli eventi di Medievil 2, la professoressa gli spiega che questa domanda purtroppo non \u00e8 riuscita ad avere una risposta concreta. Ma il misterioso signore, sorprendentemente, le spiega che la macchina del tempo del professor Kift, che tutti credevano scomparsa, in realt\u00e0 era stata usata da Sir Daniel e dalla principessa Kiya. Ma, forse per via di un difetto della macchina o perch\u00e9 il tempo non era stato settato correttamente, i due erano stati separati e ritrovati in luoghi temporanei diversi.\nSir Daniel Fortesque finisce nel 1286 e si imbatte nel se stesso del passato, di cui si scopre essere il braccio destro del re Pellegrino. Si imbatter\u00e0 poi in Tim l'Astuto e, dopo aver tramortito il Sir Daniel del passato e indossato la sua armatura, insieme sconfiggeranno il Jabberwocky (mostro gi\u00e0 comparso in \"Medievil\") con la spada magica di Dirk il Leale. Verr\u00e0 per\u00f2 scoperto e catturato da Zarok, il quale ordina ai suoi sgherri di ridurlo in polvere; per fortuna verr\u00e0 salvato da Lupo, il cane del Sir Daniel passato. Ora dovr\u00e0 ritornare pi\u00f9 avanti nel tempo, ma l'unico modo per farlo \u00e8 reincarnarsi nel se stesso del passato e dovr\u00e0 prendere tre oggetti (un pezzo di pelle del Sir Daniel del passato, un osso dal Sir Daniel presente e del vero amore, ovvero quello di Kiya); grazie a Griff e a Noreen riuscir\u00e0 ad entrare in un tempio egizio, dove ritrover\u00e0 dentro un sarcofago la principessa Kiya che, tramite una lettera, gli spiegher\u00e0 di aver affrontato uno stregone e di aver chiesto al Grande Prete un rituale di eterno riposo, ma prima di iniziare aveva incontrato una fata blu (presumibilmente Griff o Noreen) che le aveva detto che Sir Daniel potrebbe aver bisogno del suo aiuto. Lei gli ha lasciato un piccolo cofanetto e un regalo. Dopo essere ritornato a Gallowmere, Sir Daniel scopre che Tim, Griff e Noreen avevano portato con loro il Sir Daniel del passato ipnotizzato e di aver chiamato la strega Wartilda per aiutarli; poco prima dell'inizio dell'incantesimo Sir Daniel affronter\u00e0 Zarok e i suoi zombi rievocati un'ultima volta e riuscir\u00e0 a farsi sfregare la pozione intorno al suo corpo e a quello del Sir Daniel del passato, in modo che potr\u00e0 reincarnarsi nel se stesso del passato. Gli eventi che proseguiranno poi seguiranno quelli dell'inizio di \"Medievil\".\nSi ritorna ai tempi moderni, dove la professoressa Darrow chiede come sia stato possibile tutto questo. A questo punto il misterioso signore, tolte le bende al viso, si rivela per quello che \u00e8: il vero Sir Daniel Fortesque con il regalo di Kiya, che non \u00e8 altro che una \"protesi\" del suo occhio mancante.\nCaratteristiche.\nMediEvil.\nNel primo capitolo della saga non si fa quasi riferimento al suo aspetto. Si accenna solamente che fosse un uomo di bell'aspetto e, data l'agilit\u00e0, anche molto atletico. A Daniel, prima semplice soldato (da qui la sua abilit\u00e1 con le armi) viene dato il titolo di capitano delle guardie probabilmente per aver smascherato casualmente Zarok con le sue innocenti domande (come descritto nel diario dello stregone). Nella battaglia contro quest'ultimo per\u00f2 mor\u00ed ancora prima di combattere colpito all'occhio da una freccia vagante. Nel remastered per PS4 (2019) \u00e8 dichiarato infine che Daniel, quando era in vita, era un uomo molto affascinante, con i capelli corvini e gli occhi azzurri. Era anche, per\u00f2, un fallito, un imbroglione, un codardo e un totale cascamorto e che spesso raccontava storie inventate per fare colpo sulle ragazze e sul re Pellegrino. Quando Zarok era ancora il mago di corte al castello del re Pellegrino, spesso Daniel quando lo vedeva, gli faceva domande invadenti su cosa volesse fare con i cadaveri che si portava in laboratorio.\nMediEvil Resurrection.\nDan \u00e8 l'intrattenitore di corte del Re Pellegrino, che viene successivamente arruolato come soldato alla vigilia della guerra contro Zarok, pur non avendo conseguito un'esperienza militare. Il giocoliere, che non aveva mai combattuto in vita sua ed era abbastanza timoroso, perisce nell'assalto codardamente mandando i suoi compagni a combattere. Ciononostante, in entrambi i capitoli quando Dan viene resuscitato e gli viene offerta una possibilit\u00e0 per riscattarsi e salvare Gallowmere, in azione riesce a destreggiarsi con molte armi dalle lame ai martelli, fino alle armi da fuoco.\nDan appare come un personaggio dal carattere mite e goffo, a tratti comico nelle sue maniere impacciate. Essendo stato un acrobata e un giocoliere, ha un temperamento talvolta ironico quando interagisce soprattutto con i nemici e non di rado si rivela spesso divertente nelle sue azioni durante l'avventura.\nApparendo totalmente coperto dall'armatura, \u00e8 difficile determinare quale potesse essere stato l'aspetto fisico di Dan in vita. Le dimensioni della sua armatura e della sua statura suggeriscono che il giocoliere fosse stato un uomo alto e dalla corporatura ginnica. Dan \u00e8 il classico non morto completamente scheletrito: il suo cranio \u00e8 lievemente deformato e asimmetrico, e possiede solo l'occhio destro, di colore castano: quest'ultimo dettaglio \u00e8 dovuto al fatto che fu ucciso da una freccia che lo colp\u00ec nell'occhio sinistro, scagliata da Lord Kardok (in Medievil Resurrection), il campione di Zarok a quei tempi ancora in vita. L'arcata dentale superiore del teschio presenta sette denti (successivamente solo sei in Medievil 2). La mandibola \u00e8 andata ormai perduta, pertanto Dan pu\u00f2 comunicare solo attraverso versi, riuscendo molto raramente a biascicare parole a senso compiuto.\nForme e costumi.\nDaniel nei diversi giochi per un motivo o per l'altro assume diverse sembianze per completare diverse missioni o acquisire determinati poteri.\nApparizioni in altri giochi.\nSir Daniel \u00e8 anche un personaggio giocabile nel gioco sportivo \"Everybody's Golf 2\" e nel gioco di combattimento \"PlayStation All-Stars Battle Royale\". Inoltre, in \"Wipeout Pure\", gioco di lancio della console PSP, c'\u00e8 una nave in stile \"Medievil\" disegnata dal team di sviluppo di \"MediEvil\" ovvero \"Sony Cambridge\". Inoltre il gioco PlayStation 2 \"Ghosthunter\", progettato anch'esso da SCE Cambridge Studio, fa un riferimento a Sir Daniel tramite il nome del \"Colonnello Fortesque\", oltre a contenere riferimenti a paesaggi della serie Medievil."}
{"id": "2590854", "revid": "1776051", "url": "https://it.wikipedia.org/wiki?curid=2590854", "title": "Tattooed Beat Messiah", "text": "Tattooed Beat Messiah \u00e8 il primo album degli Zodiac Mindwarp and the Love Reaction, pubblicato nel 1988 per l'etichetta discografica Polygram.\nTracce.\nTutte le tracce scritte da Zodiac Mindwarp, eccetto la traccia 9."}
{"id": "2590855", "revid": "2018934", "url": "https://it.wikipedia.org/wiki?curid=2590855", "title": "Club Deportivo Guijuelo", "text": "Il Club Deportivo Guijuelo, \u00e8 una societ\u00e0 calcistica con sede a Guijuelo (Salamanca), in Castiglia e Le\u00f3n, in Spagna. \nGioca nella \"Segunda Divisi\u00f3n B\", la terza serie del campionato spagnolo.\nCollegamenti esterni.\n Sito ufficiale"}
{"id": "2590857", "revid": "110157", "url": "https://it.wikipedia.org/wiki?curid=2590857", "title": "Libro Sesto della Metafisica", "text": "Nel libro VI (\"Epsilon\") della \"Metafisica\", probabilmente un insieme di appunti per le lezioni, Aristotele distingue tre gruppi di scienze:\nScienze teoretiche.\nLe scienze teoretiche hanno come scopo la conoscenza disinteressata della realt\u00e0. Esse sono la metafisica, la fisica e la matematica.\nScienze pratiche e poietiche.\nLe scienze pratiche ricercano l'illuminazione dell'agire e hanno come scopo il bene degli individui agenti e della comunit\u00e0 in cui sono inseriti. Sono l'etica e la politica; esse indagano l'ambito dell'agire individuale e collettivo. \nScienze poietiche o produttive.\nLe scienze poietiche o produttive hanno come scopo la produzione di opere o la manipolazione di oggetti. Esse sono le arti e le tecniche (architettura, musica, poesia, danza, retorica)."}
{"id": "2590859", "revid": "110157", "url": "https://it.wikipedia.org/wiki?curid=2590859", "title": "Suaneti", "text": "I Suaneti erano un antico popolo alpino.\nIl luogo dove essi abitavano \u00e8 incerto; secondo alcuni \u00e8 la Val Schams nella Svizzera meridionale, secondo altri \u00e8 la Valle Soana in Piemonte, anche se questa \u00e8 un'ipotesi basata solamente sulla similarit\u00e0 tra il torrente \"Soana\" e \"Suaneti\".\nI \"Suanetes\" vennero sottomessi a Roma nel contesto delle campagne di conquista di Augusto di Rezia e arco alpino, condotte dai suoi generali Druso maggiore e Tiberio (il futuro imperatore) contro i popoli alpini tra il 16 e il 15 a.C.\nIl nome dei Suaneti \u00e8 ricordato nel Trofeo delle Alpi (\"Tropaeum Alpium\"), monumento romano eretto nel 7-6 a.C. per celebrare la sottomissione delle popolazioni alpine e situato presso la citt\u00e0 francese di La Turbie:"}
{"id": "2590863", "revid": "1305772", "url": "https://it.wikipedia.org/wiki?curid=2590863", "title": "Bass Generation", "text": "Bass Generation \u00e8 il quarto album di Basshunter. Esso \u00e8 stato pubblicato il 28 settembre 2009, anticipato una settimana prima dal nuovo singolo \"Every Morning\" pubblicato il 21 settembre 2009.\nRetroscena.\nAgli inizi del 2009, Basshunter inizi\u00f2 il processo di registrazione dell'album. Un commento fu pubblicato sul suo sito ufficiale in aprile, nel quale affermava di essere tornato in studio a lavorare al nuovo album. Il 1\u00ba giugno 2009 annunci\u00f2 che Basshunter avrebbe pubblicato un nuovo singolo intitolato \"Every Morning\" il 28 di settembre, insieme al nuovo album \"Bass Generetion\" che avrebbe dovuto pubblicare una settimana dopo, il 5 di ottobre. Il primo settembre 2009 la copertina ufficiale e la tracklist dell'album furono pubblicate sul sito della Hard2Beat. Il 15 settembre 2009, sul suo profilo officiale su Bebo, Basshunter ha rivelato che il nuovo album sarebbe stato anche pubblicato in 2 dischi.\nPubblicazione.\nAgli inizi del settembre 2009, prima dell'album, fu pubblicata la canzone \"Numbers\" tramite download gratuito dal profilo ufficiale Bebo di Basshunter. La data di pubblicazione dell'album fu anticipata di una settimana, per ragioni sconosciute, al 28 settembre 2009, insieme al singolo \"Every Morning\", che fu pubblicato il 21 settembre 2009.\nPromozione.\nAllo scopo di promuovere l'album, la \"Basshunter Album Artwork Competition\" fu fatta iniziare il 10 agosto 2009, dove i fan di Basshunter potevano disegnare la loro copertina del nuovo album e caricarla sul profilo ufficiale di Basshunter su Bebo. La copertina vincitrice sarebbe stata segnalata e presentata da Basshunter durante il \"Bass Generation Tour\". Il vincitore fu rivelato l'11 settembre 2009.\nTour.\nBasshunter inizier\u00e0 il \"Bass Generation Tour\" nell ottobre 2009, in supporto dell'album. Le 10 date del tour in Gran Bretagna furono annunciate gi\u00e0 il primo luglio, mentre la vendita dei biglietti \u00e8 iniziata il 3 luglio 2009.\nTracklist.\nL'edizione standard.\nContiene 14 tracce e una traccia nascosta \"Numbers\"\nBonus Track.\nNella versione standard sono contenute tre bonus track\nDisco Bonus.\nL'album \u00e8 stato anche pubblicato con un disco bonus, contenente 7 remix e 2 canzoni in svedese"}
{"id": "2590865", "revid": "791427", "url": "https://it.wikipedia.org/wiki?curid=2590865", "title": "Gualdo (Castelsantangelo sul Nera)", "text": "Gualdo \u00e8 una localit\u00e0 italiana delle Marche, frazione del comune di Castelsantangelo sul Nera, a 977 m s.l.m.\nStoria.\nGualdo fu la prima ad unirsi al comune di Visso, nel 1248, ponendo fine al regno del feudatario di Norcia, che fu costretto a rinunciare a gran parte dei propri privilegi. Le gualdesi furono fondamentali per la vittoria di Visso nella battaglia del Pian Perduto, infatti si offrirono ai nursini, mentre i vissani li accerchiavano.\nGeografia fisica.\nGualdo si trova nel parco nazionale dei Monti Sibillini, a 977 m s.l.m., al di sopra di Nocelleto e sovrastato dalla Spina di Gualdo.\nMonumenti e luoghi d'interesse.\nA Gualdo ci sono due chiese: San Martino e Santa Maria Assunta."}
{"id": "2590877", "revid": "2121138", "url": "https://it.wikipedia.org/wiki?curid=2590877", "title": "Kumis", "text": "Il Kumis \u00e8 una bevanda, tipica di molte popolazioni dell'Asia centrale, ottenuto dalla fermentazione del latte di giumenta.\nIl kumis \u00e8 un derivato del latte simile al kefir, ma prodotto da fermentanti liquidi, a differenza di quanto accade con il kefir, che invece utilizza fermentanti solidi. Poich\u00e9 il latte di giumenta possiede un contenuto zuccherino superiore a quello del latte di vacca e di capra, il kumis che si ottiene ha un tenore alcolico superiore a quello del kefir.\nTale bevanda \u00e8 tipica di molti popoli delle steppe centroasiatiche e, a seconda del popolo e della lingua, il kumis assume nomi e viene scritto in maniera diversa.\nNomi.\nIl kumis viene anche scritto come \"kumiss\", \"koumiss\", \"kymys\", \"kymyz\", \"kumisz\", \"kymyz\" o \"qymyz\". \u00c8 scritto \"k\u0131m\u0131z\" in turco, \"q\u0131m\u0131z\" in tataro, \"\u049b\u044b\u043c\u044b\u0437\" (IPA: [q\u0259m\u0259\u0301z]) in kazaco, \"\u043a\u044b\u043c\u044b\u0437\" (IPA: [q\u026fm\u026f\u0301z]) in kirghizo, \"q\u0131m\u0131\u00f0\" in ba\u0161kira, \"k\u0131m\u0131s\" in lingua sacha (o yakuta), \"x\u0131m\u0131s\" in tuvano, e \"qimiz\" (IPA: [q\u0268m\u0268z]) in uzbeco. Il termine russo \"\u043a\u0443\u043c\u044b\u0441\" deriva dal termine turco \"k\u0131m\u0131z\".\nNe Il Milione di Marco Polo \u00e8 chiamato \"chemisi\".\nIn Mongolia, la bevanda \u00e8 chiamata \"ajrag\" (mongolo: \u0430\u0439\u0440\u0430\u0433)."}
{"id": "2590881", "revid": "287204", "url": "https://it.wikipedia.org/wiki?curid=2590881", "title": "Inez (Texas)", "text": "Inez \u00e8 un census-designated place (CDP) degli Stati Uniti d'America della contea di Victoria nello Stato del Texas. La popolazione era di 2,098 abitanti al censimento del 2010. Fa parte dell'area metropolitana di Victoria.\nGeografia fisica.\nInez \u00e8 situata a (28.875316, -96.794120).\nSecondo lo United States Census Bureau, il CDP ha una superficie totale di 154,46 km\u00b2, dei quali 154,34\u00a0km\u00b2 di territorio e 0,12\u00a0km\u00b2 di acque interne (0,08% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 2,098 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 93,76% di bianchi, l'1,48% di afroamericani, lo 0,48% di nativi americani, lo 0,19% di asiatici, lo 0% di oceanici, il 2,53% di altre razze, e l'1,57% di due o pi\u00f9 etnie. Ispanici o latinos di qualunque razza erano il 13,3% della popolazione."}
{"id": "2590884", "revid": "1226", "url": "https://it.wikipedia.org/wiki?curid=2590884", "title": "Esoarcheologia", "text": ""}
{"id": "2590888", "revid": "287204", "url": "https://it.wikipedia.org/wiki?curid=2590888", "title": "Malaysian Open 2009", "text": "Il Malaysian Open 2009 (conosciuto anche come Proton Malaysian Open 2009 per ragioni di sponsor) \u00e8 stato un torneo di tennis giocato sul cemento indoor.\n\u00c8 stata la 1\u00aa edizione del Malaysian Open,\nche fa parte della categoria ATP World Tour 250 series nell'ambito dell'ATP World Tour 2009.\nSi \u00e8 giocato al Bukit Jalil Sports Complex di Kuala Lumpur in Malaysia,\ndal 26 settembre al 4 ottobre 2009.\nPartecipanti.\nAltri partecipanti.\nGiocatori che hanno ricevuto una Wild card:\nGiocatori passati dalle qualificazioni:\nCampioni.\nSingolare.\n Nikolaj Davydenko ha battuto in finale Fernando Verdasco, 6-4, 7-5.\nDoppio.\n Mariusz Fyrstenberg / Marcin Matkowski hanno battuto in finale Igor' Kunicyn / Jaroslav Levinsk\u00fd, 6-2, 6-1."}
{"id": "2590889", "revid": "1094968", "url": "https://it.wikipedia.org/wiki?curid=2590889", "title": "Oltrepiave", "text": "LOltrepiave e' una sub-regione storico-geografica del Cadore, in provincia di Belluno, in Veneto. Fa parte del Centro Cadore confinando a nord con il Comelico e il territorio di Sappada e a est con la Carnia occidentale (provincia di Udine), ad ovest la Valle del Piave.\nStoria.\nStoricamente era una delle dieci centene con cui all'epoca del Patriarcato di Aquileia e poi della Serenissima (ma aveva origini longobarde), veniva suddiviso amministrativamente il reggimento del Cadore; nello specifico, dopo il 1806, l'Oltrepiave era compreso nel distretto di Auronzo.\nGeografia fisica.\nGeograficamente parlando il toponimo \u00e8 ancora oggi utilizzato per indicare il territorio cadorino alla sinistra del fiume Piave, coincidente grossomodo con l'antica suddivisione ovvero comprendente i comuni di Vigo di Cadore (che ne era il capoluogo) e Lorenzago di Cadore. Il confine orientale \u00e8 delimitato dalle Alpi di Tolmezzo (Alpi Tolmezzine Occidentali - Monte Tudaio e gruppo dei Brentoni a nord) fino al Monte Cridola a sud al confine con le Dolomiti friulane passando per la forcella Lavardet, la Sella di Rioda, la Sella Ciampigotto, la Sella di Razzo e il Passo della Mauria, a ovest il corso del fiume Piave. Il territorio \u00e8 prevalentemente montuoso (bassa, media e alta montagna)."}
{"id": "2590890", "revid": "486946", "url": "https://it.wikipedia.org/wiki?curid=2590890", "title": "Luts'k", "text": ""}
{"id": "2590892", "revid": "174925", "url": "https://it.wikipedia.org/wiki?curid=2590892", "title": "Primo Ministro del Giappone", "text": ""}
{"id": "2590898", "revid": "92723", "url": "https://it.wikipedia.org/wiki?curid=2590898", "title": "Malaysian Open 2009 - Singolare", "text": "Il singolare del Malaysian Open 2009 \u00e8 stato un torneo di tennis facente parte dell'ATP World Tour 2009.\nNikolaj Davydenko ha battuto in finale Fernando Verdasco con il punteggio di 6-4, 7-5.\nTeste di serie.\nLe prime quattro teste di serie hanno ricevuto un Bye per il secondo turno. "}
{"id": "2590904", "revid": "1494169", "url": "https://it.wikipedia.org/wiki?curid=2590904", "title": "Malaysian Open 2009 - Doppio", "text": "Il doppio del Malaysian Open 2009 \u00e8 stato un torneo di tennis facente parte dell'ATP World Tour 2009.\nMariusz Fyrstenberg e Marcin Matkowski hanno battuto in finale Igor' Kunicyn e Jaroslav Levinsk\u00fd con il punteggio di 6-2, 6-1."}
{"id": "2590906", "revid": "339392", "url": "https://it.wikipedia.org/wiki?curid=2590906", "title": "MdC", "text": ""}
{"id": "2590907", "revid": "7", "url": "https://it.wikipedia.org/wiki?curid=2590907", "title": "Suono stereofonico", "text": ""}
{"id": "2590908", "revid": "183483", "url": "https://it.wikipedia.org/wiki?curid=2590908", "title": "Futility, or the Wreck of the Titan", "text": ""}
{"id": "2590909", "revid": "106913765", "url": "https://it.wikipedia.org/wiki?curid=2590909", "title": "Francesco Radino", "text": "Biografia.\nEsponente della fotografia contemporanea, nasce a Bagno a Ripoli (FI) nel 1947 da genitori entrambi pittori.\nDopo gli studi di sociologia all'inizio degli anni '70 decide di dedicarsi professionalmente alla fotografia con particolare interesse per quella industriale, di design, di paesaggio e di architettura.\nAutore poco catalogabile ha nel corso del tempo elaborato una propria poetica, ricca di suggestioni immaginifiche ed emozionali. I suoi lavori appaiono come un fluire di molteplici narrazioni ove si accumulano figure umane, elementi naturali, territori urbanizzati, animali ed oggetti, che perdono l'originaria consistenza fisica assumendo la stessa dimensione atemporale della memoria.\nUna libera ecletticit\u00e0 e una sempre rinnovata energia gli permettono di muoversi agevolmente fra committenze anche molto distanti fra loro e la sua cifra stilistica, di derivazione sia fotografica che pittorica, \u00e8 caratterizzata da leggerezza, semplicit\u00e0 e ironia.\nA partire dagli anni Ottanta partecipa a numerosi progetti di carattere pubblico di ricerca sul territorio, fra i quali le campagne fotografiche Archivio dello Spazio all'interno del Progetto Beni Architettonici e Ambientali della Provincia di Milano, il progetto Osserva.Te.R promosso dalla Regione Lombardia, il progetto European Eyes on Japan organizzato da Eu Jap Fest, Atlante italiano 2003 per il Ministero per i Beni e le Attivit\u00e0 Culturali e Trasformazione per il Museo di Fotografia Contemporanea di Villa Ghirlanda.Come autore ha pubblicato numerosi libri e video sul tema della fotografia."}
{"id": "2590911", "revid": "767487", "url": "https://it.wikipedia.org/wiki?curid=2590911", "title": "Schortens", "text": "Schortens \u00e8 una citt\u00e0 di 21.047 abitanti della Bassa Sassonia, in Germania.\nAppartiene al circondario (\"Landkreis\") della Frisia (targa FRI).\nSchortens si fregia del titolo di \"Comune indipendente\" (\"Selbst\u00e4ndige Gemeinde\").\nSuddivisione amministrativa.\nSchortens si divide in 12 zone (\"Ortsteil\"), corrispondenti all'area urbana e a 11 frazioni:"}
{"id": "2590914", "revid": "767487", "url": "https://it.wikipedia.org/wiki?curid=2590914", "title": "Alash Orda", "text": "Alash Orda (in lingua kazaka: \"\u0410\u043b\u0430\u0448 \u041e\u0440\u0434\u0430\", traslitterato come \"Ala\u015f Orda\") \u00e8 stato il nome del governo provvisorio kazako dell'Autonomia di Alash. Il governo sopravvisse dal 13 dicembre 1917 sino al 26 agosto 1920.\nIl partito Alash dichiar\u00f2 l'indipendenza del popolo kazako nel dicembre del 1917. Il governo creatosi consisteva di 25 membri, di cui 15 candidati kazaki, mentre gli altri 10 riservati a candidati di etnia non kazaka.\nIl governo istitu\u00ec una specifica commissione educativa e prepar\u00f2 le basi per un esercito kazako da contrapporre alle forze bolsceviche. Nel 1919 per\u00f2 il governo autonomo fu deposto dalle forze dell'Armata Bianca. I membri del governo si allearono perci\u00f2 con le forze bolsceviche che per\u00f2, tra il 1919 ed il 1920 occuparono la regione abitata dai kazaki. Nell'agosto del 1920 le forze bolsceviche stabilirono la Repubblica Socialista Sovietica Kirghiza mettendo definitivamente fine al governo dell'Alash Orda."}
{"id": "2590918", "revid": "767487", "url": "https://it.wikipedia.org/wiki?curid=2590918", "title": "Matagorda (Texas)", "text": "Matagorda \u00e8 un'area non incorporata degli Stati Uniti d'America, situata nella contea omonima in Texas. Al censimento del 2000 contava 710 abitanti."}
{"id": "2590922", "revid": "7", "url": "https://it.wikipedia.org/wiki?curid=2590922", "title": "The Tunnel of Love", "text": ""}
{"id": "2590935", "revid": "767487", "url": "https://it.wikipedia.org/wiki?curid=2590935", "title": "Langtry (Texas)", "text": "Langtry \u00e8 un'unincorporated community degli Stati Uniti situata nella contea di Val Verde, in Texas. Al censimento del 1990 contava 145 abitanti.\nLa localit\u00e0 \u00e8 nota per essere stata il luogo d'attivit\u00e0 di Roy Bean, giudice ed eroe popolare del west."}
{"id": "2590941", "revid": "21880", "url": "https://it.wikipedia.org/wiki?curid=2590941", "title": "Tegmine", "text": ""}
{"id": "2590942", "revid": "27050829", "url": "https://it.wikipedia.org/wiki?curid=2590942", "title": "Cento Scuole di Pensiero", "text": ""}
{"id": "2590943", "revid": "599013", "url": "https://it.wikipedia.org/wiki?curid=2590943", "title": "Vasil Vasilev", "text": "Carriera.\nClub.\nDopo aver trascorso sette anni nelle sue giovanili, debutta con la maglia del Botev Plovdiv, squadra di cui \u00e8 divenuto capitano."}
{"id": "2590945", "revid": "713168", "url": "https://it.wikipedia.org/wiki?curid=2590945", "title": "Barbaricum", "text": "Il termine collettivo geografico Barbaricum \u00e8 stato coniato secondo l'uso antico. E 'a volte utilizzato in ambienti storici e archeologici per l'area oltre il Limes in Europa settentrionale, centrale e sud-orientale adiacente all'Impero Romano (secondo le idee romane abitata solo da \"Barbari\"). In tarda antichit\u00e0 era il nome latino dei territori tribali al di l\u00e0 del Reno e del Danubio che non erano occupati dai Romani (ma non dalla Persia): lo usava Ammiano Marcellino, come lo usava Eutropio. La prima iscrizione sembra risalire all'inizio del III secolo.\nNella ricerca, i termini \"Germania\" (con cui si intende Germania Magna) e Barbaricum sono talvolta usati come sinonimi, ma i termini non sono completamente identici nel loro significato temporale o spaziale. Dall'inizio del Invasioni barbariche del V secolo (detta in tedesco Periodo migratorio dei popoli), l'area extra-romana nota come \"Barbaricum\" non \u00e8 stata abitata esclusivamente dai Teutoni, anche se fino alla tarda antichit\u00e0 costituivano la maggioranza della popolazione. Durante il periodo della migrazione, tuttavia, anche gli Alanesi e gli Unni si sono introdotti in questa zona, cos\u00ec come le trib\u00f9 slave (dal VI secolo), che si stabilirono nella zona ad est dell'Albis (Elba), che era stata in gran parte abbandonata dalle trib\u00f9 germaniche.\nDa sottolineare i molteplici contatti culturali, sociali ed economici tra il Barbaricum (germanico) e l'Impero fin dal primo periodo imperiale. Dal punto di vista archeologico, numerose importazioni romane si trovano nel Barbaricum. La formazione di grandi associazioni tribali germaniche (Alemanni e Franchi) a partire dalla crisi imperiale del III secolo fu probabilmente influenzata dai contatti con il mondo romano. I \"Barbari\" potrebbero anche fare carriera nell'esercito romano."}
{"id": "2590952", "revid": "253269", "url": "https://it.wikipedia.org/wiki?curid=2590952", "title": "Colin Egglesfield", "text": "Biografia.\nColin Egglesfield \u00e8 il secondogenito di William e Kathleen Egglesfield e ha trascorso la sua infanzia in un quartiere di Detroit. All'et\u00e0 di 10 anni, Colin e la sua famiglia si sono trasferiti a Crete (Illinois), una piccola citt\u00e0 a sud di Chicago. Crescendo, Colin era parecchio studioso preferendo trascorrere i venerd\u00ec sera da solo a costruire modellini di aeroplani; il suo sogno era quello di seguire le orme del padre studiando fisica, ma si interess\u00f2 alla recitazione guardando la sorella maggiore Kerry recitare.\nPoich\u00e9 era timido ed impacciato da adolescente, Colin entr\u00f2 nella squadra di football per acquistare maggiore sicurezza; si diplom\u00f2 alla Marian Catholic High School e frequent\u00f2 i corsi di medicina generale all'Universit\u00e0 dell'Iowa; in seguito fece un viaggio zaino in spalla in giro per l'Europa.\nPer guadagnare i soldi necessari a pagarsi il resto degli studi alla scuola di medicina, Colin inizi\u00f2 a fare il modello; vinse un concorso (vi partecip\u00f2 grazie alla raccomandazione di un amico), e, ben presto, lasci\u00f2 medicina per intraprendere la carriera di modello. Egglesfield ha lavorato per Beatrice Model a Milano, Gianni Versace, Calvin Klein, Armani e molti altri prima di iniziare a recitare sul serio.\nDopo aver frequentato corsi di recitazione, Colin Egglesfield inizi\u00f2 ad apparire in diverse serie tv come \"Law &amp; Order - Unit\u00e0 vittime speciali\", \"The $treet\", \"Una mamma per amica\", \"Streghe\" e \"Nip/Tuck\". Colin ha anche preso parte con piccolissimi ruoli in diversi film come \"Partnerperfetto.com\". La prima notoriet\u00e0 viene il 20 settembre 2005 quando eredita da Scott Kinworthy il ruolo di Josh Madden nella soap \"La valle dei pini\".\nColin ha inoltre partecipato ad un film, \"Beautiful Dreamer - La memoria del cuore\" al fianco di Brooke Langton, il quale ha vinto il premio come miglior film al festival del cinema indipendente \"Cackalacky Film Festival\" tenutosi a Charlotte in Carolina del Nord.\nNel 2009, Colin ha la sua prima vera possibilit\u00e0 di farsi notare a partire da settembre 2009 quando viene scelto per il ruolo dello chef Auggie Kirkpatrick, uno dei sette protagonisti della nuova serie di prima serata \"Melrose Place\" in onda negli USA sulla The CW, ma il suo personaggio uscir\u00e0 di scena a partire a gennaio 2010.\nVita privata.\nColin Egglesfield ha due fratelli: una sorella maggiore, Kerry, ed un fratello minore, Sean.\nColin vive a New York ed \u00e8 stato nominato dal magazine \"People\" uno dei \"Pi\u00f9 sexy uomini viventi\" nel numero di novembre 2005.\nDoppiatori italiani.\nNelle versioni in italiano dei suoi lavori, Colin Egglesfield \u00e8 stato doppiato da:"}
{"id": "2590955", "revid": "290948", "url": "https://it.wikipedia.org/wiki?curid=2590955", "title": "Isola fantasma", "text": "Unisola fantasma \u00e8 una presunta isola apparsa sulle mappe per un certo periodo di tempo (talvolta anche secoli) durante la storia documentata, ma che \u00e8 stata rimossa dalle mappe successive dopo averne dimostrato l'inesistenza.\nPossibili origini.\nIn genere le isole fantasma compaiono per la prima volta nelle relazioni dei primi navigatori che esploravano nuove terre. Alcune di esse potrebbero essere state terre puramente leggendarie, come l'isola dei Demoni. Altre erano il frutto della localizzazione imperfetta di isole reali o di altri errori geografici. Ad esempio, l'isola di Pepys era in realt\u00e0 frutto dell'identificazione errata delle isole Falkland. La penisola di Bassa California appare su alcune prime mappe come un'isola, ma successivamente si scopr\u00ec che era attaccata alla massa continentale del Nordamerica. Allo stesso modo, la penisola di Banks dell'Isola del Sud della Nuova Zelanda venne originariamente chiamata \u00abisola di Banks\u00bb dal capitano James Cook. Thule fu forse effettivamente scoperta nel IV secolo a.C. dall'esploratore greco Pitea, ma and\u00f2 perduta, e successivamente fu identificata da antichi esploratori e geografi, a seconda dei casi, come le isole Shetland, l'Islanda, la Scandinavia, o addirittura ritenuta frutto di pura invenzione.\nAltre isole fantasma erano probabilmente il frutto di errori di navigazione, frangimenti occasionali, errate identificazioni di iceberg, banchi di nebbia, zattere di pomice provenienti da vulcani sottomarini o illusioni ottiche. Osservata nel 1823 nel mare di Weddell ma mai pi\u00f9 avvistata, la Nuova Groenlandia del Sud potrebbe essere stata la conseguenza di un miraggio superiore. In altri casi ancora si tratta probabilmente di invenzioni deliberate.\nAlcuni \"errori\" potrebbero essere stati intenzionali. Ad esempio, l'isola di Ph\u00e9lypeaux nel Lago Superiore, un'apparente duplicazione dell'Isle Royale apparsa per molti anni sulle mappe degli esploratori e servita come punto di riferimento per il confine originario tra gli Stati Uniti e il territorio che sarebbe diventato il Canada, venne intitolata a Louis Ph\u00e9lypeaux, un ministro del governo influente nello stanziare fondi per ulteriori viaggi di esplorazione.\nMentre molte isole fantasma sembrano non essere mai esistite, alcune (come, forse, l'isola Thompson o Bermeja) potrebbero essere state effettivamente distrutte da esplosioni vulcaniche, terremoti o frane sottomarine, o banchi di sabbia appena affioranti che non si trovano pi\u00f9 al di sopra dell'acqua. Il Pactolus Bank, visitato da Sir Francis Drake, potrebbe rientrare in questa categoria."}
{"id": "2590956", "revid": "124100581", "url": "https://it.wikipedia.org/wiki?curid=2590956", "title": "Stop Loving You", "text": "Stop Loving You \u00e8 una canzone del gruppo rock Toto scritta da Steve Lukather e David Paich.\nIl singolo \u00e8 uno dei pi\u00f9 famosi e venduti degli anni 80. La canzone \u00e8 cantata interamente dal cantante Joseph Williams, le parti di voce secondaria sono affidate a Steve Lukather, David Paich e Jon Anderson (cantante degli Yes che era stato contattato dalla band per pubblicizzare bene l'album). La canzone fin\u00ec al novantaseiesimo posto nella classifica Official Singles Chart e al secondo posto nella Dutch Top 40. Nel 2007 il brano \u00e8 stato reinterpretato dai Vinylworxx, che ne hanno fatto una versione pi\u00f9 Dance.\nVideoclip.\nIl video illustra come protagonista assoluto Joseph Williams mentre aspetta una chiamata dalla sua fidanzata; in alcuni spezzoni del video si possono vedere i membri della band che suonano in un grande spazio al chiuso, solo Steve Porcaro, che infatti abbandon\u00f2 la band nel 1988, non appare nel video, ma che ugualmente partecip\u00f2 alle registrazioni e ai tour di The Seventh One. A un certo punto del video (durante la parte strumentale) Joseph, stanco di aspettare, comincia a distruggere la stanza buttando dei fogli per aria e scaraventando alcuni mobili e piatti per terra. Alla fine del video Joseph ormai esausto esce di casa, e nello stesso momento arriva una telefonata, e dopo la segreteria telefonica si sente una voce femminile (la sua fidanzata) che dice \"Joseph, are you there?\""}
{"id": "2590957", "revid": "174925", "url": "https://it.wikipedia.org/wiki?curid=2590957", "title": "Isola di Pepys", "text": ""}
{"id": "2590958", "revid": "276327", "url": "https://it.wikipedia.org/wiki?curid=2590958", "title": "Bandiera dell'ONU", "text": ""}
{"id": "2590961", "revid": "1634343", "url": "https://it.wikipedia.org/wiki?curid=2590961", "title": "Juanito Oiarzabal", "text": "\u00c8 uno dei pochi uomini al mondo ad aver scalato tutte le quattordici vette al di sopra degli ottomila metri e tra i pochissimi ad averlo fatto senza l'ausilio delle bombole d'ossigeno. \nDetiene inoltre il record mondiale di numero di ascese riuscite a montagne oltre agli ottomila metri (26 in 48 spedizioni himalaiane).\nAutore di sette libri sulla montagna e l'alpinismo, \u00e8 stato premiato pi\u00f9 volte in patria e all'estero per le proprie imprese sportive.\n\u00c8 impegnato nel tentativo di ripetere due volte l'ascensione a tutti gli ottomila."}
{"id": "2590965", "revid": "486946", "url": "https://it.wikipedia.org/wiki?curid=2590965", "title": "Praetentura", "text": ""}
{"id": "2590968", "revid": "357043", "url": "https://it.wikipedia.org/wiki?curid=2590968", "title": "Teodoro I di Monferrato", "text": ""}
{"id": "2590973", "revid": "31789", "url": "https://it.wikipedia.org/wiki?curid=2590973", "title": "Casa Editrice Nerbini", "text": "La Casa Editrice Nerbini fu fondata a Firenze da Giuseppe Nerbini nel 1897. Negli anni trenta del Novecento pubblic\u00f2 in Italia importanti e famose testate a fumetti nel caratteristico formato a giornale come \"Topolino\" e \"L'Avventuroso,\" pubblicazioni che introdussero in Italia i fumetti d\u2019avventura statunitensi arrivando a vendere centinaia di migliaia di copie settimanali e, , furono le prime a presentare le strisce a fumetti complete delle nuvolette, come negli originali statunitensi, che fino ad allora venivano sostituite da didascalie in calce alle vignette.\nStoria.\nGiuseppe Nerbini inizi\u00f2 come edicolante negli anni ottanta dell'Ottocento. Il primo opuscolo stampato da Nerbini risale al 1897 ed era intitolato \"La redenzione della donna nel socialismo\". Successivamente pubblic\u00f2 romanzi storici, quali i \"Reali di Francia\", i \"Vespri siciliani\", \"Ettore Fieramosca\", \"Giovanni delle Bande Nere\". \u00ab\"Uno degli obiettivi prioritari di Nerbini, [...] fu\" [...] [quello di] \"diffondere fra le masse i miti e gli eroi che animarono le dispense a basso prezzo, [...] strumento [...] di educazione popolare\"\u00bb.\nNegli anni precedenti all'avvento del regime fascista in Italia e nel primo periodo di esso, l'editore pubblic\u00f2 soprattutto dispense che venivano poi raccolte in volume. In queste pubblicazioni non c'era per\u00f2 l'influenza del fascismo e tanto meno della monarchia, perch\u00e9 Nerbini era animato da spirito repubblicano.\nNel 1932 pubblic\u00f2 il primo numero di \"Topolino\", giornale illustrato, oltre a Giuseppe Nerbini, per sfruttare il successo del nuovo personaggio di Disney al quale nel 1932 venne assegnato uno speciale Oscar per la creazione di Topolino, decise di dedicargli una testata che esord\u00ec il 31 dicembre 1932, anticipando di un mese l'analoga prima pubblicazione statunitense, Mickey Mouse Magazine. La testata aveva un formato simile a quello del \"Corriere dei Piccoli\". Nerbini si assicur\u00f2 quindi i diritti di pubblicazione delle strisce giornaliere e delle tavole domenicali realizzate in America da Floyd Gottfredson e ottenne anche l'autorizzazione a pubblicarne altre realizzate in Italia. Nel luglio del 1935 Nerbini fu costretto a cedere la rivista e i diritti alla Mondadori. Secondo alcune ipotesi sia Nerbini che Mondadori si rivolsero al governo fascista, uno per difendersi dall'attacco di Mondadori, l'altro per sottrarre a Nerbini il giornale; l'arbitrato fascista avrebbe poi costretto Nerbini a cedere la testata a Mondadori, in cambio \"Mondadori\" avrebbe pagato una cifra molto alta a Nerbini come buonuscita. Nerbini continu\u00f2 a pubblicare testate a fumetti come il \"Giornale di Cino e Franco\".\nIn un formato ancora pi\u00f9 grande della testata dedicata a Topolino, Nerbini pubblica L'Avventuroso edita dal 14 ottobre 1934 fino al 28 febbraio 1943 per 439 numeri per poi essere ceduto, a seguito di difficolt\u00e0 economiche, anche questo alla Mondadori, allora nota come API (Azienda Periodici Italiani), che ne continu\u00f2 per poco la pubblicazione; questa testata pubblic\u00f2 per la prima volta in Italia importanti personaggi del fumetto statunitense dell'epoca, come \"Flash Gordon\" e \"Mandrake\".\nTra il 1933 e il 1944 venne anche pubblicata una serie di albi che diverr\u00e0 poi nota come la serie \u201cAnteguerra\u201d della Nerbini, comprendente 341 titoli alcuni entrati nella storia del fumetto italiano come l'albo \"Topolino contro Wolp\". Oltre a materiale di produzione americana come Mickey Mouse, Tim Tyler's Luck, Radio Patrol, Agente segreto X-9 o Mandrake, pubblic\u00f2 anche serie italiane come Pisellino o Pinocchio."}
{"id": "2590977", "revid": "1226", "url": "https://it.wikipedia.org/wiki?curid=2590977", "title": "Zaino-jet", "text": ""}
{"id": "2590978", "revid": "62748", "url": "https://it.wikipedia.org/wiki?curid=2590978", "title": "Peterskirche", "text": "Peterskirche pu\u00f2 riferirsi alle seguenti chiese dedicate a San Pietro:"}
{"id": "2590981", "revid": "6923", "url": "https://it.wikipedia.org/wiki?curid=2590981", "title": "Liccasapone", "text": "Il liccasapone (in siciliano \"liccasapuni\"), letteralmente \"lecca sapone\", \u00e8 un antico e tipico coltello siciliano e, pi\u00f9 precisamente, palermitano.\nL'uso che veniva fatto di questo tipo di coltelli era, per l'appunto, quello di tagliare i saponi che, anticamente, si vendevano a peso.\nCol passare del tempo per\u00f2, il coltello \u00e8 andato via via sempre pi\u00f9 diffondendosi e, di conseguenza, venne utilizzato anche per scopi diversi come, nella maggioranza dei casi, per difendersi dagli agguati o per attaccare nei duelli data la grande dimensione della lama (dai 18 cm in su di lunghezza), la sua alta penetrabilit\u00e0 e la sua forma affusolata, tanto da essere entrato nell'immaginario popolare siciliano come una sorta di \"coltello dei banditi\". Altre fonti invece dicono che il leccasapone veniva usato per radersi la barba togliendo il sapone e i peli dalla faccia da l\u00ec il termine (liccasapuni). Il coltello ha il manico ricurvo a forma di rasoio. Il termine viene ad oggi usato in Sicilia per indicare genericamente coltelli pieghevoli o rasoi "}
{"id": "2590987", "revid": "767487", "url": "https://it.wikipedia.org/wiki?curid=2590987", "title": "Castellum", "text": "La parola latina castellum (plurale \"Castella\"), diminutivo di \"castrum\", si riferisce nella civilt\u00e0 romana a due tipi di costruzioni:\nLa parola latina \"castellum\" \u00e8 l'origine delle parole francesi \"castel\" e \"chastel\", poi castello."}
{"id": "2590988", "revid": "203463", "url": "https://it.wikipedia.org/wiki?curid=2590988", "title": "Jon Ludvig Hammer", "text": "Ottenne la norma definitiva di Grande maestro in marzo del 2009, dopo aver vinto un torneo a Gj\u00f8vik.\nNel campionato norvegese del 2008 termin\u00f2 primo a pari punti con Frode Elsness, ma perse poi il match di spareggio 0,5 - 1,5.\nHa giocato con la nazionale norvegese alle olimpiadi di Dresda 2008, realizzando +4 \u20132 =4 in prima riserva.\nHa vinto due edizioni consecutive della Rilton Cup di Stoccolma (2013/14 e 2014/15).\n\u00c8 allenato dal grande maestro norvegese Simen Agdestein.\nNella lista Elo di ottobre 2015 ha 2680 punti."}
{"id": "2590992", "revid": "33528", "url": "https://it.wikipedia.org/wiki?curid=2590992", "title": "Interstellar Boundary Explorer", "text": ""}
{"id": "2590994", "revid": "1904508", "url": "https://it.wikipedia.org/wiki?curid=2590994", "title": "William Cavendish, I duca di Devonshire", "text": "Biografia.\nInfanzia.\nEra il figlio di William Cavendish, III conte di Devonshire e di sua moglie Lady Elizabeth Cecil.\nMatrimonio.\nSpos\u00f2, il 26 ottobre 1662, Lady Mary Butler (1646-1710), figlia di James Butler, I duca di Ormonde, e di sua moglie, Lady Elizabeth Preston. Ebbero quattro figli.\nCarriera politica.\nNel 1661 \u00e8 stato deputato per Derbyshire.\nNel 1684 successe al padre come \"Conte di Devonshire\" e poi si sedette nella Camera dei Lords.\nSotto i regni di Carlo II Stuart e del fratello Giacomo II Stuart, Cavendish (noto come Lord Cavendish) si schier\u00f2 in Parlamento con il partito Whig, contrario alla politica filoromana degli Stuart. Cavendish fu uno strenuo promotore della Gloriosa Rivoluzione che nel 1688 port\u00f2 alla deposizione ed all'esilio del re cattolico Giacomo II; era stato proprio Cavendish, assieme ad altri sei gentiluomini, a redigere il celebre \"Invito a Guglielmo\", missiva con la quale si richiedeva l'intervento a Londra del governatore dei Paesi Bassi, il principe d'Orange e futuro Guglielmo III d'Inghilterra. In seguito alla rivoluzione, sotto il regno di Guglielmo III, Cavendish divenne Lord Steward e gli fu concesso il titolo di Duca di Devonshire.\nSi deve al Duca di Devonshire la riedificazione di Chatsworth House.\nMorte.\nMor\u00ec il 18 agosto 1707, all'et\u00e0 di 66 anni.\nDiscendenza.\nDal matrimonio tra Lord Cavendish e Lady Mary Butler nacquero:"}
{"id": "2590995", "revid": "1226", "url": "https://it.wikipedia.org/wiki?curid=2590995", "title": "Torre del Tormento", "text": ""}
{"id": "2591000", "revid": "123803686", "url": "https://it.wikipedia.org/wiki?curid=2591000", "title": "Otturazione (odontoiatria)", "text": "L'otturazione dentaria od otturazione odontoiatrica, intesa come procedura operativa, \u00e8 una tecnica restaurativa volta al riempimento di una cavit\u00e0 creatasi in un dente in seguito ad un evento patologico o traumatico, allo scopo di recuperarne la funzione e la morfologia originaria. \nCon essa viene altres\u00ec definito anche il frutto dell'intervento operativo, ovvero la massa del materiale una volta terminata l'operazione di posizionamento nel dente. Le otturazioni possono essere distinte in provvisorie e definitive, a seconda della tipologia del materiale usato. Nel caso di otturazioni definitive, i materiali pi\u00f9 utilizzati sono l'amalgama d'argento, le resine composite ed i cementi vetroionomerici.\nClassificazione.\nLa divisione in classi di Black, creata alla fine del XIX secolo per i materiali non ritentivi e basata sulla localizzazione ed estensione del difetto cavitario principale, rimane ancora oggi la pi\u00f9 utilizzata per semplicit\u00e0, anche se le moderne tecniche restaurative che utilizzano le tecniche adesive tendono a rispettare meno i confini di questa classificazione.\nTipologie e tecniche.\nLa procedura richiede spesso l'esecuzione di una anestesia locale, e quindi l'asportazione del materiale patologico eventualmente presente, il riempimento della cavit\u00e0 con il materiale apposito, e la sua rifinitura e lucidatura.\nA seconda dei materiali utilizzati questo schema pu\u00f2 prevedere alcuni passaggi aggiuntivi, legati alle diverse necessit\u00e0 dei materiali stessi. Nel caso di lesioni medio-ampie \u00e8 spesso necessario ricorrere all'anestesia locale, mentre in presenza di lesioni superficiali, e nei denti con dentina molto sclerotica l'anestesia pu\u00f2 risultare superflua. Nel caso pi\u00f9 comune, in presenza di una lesione cariosa, gli strumenti utilizzati per accedere alla cavit\u00e0 patologica e asportare il tessuto infetto sono abitualmente i manipoli rotanti ad alta velocit\u00e0 (turbine) e quelli a bassa velocit\u00e0 (manipolo contrangolo). Nel caso di raggiungimento di profondit\u00e0 tali da mettere in pericolo la vitalit\u00e0 dei tessuti pulpari, pu\u00f2 essere usato un sottofondo protettivo. La ricostruzione delle pareti che si appoggiano ai denti vicini (approssimali) viene effettuata utilizzando nastri sottili sagomati (matrici) e cunei, che permettono la ricostruzione del corretto punto di contatto. In caso di perdita estesa di tessuto dentale, con scarso sostegno delle pareti residue e delle cuspidi, ed a maggior ragione nel caso di dente devitalizzato, la tecnica di otturazione diretta pu\u00f2 risultare inadeguata e dagli esiti poco predicibili, e andranno quindi prese in considerazione tecniche di ricostruzione indirette con ricopertura cuspidale, come intarsi onlay e corone protesiche.\nMateriali provvisori.\nNel caso vi sia impossibilit\u00e0 di concludere il trattamento conservativo e/o endodontico in una sola fase, si effettua un'otturazione provvisoria della cavit\u00e0, usando materiali che possono essere facilmente asportati, permettendo il completamento della procedura con l'adeguato materiale definitivo in una fase successiva. La composizione di questi materiali \u00e8 variabile. Il periodo di mantenimento dell'otturazione provvisoria deve essere preferibilmente breve, poich\u00e9 la stabilit\u00e0 e la capacit\u00e0 di sigillo dei margini di questi materiali nel tempo \u00e8 poco affidabile, esponendo il dente a rischi sempre maggiori di infiltrazioni e fratture.\nMateriali metallici.\nI materiali metallici sviluppati per le otturazioni definitive in odontoiatria sono l'oro coesivo, oramai di interesse puramente storico, e l'amalgama d'argento. Questa tipologia di materiali richiede una tecnica di preparazione di cavit\u00e0 ritentive dotate di sottosquadri, in quanto non \u00e8 possibile ottenere una vera adesione tra materiale e dente, e quindi la ritenzione deve essere necessariamente meccanica. Ci\u00f2 in molti casi implica il sacrificio di tessuto sano, con un sostanziale indebolimento della struttura dentaria residua, fattore che, unito alla scarsa estetica, ha portato ad un progressivo diminuzione nell'uso di questi materiali.\nAmalgama d'argento.\nLa possibilit\u00e0 di operare anche in campo umido e la capacit\u00e0 antibatterica dell'amalgama d'argento lo rendono ancora un materiale validamente utilizzato per i casi altrimenti difficili da gestire, come le cavit\u00e0 ampie di II classe, le carie radicolari e/o sottogengivali di difficile accesso, nelle situazioni di alto rischio di carie legate ad altre patologie orali o sistemiche, o quando entrino in gioco motivazioni economiche, e con scarse necessit\u00e0 estetiche. Le problematiche legate ad un supposto effetto tossico sull'organismo dato dal rilascio di mercurio non hanno trovato un valido supporto scientifico, mentre le reazioni avverse segnalate risultano estremamente rare.\nMateriali estetici.\nI materiali estetici sono i pi\u00f9 diffusi nella moderna odontoiatria conservativa, e sono rappresentati dalle resine composite e dai cementi vetroionomeri, o dalla loro combinazione. Il loro ampio successo \u00e8 legato alle notevoli capacit\u00e0 mimetiche ed alla possibilit\u00e0 di fornire un certo grado di rinforzo alle strutture dentali a cui aderiscono, fattori comunque che richiedono il rispetto di alcuni principi. Per entrambi questi materiali \u00e8 richiesto uno stretto controllo durante le fasi dell'otturazione, in quanto la contaminazione delle superfici pu\u00f2 compromettere in misura sensibile l'adesione ai tessuti dentali, portando come conseguenza la formazione di carie secondarie. Per questo \u00e8 decisamente consigliato un sistema affidabile per l'isolamento del campo di lavoro, ed in tutti i casi in cui sia possibile, l'uso della diga dentale.\nResine composite.\nLe resine composite comunemente usate in odontoiatria sono formate dall'unione tra un riempitivo in fase dispersa a base ceramica, un legante organico (matrice), di solito appartenente alla categoria dei metacrilati, ed un agente accoppiante (silano). Sono inoltre presenti dei pigmenti per conferire il colore ed il grado di translucenza/opalescenza voluta, e, nel caso dei compositi fotoindurenti (di gran lunga i pi\u00f9 utilizzati), un fotoiniziatore, la cui attivazione attraverso una luce a lunghezza d'onda predefinita permette l'indurimento del materiale (polimerizzazione). La composizione prevede a seconda dei produttori altre varianti, a partire dalla dimensione del riempitivo, che ha visto nel tempo una tendenza alla diminuzione, portando agli attuali compositi a riempitivi nanomerici o misti. Sono disponibili anche versioni fluide (flowable) a minore contenuto di riempitivo, per conferire all'otturazione una maggior capacit\u00e0 elastica di assorbire gli stress da contrazione. Sono state proposte alcune nuove formulazioni che prevedono nuovi tipi di monomeri metacrilati come matrice, la loro sostituzione con altri tipi di leganti, e l'incorporazione di agenti rimineralizzanti e disinfettanti, allo scopo di migliorare biocompatibilit\u00e0 e affidabilit\u00e0 dei materiali compositi.\nLa possibilit\u00e0 di ottenere una valida adesione con i tessuti dentali, la resistenza all'abrasione sempre pi\u00f9 vicina allo smalto del dente e la possibilit\u00e0 di ottenere una resa estetica molto buona ha reso le resine composite il materiale di prima scelta in odontoiatria conservativa. L'adesione ottimale viene ottenuta attraverso una preparazione a margini inclinati dei margini della cavit\u00e0 (bisellatura), un processo di condizionamento dei tessuti dentali (mordenzatura acida) allo scopo di renderli pi\u00f9 ritentivi, e l'uso di resine fluide idrofile (che possono comportare uno o pi\u00f9 passaggi) che nel caso della dentina agiscono inglobando le fibre di collagene, formando in seguito alla polimerizzazione il cosiddetto \"strato ibrido\". Una volta completata la fase di adesione, viene posizionata la resina composita in cavit\u00e0 e quindi fotoindurita con lampade apposite, usando quando necessario una tecnica di stratificazione ad incrementi progressivi, per neutralizzare la contrazione che si sviluppa durante l'indurimento. L'otturazione termina con la fase di rifinitura e lucidatura, eseguita con punte e dischi abrasivi montati su strumenti rotanti, e/o con strisce abrasive manuali.\nCementi vetroionomerici.\nI cementi vetroionomerici sono materiali che si formano dalla reazione tra microparticelle di vetroceramica, a base silico-alumino-fluorosa, con un acido a base organica, principalmente acido poliacrilico, maleico ed itaconico. L'unione di questi componenti permette all'acido di reagire con le particelle vetrose, formando un gel ad alta viscosit\u00e0 in cui la matrice di policarbossilato ingloba e stabilizza le particelle di polvere. Durante queste reazioni il cemento vetroionomerico \u00e8 in grado di contrarre legami chimici con i tessuti del dente, in particolare con la dentina, evento che per\u00f2 richiede di evitare contaminazioni delle superfici durante le fasi di riempimento. Un pretrattamento con un acido debole pu\u00f2 aumentare ulteriormente i valori di adesione con i tessuti dentali, che per\u00f2 risultano sensibilmente inferiori a quelli delle resine composite, cos\u00ec come le altre caratteristiche meccaniche ed estetiche. La capacit\u00e0 di questo materiale di rilasciare ioni fluoruro \u00e8 considerata un valido fattore protettivo, e diversi studi hanno dimostrato una discreta efficacia nel prevenire la carie secondaria. La scarsa resistenza alla fatica ed alle sollecitazioni rende per\u00f2 i cementi vetroionomerici poco adatti per le grandi cavit\u00e0 o le ricostruzioni, e spiega probabilmente il loro maggiore tasso di fallimento nel tempo rispetto agli altri materiali usati in odontoiatria conservativa. Per questo nel tempo sono state introdotte alcune modifiche nella loro composizione, aggiungendo polveri metalliche, o unendoli alle resine composite, creando cos\u00ec i vetroionomeri modificati ed i compomeri, alla ricerca delle migliori prestazioni meccaniche, cercando di mantenerne al contempo i vantaggi dati dal rilascio di fluoro.\nPrognosi.\nLa durata nel tempo di un'otturazione dentaria \u00e8 variabile, e correlata ad alcuni fattori, tra cui di particolare importanza sono il tipo di materiale usato, il grado di sollecitazione funzionale, le capacit\u00e0 dell'operatore ed il grado di mantenimento igienico del paziente. Secondo alcuni studi, il materiale in grado di garantire la maggior durata nel tempo rimane ancora l'amalgama d'argento, soprattutto nei settori posteriori, mentre secondo altri la differenza risulterebbe quasi nulla, cos\u00ec come dati discordanti si hanno riguardo ai cementi vetroionomerici. La causa di questa variabilit\u00e0 dei dati \u00e8 probabilmente correlata all'importanza dei fattori legati al paziente ed all'operatore. L'uso delle resine composite risulta infatti particolarmente sensibile al grado di esperienza dell'operatore, in particolare riguardo cavit\u00e0 di II e V classe, in cui l'adesione risulta pi\u00f9 delicata e complessa.\nLa causa di fallimento pi\u00f9 comune \u00e8 la comparsa di una carie secondaria, meno frequentemente il cedimento dell'otturazione e/o del dente. Il pericolo di frattura, in particolare a carico della struttura dentale, \u00e8 significativamente maggiore nel caso di otturazioni in amalgama d'argento, in quanto il materiale tende a comportarsi come un corpo estraneo, non contraendo adesione con il dente, ed il pericolo aumenta ulteriormente nel caso di ricostruzioni ampie. La necessit\u00e0 di reintervento legata all'usura del materiale tende invece a non venire pi\u00f9 considerato un fallimento, in quanto con le moderne tecniche adesive pu\u00f2 essere spesso corretta tramite l'aggiunta di materiale, evitando la sostituzione completa dell'otturazione precedente.\nComplicazioni legate all'intolleranza ai materiali o alla loro tossicit\u00e0, segnalate sia nel caso dell'amalgama che per quanto riguarda le resine composite, non hanno trovato riscontro a livello epidemiologico, e quindi sono considerate rare."}
{"id": "2591004", "revid": "149485", "url": "https://it.wikipedia.org/wiki?curid=2591004", "title": "Valeria Casprini", "text": "Carriera.\nPer molti anni \u00e8 stata un'ottima nuotatrice di fondo, arrivando in nazionale e partecipando ai Campionati mondiali di nuoto e ai campionati europei per una decina d'anni e arrivando a vincere medaglie individuali e a squadre.\nNel 2003 ha deciso di provare il Triathlon, e in una sua specialit\u00e0, l'aquathlon, \u00e8 arrivata seconda ai campionati assoluti di quell'anno.Oggi fa l'allenatrice degli esordienti (A) della Rari Nantes Florentia.\nPalmar\u00e8s.\nAi risultati elencati nel palmar\u00e8s se ne possono aggiungere altri due, ottenuti anche grazie ai risultati di Valeria:\nCampionati italiani.\n4 titoli individuali, cos\u00ec ripartiti:\n\"nd = non disputati\"\n\"edizioni in acque aperte\""}
{"id": "2591006", "revid": "27051634", "url": "https://it.wikipedia.org/wiki?curid=2591006", "title": "Rinaldo Del Bo", "text": ""}
{"id": "2591019", "revid": "43530", "url": "https://it.wikipedia.org/wiki?curid=2591019", "title": "Falco di Palude", "text": ""}
{"id": "2591026", "revid": "76963", "url": "https://it.wikipedia.org/wiki?curid=2591026", "title": "Richard Lumley, I conte di Scarbrough", "text": "Proveniente da una famiglia inglese di visconti, Lumley venne creato Barone Lumley nel 1681 da re Carlo II Stuart. Divenne noto perch\u00e9 fu uno dei sette gentiluomini che nel 1688 scrissero una lettera nota come \"Invito a Guglielmo\": con questa si chiedeva a Guglielmo d'Orange, governatore dei Paesi Bassi e futuro re d'Inghilterra con il nome di Guglielmo III, di recarsi a Londra per indagare sulla condotta del re cattolico Giacomo II Stuart. La lettera port\u00f2 all'inizio della Gloriosa Rivoluzione in seguito alla quale Giacomo II venne deposto ed esiliato e Guglielmo divenne re.\nGuglielmo III nomin\u00f2 Lumley conte di Scarbrough nel 1690 oltre a concedergli incarichi di rilievo."}
{"id": "2591027", "revid": "1186766", "url": "https://it.wikipedia.org/wiki?curid=2591027", "title": "Ipostasi degli arconti", "text": "L'Ipostasi degli arconti \u00e8 un trattato gnostico in lingua copta incluso nei codici di Nag Hammadi; si tratta di un'esegesi di \"Genesi\" 1-6 che espone la mitologia gnostica sulla creazione del cosmo e dell'umanit\u00e0.\nContenuto.\nL'opera ha la forma di un trattato in cui il maestro affronta dei temi suggeriti dal dedicatario dell'opera. Inizia con un frammento di cosmogonia, che porta ad una rivelazione della vera storia degli eventi della creazione raccontati nella \"Genesi\", rivelazione che riflette la sfiducia gnostica verso il mondo materiale e per il demiurgo che l'ha creato. All'interno di questa narrativa c'\u00e8 un dialogo riguardante una rivelazione angelica: un angelo, riprendendo e rielaborando le rivelazioni dell'autore formula la predizione dell'arrivo di un salvatore e della fine dei tempi. \nSebbene l'inizio e la fine del documento siano gnostico-cristiani, il resto \u00e8 una narrazione mitologica dell'origine e della natura dei poteri arcontici che popolano i cieli tra la Terra e Ogdoade e di come il destino umano sia influenzato da questi eventi primigeni. Datato al III secolo circa, \u00e8 fatto risalire alla fase in cui lo gnosticismo si stava trasformando da pura mitologia ad una filosofia.\nAnche se le etimologie e i giochi di parole sui nomi semitici sembrerebbero suggerire uno stretto legame tra l'autore e le tradizioni esegetiche ebraiche, oltre che con la mitologia greca, il mito \u00e8 inteso come anti-semita."}
{"id": "2591029", "revid": "1305772", "url": "https://it.wikipedia.org/wiki?curid=2591029", "title": "Gianbattista Occhipinti Scopetta", "text": "Biografia.\nIl frate nacque a Ragusa il 27 aprile 1770 da Gaetano Occhipinti e Francesca Leggio e fu battezzato lo stesso giorno nella Cattedrale di San Giovanni Battista. Chiamato \"Padre Scopetta\", dal soprannome del casato Occhipinti, fu un predicatore e, ammesso alla Corte di Napoli, divenne confessore dei reali Borbonici. Nel 1816 fu eletto prefetto apostolico a Tunisi.\nRientrato in Italia, nel Convento di San Francesco all'Immacolata di Ragusa Inferiore (oggi Ragusa Ibla), fu eletto definitore di Provincia il 28 aprile 1826.\nIl frate divenne protagonista di una vicenda di rilievo nella storia della evoluzione urbanistica di Ragusa Superiore: la costruzione del Ponte Vecchio.\nAvvalendosi di una disposizione pontificia, che consentiva l'edificazione di una struttura conventuale in un luogo pi\u00f9 salubre, per ospitarvi i frati infermi, il cappuccino propose la fondazione di un nuovo convento nella parte superiore della citt\u00e0. La localit\u00e0 scelta era sull'altura delle Croci, presso un antico eremo, nella zona di estrazione della pietra pece. Il luogo era separato dal centro della citt\u00e0 dalla profonda vallata del torrente Santa Domenica, un ostacolo naturale che rendeva difficili i collegamenti; il frate propose allora il progetto di un ponte che unisse le due parti, agevolando i contatti tra la popolazione e favorendo cos\u00ec anche lo sviluppo economico della parte sud di Ragusa. L'importante opera, tuttora esistente, denominata Ponte dei Cappuccini o Ponte Vecchio, fu realizzata e completata nel 1843.\nSi narra che il vescovo di Siracusa cui apparteneva la diocesi di Ragusa, complimentandosi con il religioso, abbia esclamato: \"Voi non siete Padre Scopetta ma Padre Cannone\". \nMor\u00ec a Ragusa nel convento di San Francesco di Paola il 25 febbraio 1836 . Le sue ossa dopo molti anni sono state trasferite dalla chiesa di San Francesco di Paola al cimitero vecchio di Ragusa. \nIl comune di Ragusa, e la famiglia di appartenenza in memoria dell'operato di \"Padre Scopetta\", fece erigere un busto del frate nei pressi della testata del ponte, e nel centro storico c'\u00e8 una strada a lui intitolata, con una lapide posta al principio della via. Il frate viene anche ricordato con una lapide nella \"chiesa dei Cappuccini di San Francesco di Paola\"."}
{"id": "2591035", "revid": "203463", "url": "https://it.wikipedia.org/wiki?curid=2591035", "title": "Walter Arencibia", "text": "Biografia.\nCominci\u00f2 a giocare a scacchi all'et\u00e0 di otto anni e nel 1985 vinse il campionato cubano dei giovani.\nL'anno successivo vinse a Gausdal il Campionato del mondo juniores (under-20).\nOttenne il titolo di grande maestro a 23 anni nel 1990.\nVinse due volte (1986 e 1990) il Campionato cubano.\nPartecip\u00f2 con la nazionale cubana a 9 olimpiadi dal 1986 al 2006, realizzando complessivamente +25 \u201317 =38.\nAltri risultati di rilievo:"}
{"id": "2591043", "revid": "599013", "url": "https://it.wikipedia.org/wiki?curid=2591043", "title": "Georgi Andonov", "text": "Carriera.\nClub.\nDopo aver indossato le maglie di Botev Plovdiv e Cerno More si trasferisce al Beroe.\nNazionale.\nHa ottenuto delle presenze con la maglia della nazionale bulgara Under-21 tra il 2003 ed il 2005."}
{"id": "2591047", "revid": "1543377", "url": "https://it.wikipedia.org/wiki?curid=2591047", "title": "Genie Award", "text": "I Genie Award sono dei premi che vengono distribuiti come riconoscimento per il cinema canadese dall'Accademia Canadese del Cinema e della Televisione. I premi furono originalmente chiamati Canadian Film Award (conosciuti anche come \"Etrog Awards,\" in onore dello scultore Sorel Etrog che progett\u00f2 le statuette), che si svolsero dal 1949 al 1979. Nel 1980 furono rinominati in Genie Award. Essi sono l'equivalente canadese degli Oscar statunitensi.\nI candidati ai Genie Award vengono selezionati sulla base delle segnalazioni I membri dell'Accademia successivamente votano sulla base di queste candidature.\nSpecial Achievement Genie.\nIl Special Achievement Genie \u00e8 un premio che viene irregolarmente consegnato a un individuo o a pi\u00f9 individui, in riconoscimento alla carriera o ad un importante tappa della carriera."}
{"id": "2591048", "revid": "21880", "url": "https://it.wikipedia.org/wiki?curid=2591048", "title": "Toussaint de Charpentier", "text": ""}
{"id": "2591049", "revid": "1543377", "url": "https://it.wikipedia.org/wiki?curid=2591049", "title": "Raffaele Bendandi", "text": "Formatosi da autodidatta, Bendandi non ha mai pubblicato un'esposizione scientifica verificabile della sua teoria. I suoi studi e le sue asserite previsioni sono ritenuti dalla comunit\u00e0 scientifica come privi di fondamento teorico e di qualsiasi validit\u00e0 empirica.\nLa vita.\nNacque a Faenza, nel quartiere tradizionalmente denominato \"Filanda Vecchia\", da un'umile famiglia che non pot\u00e9 permettergli di proseguire gli studi superiori. Dopo le scuole elementari, quindi, segu\u00ec un corso di specializzazione in disegno tecnico e fece l'apprendista presso un orologiaio. All'et\u00e0 di dieci anni era gi\u00e0 appassionato di astronomia e geofisica, tanto da costruirsi da s\u00e9 un telescopio e diversi sismografi.\nIn seguito al terremoto di Messina del 28 dicembre 1908 (7,2 gradi della scala Richter), si appassion\u00f2, a livello amatoriale, allo studio dei terremoti e, grazie a un lavoro non troppo faticoso d'intagliatore del legno, riusc\u00ec a dedicarvi parte del suo tempo. Durante la Grande Guerra serv\u00ec come meccanico in una squadriglia aerea. Bendandi fu quindi un autodidatta: nel 1920 entr\u00f2 a far parte della Societ\u00e0 Sismologica Italiana e negli anni successivi formul\u00f2 una propria teoria personale, detta \"sismogenica\".\nBendandi trasse ispirazione per la sua teoria dalle passeggiate fatte lungo la battigia, mentre era di guardia durante il servizio militare: nel 1917 ritenne che la crosta terrestre, cos\u00ec come le maree, fosse soggetta agli effetti di attrazione gravitazionale della Luna. Il suo metodo per la previsione dei terremoti (privo di riscontri oggettivi e pertanto mai riconosciuto dalla comunit\u00e0 scientifica, anche perch\u00e9 non riusc\u00ec mai a fornirne un'esposizione formale) \u00e8 basato sull'ipotesi che la Luna, gli altri pianeti del sistema solare, e lo stesso Sole, siano la causa dei movimenti della crosta terrestre; crosta che, secondo la sua teoria, si deformerebbe e pulserebbe con tempi e ritmi dipendenti dalla posizione dei corpi celesti all'interno del sistema solare. Nei suoi studi, Bendandi utilizz\u00f2 anche una profonda grotta nella vallata del Rio Senio dell'Appennino tosco-romagnolo per cercare di trovare conferme del presunto influsso planetario attraverso un inclinometro. Afferm\u00f2 che una prima previsione era stata da lui formulata per il terremoto della Marsica del 13 gennaio 1915: questa previsione sarebbe stata da lui affidata a un appunto annotato sul proprio taccuino, il 27 ottobre 1914, da lui ritrovato a terremoto gi\u00e0 avvenuto.\nIl 20 dicembre 1923 deposita presso il notaio Domenico Savini di Faenza una sua previsione: il 2 gennaio 1924 si sarebbe verificato un terremoto nel Mar Egeo; nonostante questa previsione si sia rivelata errata, il Corriere della Sera gli dedic\u00f2 la prima pagina, chiamandolo \"Colui che prevede i terremoti\". La sua fama crebbe anche a livello internazionale.\nAttraverso la sua ipotesi tent\u00f2 di spiegare la presunta catastrofe che avrebbe provocato la scomparsa del continente di Atlantide, presente in un mito platonico . Riteneva che le forze gravitazionali planetarie, sommandosi, avrebbero provocato uno spostamento del polo geografico, con conseguente spostamento del rigonfiamento equatoriale e allagamento di alcune regioni del globo. Bendandi indic\u00f2 l'anno 10431 a.C. quale data dell'ipotetico cataclisma. Asser\u00ec poi che un secondo cataclisma di minori proporzioni, effetto del concorso delle forze gravitazionali di un numero minore di pianeti, si sarebbe verificato nell'anno 2687 a.C., che lui faceva corrispondere con il diluvio universale. Stim\u00f2 che un evento analogo a quello del 10431 a.C. si sarebbe ripetuto nella primavera del 2521 d.C.. Bendandi non corrobor\u00f2 con alcuna prova geologica oggettiva queste sue asserzioni personali.\nNei suoi studi si occup\u00f2 anche di stelle variabili, del Sole, di studi cosmici e atmosferici e della radioattivit\u00e0 atmosferica in relazione a scopi atomici. Oltre all'attivit\u00e0 di scultore del legno intraprese quella di costruttore di sismografi: riusc\u00ec a vendere alcuni dei suoi modelli anche negli Stati Uniti. Nella sua casa-osservatorio si dot\u00f2 anche di una biblioteca scientifica.\nDurante il periodo fascista, dapprima fu nominato nel 1927 da Mussolini Cavaliere dell'Ordine della Corona d'Italia; successivamente per\u00f2 sarebbe stato diffidato dal pubblicare ulteriori previsioni sui terremoti in Italia, pena l'esilio. In realt\u00e0 continu\u00f2 a farlo, ma su giornali americani.\nNel 1928 Bendandi suppose l'esistenza di altri quattro pianeti oltre Nettuno sulla base dei suoi studi dell'attivit\u00e0 sismica, ai quali diede i nomi di Rex, Dux, Roma e Italia. Non furono mai fornite prove oggettive della reale esistenza di tali ipotetici pianeti.\nNel 1931 Bendandi affid\u00f2 alla Pontificia Accademia delle Scienze e all'Accademia dei Nuovi Lincei due plichi che, a suo dire, contenevano l'esposizione del metodo da lui scoperto per interpretare il ciclo undecennale del Sole e per prevedere i terremoti. Nello stesso anno pubblic\u00f2 un primo libro intitolato \"Un principio fondamentale dell'Universo\", in cui descriveva le sue tesi sulla genesi del ciclo undecennale del nostro astro.\nNel 1959 Bendandi sostenne di aver scoperto un nuovo pianeta all'interno del sistema solare tra Mercurio e il Sole, cui diede il nome della sua citt\u00e0 natale, Faenza. Ipotesi simili erano gi\u00e0 state formulate nel 1859 dal matematico-astronomo Urbain Le Verrier: all'ipotetico pianeta era stato allora dato il nome di Vulcano. Anche di tale presunto pianeta non esiste prova oggettiva.\nSulla base della sua ipotesi, Bendandi sostenne di aver predetto anche il terremoto del Friuli nel 1976; nell'occasione sostenne di aver cercato di avvisare le autorit\u00e0 competenti, che, a suo dire, non lo avrebbero ascoltato.\nRaffaele Bendandi fu trovato morto il 3 novembre 1979 nella sua casa-osservatorio di Faenza.\nDopo la morte.\nSolo anni dopo, grazie soprattutto all'associazione \"La Bendandiana\", di cui \u00e8 presidente Paola Lagorio, si inizi\u00f2 a riordinare l'abbondante materiale lasciato da Bendandi. Ricercando tra le sue carte e pubblicazioni, sono state raccolte 103 \"previsioni\", 61 delle quali riguardanti l'Italia; le ultime pubblicazioni risalgono al 1977.\nNei primi mesi del 2011 si \u00e8 diffusa sul web la falsa notizia, smentita dalla stessa associazione \"La Bendandiana\", secondo cui Bendandi avrebbe previsto un rovinoso terremoto per la citt\u00e0 di Roma l'11 maggio 2011, evento, peraltro, non verificatosi.\nLa sua teoria \"sismologica\", da un punto di vista geologico e geofisico, \u00e8 priva di qualunque riscontro o fondamento oggettivo, ed \u00e8 in netta contraddizione con le conoscenze scientifiche acquisite in ambito sismologico.\nUn approccio sistematico allo studio della metodologia bendandiana venne applicato nel 2012 da Lagorio e Ballabene per mezzo di un software dedicato.\nI principi del suo metodo previsionale sono stati esposti durante l'European Geosciences Union General Assembly 2015 (EGU), a Vienna il 15 aprile 2015."}
{"id": "2591059", "revid": "729019", "url": "https://it.wikipedia.org/wiki?curid=2591059", "title": "Franklin Cover", "text": "\u00c8 noto principalmente per aver interpretato il ruolo di Tom Willis nella sit-com \"I Jefferson\", formando con l'attrice di colore Roxie Roker (Helen Willis) una delle prime coppie miste della televisione.\nBiografia.\nFranklin Cover nacque nella citt\u00e0 di Cleveland, Ohio, da Britta (il nome di nascita era Schreck) e Franklin Held Cove. La sua carriera inizi\u00f2 recitando nel cast di \"Enrico IV\" e in quello dell\"'Amleto\". L'attore apparve anche in \"Forty Carats\" con Julie Harris. Fece il suo debutto in televisione con \"Naked City\" e dopo al \"The Jackie Gleason Show\".\nIl suo primo ruolo significativo fu l'interpretazione di Tom Willis ne \"I Jefferson\", il quale era sposato con una donna di colore, Helen, interpretata da Roxie Roker. La sitcom and\u00f2 in onda dal 1975 al 1985. Recit\u00f2 anche in \"The Stepford Wives\" nel 1975.\nDopo la fine de \"I Jefferson\", Franklin continu\u00f2 a fare apparizioni televisive come ospite in alcuni show e recit\u00f2 anche un ruolo di supporto in \"Wall Street\". Nel 1994 recit\u00f2 nel primo episodio della serie televisiva \"ER\". La sua ultima apparizione televisiva fu in un episodio di \"Will &amp; Grace\" nel 1999.\nFranklin Cover mor\u00ec al Lillian Booth Actors' Fund of America sito in Englewood (New Jersey), il 5 febbraio 2006. Sofferente per problemi cardiaci, si ammal\u00f2 di polmonite e mor\u00ec, lasciando la moglie, Mary Bradford Stone, e i suoi due figli, Susan e Bradford, e il nipote Maxwell. Suo figlio, Bradford Cover, \u00e8 un attore: vive a New York ed ha recitato in \"Law &amp; Order\". Sua figlia, Susan Cover, \u00e8 la fondatrice del Susie's Supper Club, che si occupa di procurare cibo per i pi\u00f9 bisognosi a New York."}
{"id": "2591062", "revid": "484362", "url": "https://it.wikipedia.org/wiki?curid=2591062", "title": "Aeroporto di Donec'k", "text": "L'Aeroporto Sergei Prokofiev di Donec'k () era l'aeroporto di Donec'k, una delle pi\u00f9 importanti citt\u00e0 ucraine, attualmente capitale dell'autoproclamata Repubblica Popolare di Doneck.\nStoria.\n\u00c8 stato costruito tra il 1940 e il 1950, per esser poi ricostruito nel 1973 e rimodernato tra il 2011 e il 2012. L'aeroporto di Donec'k era la base tecnica e lo hub della compagnia aerea ucraina Donbassaero, che ha cessato le operazioni di volo nel 2013.\nIl bombardamento.\nNel 2014, dopo l'elezione del presidente Petro Poroschenko, \u00e8 stato occupato da alcuni ribelli filorussi dell'autoproclamata DPR e in risposta l'esercito ucraino ha completamente distrutto l'aeroporto, uccidendo 40 persone (2 civili e 38 ribelli).\nIn seguito al bombardamento si sono susseguiti diversi scontri fra i ribelli separatisti e l'esercito ucraino, che si \u00e8 poi dovuto ritirare a Pinsk nel 2015.\nLo spazio aereo dell'oblast' di Donec'k \u00e8 stato interdetto inoltre in seguito all'abbattimento, nel 2014, dell'MH17, sul volo erano presenti 283 passeggeri e 15 membri dell'equipaggio.\nDati tecnici.\nDisponeva di un solo terminale, che gestiva arrivi e partenze sia nazionali che internazionali."}
{"id": "2591066", "revid": "486946", "url": "https://it.wikipedia.org/wiki?curid=2591066", "title": "\u0141uck", "text": ""}
{"id": "2591073", "revid": "339392", "url": "https://it.wikipedia.org/wiki?curid=2591073", "title": "Aeroporto Donetsk", "text": ""}
{"id": "2591076", "revid": "339392", "url": "https://it.wikipedia.org/wiki?curid=2591076", "title": "Aeroporto internazionale di Donetsk", "text": ""}
{"id": "2591077", "revid": "1305772", "url": "https://it.wikipedia.org/wiki?curid=2591077", "title": "Vinci per la vita - Win for Life!", "text": "Vinci per la vita - Win for Life! \u00e8 un gioco numerico a totalizzatore gestito da Sisal su concessione dell'AAMS.\nStoria.\nIl gioco, gi\u00e0 diffuso all'estero, soprattutto negli Stati Uniti, \u00e8 stato introdotto per la prima volta in Italia il 29 settembre 2009 inizialmente col superpremio di 4.000 \u20ac al mese per 20 anni ottenendo subito un grande successo, con un incasso superiore ai 52 milioni di euro in poco pi\u00f9 di una settimana, anche se non sono mancate le polemiche, incentrate sull'eccessiva frequenza delle estrazioni.\nDall'8 giugno 2010, il vitalizio \u00e8 aumentato da 4.000 a 6.000 \u20ac al mese per 20 anni, aumentando inoltre anche il numero di estrazioni ogni ora esteso dalle 8:00 fino alle 22:00 anzich\u00e9 alle 20:00.\nDal 6 ottobre 2010, l'estrazione delle ore 20:00 diventa \"Vinci per la vita - Win for life! Gold\", nel quale si possono vincere 10.000 \u20ac al mese per 30 anni. Il costo della giocata per vincere con 10+Numerone 10, 9, 8, 7 \u00e8 di 2,50 \u20ac mentre per vincere anche con 0+Numerone, 0, 1, 2, 3 il costo \u00e8 della giocata \u00e8 di 5 \u20ac.\nDal 15 luglio 2011, per un periodo di tempo limitato la vincita per il 10 + il Numerone \u00e8 stata aumentata di un milione di euro corrisposti istantaneamente.\nDal 21 febbraio 2012, \u00e8 nata una nuova modalit\u00e0 di gioco con tre schedine differenti per costo e per vincita perpetua.\nRegolamento.\nIl regolamento fino al 20 febbraio 2012 prevedeva l'estrazione di 10 numeri su un totale di 20, oltre ad un \"Numerone\". La vincita erogata era di 6.000 \u20ac mensili (netti e non indicizzati all'inflazione) per 20 anni. Era prevista inoltre l'erogazione di premi minori, basati sul totale di numeri indovinati.\nEstrazioni e modalit\u00e0 di gioco.\nLe estrazioni del Vinci per la vita - Win for Life! dal 29 settembre 2009 al 20 febbraio 2012 venivano fatte ogni ora dalle 8:00 alle 22:00 e si poteva giocare per quell'estrazione fino a un minuto prima dell'inizio del concorso.\nIl giocatore per poter giocare doveva segnare sull'apposita schedina 10 numeri su 20 e quanto puntare: 1 \u20ac per vincere con 10, 9, 8 e 7 punti o 2 \u20ac per vincere anche con 0, 1, 2 e 3 punti; dopo il passaggio al terminale veniva attribuito casualmente il \"Numerone\" che, se centrato con 0 o 10 punti, permetteva di vincere 6.000 \u20ac al mese per 20 anni.\nDal 21 febbraio 2012 \u00e8 possibile giocare con tre nuove schedine ognuna differente per costo e per rendita perpetua vincente e con estrazione ogni 5 minuti dalle ore 7:00 alle ore 23:55.\nTuttavia, si possono giocare anche sistemi integrali fino a 14 numeri e tramite Quick pick e GiocaFacile!\nSchedina.\nDal 29 settembre 2009 al 20 febbraio 2012 esistevano due tipi di schedina, quella normale e a 5 pannelli. La seconda permetteva di giocare fino a cinque decine di numeri contemporaneamente e di decidere le estrazioni a cui partecipare.\nDal 21 febbraio 2012 \u00e8 possibile giocare con tre nuove schedine ognuna differente per costo e per rendita perpetua vincente e con estrazione ogni 5 minuti dalle ore 7:00 alle ore 23.55 :\nIn questa schedina, bisogna scegliere almeno 10 numeri su 20 nella cartina pi\u00f9 il Numerone.\nIn questa schedina bisogna scegliere almeno un numero per ogni grattacielo su un totale di 5, nei quali: il primo va dall'1 al 3; il secondo dal 4 al 13; il terzo dal 14 al 25; il quarto dal 26 al 40 e il quinto dal 41 al 60 pi\u00f9 il Numerone che va dal 61 al 90.\nIn questa schedina, bisogna scegliere un numero da 0 a 9 per ogni manopola su un totale di 6 pi\u00f9 quella del Numerone.\nDal 21 gennaio 2013, \u00e8 stata reintrodotta la prima formula del concorso, rinominata \"Vinci per la Vita - Win for Life! Classico\" dove ogni estrazione si svolge ogni ora dalle 7:00 alle 23:00, e che ha sostituito \"Vinci per la Vita - Win for Life! Viva l'Italia\". A differenza del passato, anche il Numerone \u00e8 scelto dal giocatore.\nIl costo della giocata minima, pari a una combinazione, \u00e8 di 1 \u20ac o 2 \u20ac ove con la giocata da 1 \u20ac, infatti, si vincer\u00e0 con 10+1, 10, 9, 8, 7 ed anche con 9+1, 8+1 e 7+1. Scegliendo 2 \u20ac invece si gioca per le categorie 10+1, 10, 9, 8, 7, 3, 2, 1, 0, 0+1 ed anche per 9+1, 8+1, 7+1, 3+1, 2+1 e 1+1.\nCon Vinci per la Vita \u2013 Win for Life Classico si pu\u00f2 partecipare a 8 categorie di vincita.\nPoi dopo, arriva Vincicasa che sostituisce Cassaforte.\nIn questo gioco, il giocatore deve scegliere 5 numeri su 40 su una schedina del costo di 5 \u20ac dove indovinando tutti i numeri della combinazione vincente si vince il premio di prima categoria che \u00e8 di 500.000 \u20ac fisso che dovr\u00e0 essere impiegato per l'acquisto di un'abitazione.\nInoltre, si pu\u00f2 vincere non solo con 5 numeri ma anche con il 4, il 3 e il 2.\nTuttavia, si pu\u00f2 giocare anche tramite Quick pick e GiocaFacile! con schedine precompilate da 5 o 10 \u20ac.\nQuick pick.\nIl terminale genera casualmente i numeri della giocata.\nGiocaFacile!\nDal 29 settembre 2009 al 20 febbraio 2012 si poteva giocare anche con i GiocaFacile! che erano delle schedine precompilate, che generavano una combinazione da 2 \u20ac valida per cinque estrazioni, dal luned\u00ec al venerd\u00ec. I nomi attribuiti alle schedine derivavano dall'orario dell'estrazione ad esse associate. Costavano 10 \u20ac ed erano, in ordine cronologico:\nDal 21 febbraio 2012, i Giocafacile! si uniformano per tipo di schedina Vinci per la vita - Win for Life!\nSistemi.\nGiocare pi\u00f9 di 10 numeri implica l'utilizzo di un sistema.\nFonte per la tabella:\nPremi.\nTrattandosi di un gioco a totalizzatore, i premi vengono divisi per il numero totale dei vincitori. Ad esempio, se due persone riuscissero a indovinare gli 11 numeri di un'estrazione o il solo \"Numerone\", il vitalizio verrebbe diviso a met\u00e0.\nGiocando a Vinci per la vita - Win for Life! - Classico.\nI premi di categoria 10+1 e 10 o 0+1 e 0 si cumulano tra loro, determinando un unico premio. Lo stesso vale per 9+1 e 9 o 1+1 e 1, 8+1 e 8 o 2+1 e 2, 7+1 e 7 o 3+1 e 3.\nCalcolo delle probabilit\u00e0.\nLa legge di probabilit\u00e0 che governa il risultato di una giocata (\"numerone\" escluso) \u00e8 la distribuzione ipergeometrica. In particolare la probabilit\u00e0 di ottenere \"n\" pu\u00f2 essere espressa come\novvero \u00e8 proporzionale al quadrato di un corrispondente coefficiente binomiale:\nGiocando una combinazione di 10 numeri, la probabilit\u00e0 di indovinarli tutti \u00e8 di 1 su 184.756:\nformula_2\nLa probabilit\u00e0 di fare \"zero\" \u00e8 la stessa, equivalente ad aver indovinato \"gli altri dieci\" numeri che restavano da giocare nella schedina. Indovinare il \"dieci pi\u00f9 il Numerone\" oppure lo \"zero pi\u00f9 il Numerone\" \u00e8 20 volte pi\u00f9 difficile, per cui le probabilit\u00e0 sono di 1 su 3.695.120. Se ci sono pi\u00f9 vincitori contemporanei del superpremio, i 6.000 \u20ac al mese vengono suddivisi equamente fra i vincitori.\nLa tabella mostra le probabilit\u00e0 di vincita: le probabilit\u00e0 \"simmetriche\" sono uguali, cio\u00e8 la probabilit\u00e0 di fare 9 \u00e8 identica a quella di fare 1, e cos\u00ec via.\nTeoria dei ritardi non applicabile.\nCome per altri giochi numerici quali Lotto e Superenalotto, non \u00e8 possibile applicare la \"teoria dei ritardi\". Ogni estrazione \u00e8 infatti un evento indipendente dalle estrazioni precedenti ed \u00e8 quindi privo di memoria. Essendo estratti 10 numeri su un totale di 20, la probabilit\u00e0 di estrazione di ciascun numero sar\u00e0 sempre di 1 su 2 ad ogni nuova estrazione, indipendentemente dal ritardo accumulato in precedenza.\nRipartizione delle giocate.\nPer ogni euro giocato, la quota erariale spettante allo Stato (pari al 23%) \u00e8 destinata alla ricostruzione dell'Abruzzo; il 65% \u00e8 invece destinato al montepremi, l'8% al ricevitore e il restante 4% alla SISAL."}
{"id": "2591080", "revid": "228587", "url": "https://it.wikipedia.org/wiki?curid=2591080", "title": "Corneto", "text": ""}
{"id": "2591087", "revid": "767487", "url": "https://it.wikipedia.org/wiki?curid=2591087", "title": "William Woodburn", "text": "Carriera.\nClub.\nTra il 1938 al 1955 gioca solo con la maglia dei , con i quali ottiene 216 presenze e segna 2 gol.\nNazionale.\nRappresenta la nazionale scozzese 24 volte tra il 1947 ed il 1952."}
{"id": "2591088", "revid": "424533", "url": "https://it.wikipedia.org/wiki?curid=2591088", "title": "Willie Woodburn", "text": ""}
{"id": "2591092", "revid": "21880", "url": "https://it.wikipedia.org/wiki?curid=2591092", "title": "Fragmoceras", "text": ""}
{"id": "2591093", "revid": "266224", "url": "https://it.wikipedia.org/wiki?curid=2591093", "title": "Era (Lucio Battisti)", "text": ""}
{"id": "2591099", "revid": "1983214", "url": "https://it.wikipedia.org/wiki?curid=2591099", "title": "Comitato Olimpico Nazionale Albanese", "text": "Il Comitato Olimpico Nazionale Albanese (noto anche come \"Komiteti Olimpik Komb\u00ebtar Shqiptar\" in albanese) \u00e8 un'organizzazione sportiva albanese, nata nel 1958 a Tirana, Albania.\nRappresenta questa nazione presso il Comitato Olimpico Internazionale (CIO) dal 1959 ed ha lo scopo di curare l'organizzazione ed il potenziamento dello sport in Albania e, in particolare, la preparazione degli atleti albanesi, per consentire loro la partecipazione ai Giochi olimpici. Il comitato, inoltre, fa parte dei Comitati Olimpici Europei. L'attuale presidente dell'organizzazione \u00e8 Agim Fagu, mentre la carica di segretario generale \u00e8 occupata da Stavri Bello.\nFondata con il nome di \"Bashkimi i Fiskulturist\u00ebve dhe Sportist\u00ebve t\u00eb Shqip\u00ebris\u00eb\" (Unione delle federazione sportive e atletiche) nel 1958, sub\u00ec profondi cambiamenti dopo il 1989, quando, con la distruzione dell'URSS, si divise in \"Ministero della cultura, della giovent\u00f9 e dello sport\" e in \"Comitato Olimpico Nazionale Albanese\"."}
{"id": "2591100", "revid": "149727", "url": "https://it.wikipedia.org/wiki?curid=2591100", "title": "Tranvia Milano-Magenta-Castano Primo", "text": ""}
{"id": "2591108", "revid": "36426", "url": "https://it.wikipedia.org/wiki?curid=2591108", "title": "Esequie di san Gerolamo", "text": ""}
{"id": "2591109", "revid": "36426", "url": "https://it.wikipedia.org/wiki?curid=2591109", "title": "Esequie di San Gerolamo", "text": ""}
{"id": "2591110", "revid": "33689", "url": "https://it.wikipedia.org/wiki?curid=2591110", "title": "Nick Scryer", "text": ""}
{"id": "2591113", "revid": "292552", "url": "https://it.wikipedia.org/wiki?curid=2591113", "title": "Comitato Olimpico Andorrano", "text": "Il Comitato Olimpico Andorrano (noto anche come \"Comit\u00e8 Ol\u00edmpic Andorr\u00e0\" in catalano) \u00e8 un'organizzazione sportiva andorrana, nata nel 1971 ad Andorra La Vella, Andorra.\nRappresenta questa nazione presso il Comitato Olimpico Internazionale (CIO) dal 1975 ed ha lo scopo di curare l'organizzazione ed il potenziamento dello sport in Andorra e, in particolare, la preparazione degli atleti andorrani, per consentire loro la partecipazione ai Giochi olimpici. Il comitato, inoltre, fa parte dei Comitati Olimpici Europei.\nL'attuale presidente dell'organizzazione \u00e8 Jaume Mart\u00ec Mandic\u00f2, mentre la carica di segretario generale \u00e8 occupata da Manuel Fern\u00e0ndez Hermoso."}
{"id": "2591114", "revid": "106908", "url": "https://it.wikipedia.org/wiki?curid=2591114", "title": "Comit\u00e8 Ol\u00edmpic Andorr\u00e0", "text": ""}
{"id": "2591115", "revid": "96758", "url": "https://it.wikipedia.org/wiki?curid=2591115", "title": "Storia del Club Atl\u00e9tico de Madrid", "text": "La storia del Club Atl\u00e9tico de Madrid, secondo club di Madrid nonch\u00e9 terzo club spagnolo per numero di titoli, \u00e8 caratterizzata da quattro periodi storici: la nascita della squadra come societ\u00e0 satellite dell'Athletic Club, gli esordi nei campionati nazionali dopo il divorzio dal club basco, un sessantennio caratterizzato dalla vittoria di nove titoli e di affermazioni a livello internazionale, e un quarto ed ultimo periodo, iniziato agli inizi del terzo millennio in cui la squadra, in seguito a vicissitudini economiche e giudiziarie, cadde in seconda divisione, per poi riprendersi grazie anche al cambio di propriet\u00e0 e affermarsi come una delle migliori squadre europee.\nStoria.\nSuccursale dell'Athletic Club.\nLa societ\u00e0 fu fondata il 26 aprile 1903 da tre studenti di ingegneria baschi uniti nell'intenzione di creare una societ\u00e0 filiale dell'Athletic Club: la squadra prese il nome di Athletic de Madrid e la divisa assunse i colori blu e bianchi, gli stessi dell'uniforme dell'Athletic Club. Alcuni giorni dopo si tenne il primo consiglio d'amministrazione della societ\u00e0, che vide l'entrata di alcuni soci dissidenti del Madrid FC, squadra antenata del , mentre la prima partita fu giocata il 2 maggio 1903 tra alcuni soci. Nel 1910 la squadra, in qualit\u00e0 di succursale dell'Athletic Bilbao, non pot\u00e9 partecipare all'eliminatoria per decidere quale compagine avrebbe rappresentato Madrid in Coppa poich\u00e9 i calciatori dovevano rinforzare la squadra di Bilbao. Il 22 gennaio 1911 la squadra oper\u00f2 un cambiamento nei colori sociali adottando delle divise bianche a strisce rosse. Questa soluzione fu adottata perch\u00e9 le magliette di quei colori sarebbero state pi\u00f9 economiche in quanto si sarebbero potute ricavare dalla foggia dei materassi. E per questo motivo, a tutt'oggi, i tifosi e i giocatori della squadra vengono chiamati \"colchoneros\", ossia materassai.\nGli esordi.\nLa societ\u00e0 visse in funzione dell'Athletic Club fino al 1913, anno in cui divorzi\u00f2 dal club basco, divenendo quindi una squadra indipendente. Il presidente Juli\u00e1n Ruete insist\u00e9 per costruire un impianto dove trasferire la squadra, e il 9 febbraio dello stesso anno fu inaugurato il campo O'Donnell. Il 22 novembre 1917 la prestigiosa rivista sportiva madrilena dell'epoca \"Madrid-Sport\" pubblic\u00f2 in copertina lo scudetto dell'Athletic Club de Madrid, il cui disegno \u00e8 rimasto praticamente inalterato. Il 23 gennaio del 1921, superando il Madrid FC, la squadra vince il suo primo titolo ufficiale trionfando nel Campeonato Regional de la Federaci\u00f3n Centro.\nDue anni dopo l'Atl\u00e9tico Madrid si dot\u00f2 di un proprio stadio, il Metropolitano, che fu inaugurato il 13 maggio del 1923 davanti a spettatori. La squadra inizi\u00f2 a partecipare agli allora principali tornei calcistici spagnoli, ovvero la Coppa del Re (allora chiamata \"Coppa di Spagna\"): durante questo periodo la squadra vinse altre due volte il campionato del Centro (nel 1925 batt\u00e9 al Metropolitano la Gimn\u00e1stica Espa\u00f1ola, mentre nel 1928 vinse per 3-1 al Chamart\u00edn contro il Madrid) e arriv\u00f2 secondo in Coppa di Spagna nel 1921 e nel 1926. Grazie a questi risultati la squadra fu invitata, nel 1928, a partecipare alla neonata Primera Divisi\u00f3n: nei primi campionati professionistici l'Atl\u00e9tico Madrid navig\u00f2 tra le posizioni basse della classifica e la Segunda Divisi\u00f3n, in cui retrocesse nel 1930 e nel 1936, nel campionato antecedente la guerra civile.\nPrimi titoli e cambi di denominazione.\nAl termine della guerra civile, nel 1939, l'Atl\u00e9tico Madrid si ritrov\u00f2 privo di otto uomini della rosa, caduti durante il conflitto. La societ\u00e0 decise di fondersi con il neonato club Aviaci\u00f3n Nacional (fondato da alcuni membri dell'aviazione spagnola), a cui era stata promessa l'iscrizione in massima serie. Grazie anche alla defezione del Real Oviedo, impossibilitato a giocare il campionato a causa del terreno di gioco completamente distrutto dal conflitto, l'Atl\u00e9tico pot\u00e9 fondersi con l'Aviaci\u00f3n Nacional assumendo il nome di Athletic Aviaci\u00f3n de Madrid, recuperando quindi i giocatori persi durante il conflitto ed iscrivendosi alla Primera Divisi\u00f3n. Guidati da Ricardo Zamora, i \"colchoneros\" rientrarono prepotentemente in massima serie, vincendo i due campionati successivi alla conclusione delle ostilit\u00e0 (1939-40 e 1940-41). Negli anni quaranta il club si mantenne tra le prime posizioni di classifica, oscillando tra il secondo e il quarto posto e annoverando calciatori di qualit\u00e0 come Juncosa, Vidal, Silva, Campos e Escudero che formavano la cosiddetta \"Delantera de seda\". Durante questo periodo la societ\u00e0, a causa delle imposizioni del nuovo regime franchista, fu costretta a cambiare denominazione pi\u00f9 volte: nel 1941 la squadra fu rinominata in Atl\u00e9tico Aviacion de Madrid a causa del divieto alle societ\u00e0 di fare uso dei nomi stranieri, mentre cinque anni dopo le fu imposto di togliersi il riferimento di associazione militare, assumendo definitivamente il nome di Club Atl\u00e9tico de Madrid.\nL'esordio in Europa.\nL'inizio degli anni cinquanta vide un periodo di dominio da parte dell'Atl\u00e9tico Madrid che, allenato da Helenio Herrera, vinse i primi due campionati del decennio (1949-50 e 1950-51). Tuttavia, la partenza di Herrera nel 1952 coincise con un periodo di declino per i \"colchoneros\", che nella stagione 1953-54 si salvarono per un punto. Dopo alcuni campionati di classifica medio-alta, al termine della stagione 1957-58 i \"colchoneros\" terminarono secondi a tre punti dai rivali cittadini del . La simultanea vittoria della Coppa dei Campioni da parte delle \"merengues\" consent\u00ec all'Atl\u00e9tico Madrid di esordire in campo europeo. Guidata da giocatori come Vav\u00e1 e Peir\u00f3, la squadra si lasci\u00f2 dietro il Drumcondra, il CSKA Sofia e lo , approdando in semifinale contro i rivali cittadini (nonch\u00e9 detentori della manifestazione) del Real Madrid. I \"colchoneros\" impattarono per 2-1 al Bernab\u00e9u, ma si rifecero per 1-0 al ritorno, rendendo necessario uno spareggio, che vide le \"merengues\" prevalere di misura nuovamente per due reti a una.\nNegli anni successivi l'Atl\u00e9tico Madrid continu\u00f2 a confermarsi come squadra di classifica medio-alta, avendo in rosa calciatori come Collar e Peir\u00f3 che insieme costituivano quella che era soprannominata \"ala infernal\" sulla fascia sinistra. I colchoneros vinsero per due anni consecutivi (1959-60 e 1960-61) la coppa nazionale (allora chiamata \"Copa del General\u00edsimo\" in onore di Francisco Franco), incontrando in finale, in entrambe le occasioni, il Real Madrid al Santiago Bernab\u00e9u. La vittoria nella stagione 1960-61 permise tra l'altro ai \"colchoneros\" di tornare a calcare le scene internazionali, guadagnando l'accesso alla Coppa delle Coppe, competizione riservata ai vincitori delle coppe nazionali dei paesi aderenti alla UEFA. Dopo aver sconfitto in sequenza Leicester City, e Motor Jena, i \"colchoneros\" incontrarono nella finale dell'Hampden Park di Glasgow i campioni in carica della Fiorentina: il match si concluse in parit\u00e0 (apr\u00ec Peir\u00f3 e pareggi\u00f2 Hamrin) dopo i tempi supplementari, rendendo necessario lo spareggio, che si gioc\u00f2 dopo alcuni mesi a causa della disorganizzazione dell'evento. Il match si svolse in Germania Ovest, nell'allora Neckarstadion di Stoccarda e questa volta l'epilogo fu diverso in quanto i \"colchoneros\" chiusero la partita gi\u00e0 nel primo tempo, arrotondando il risultato a 3-0 nel secondo. Nella stagione successiva l'Atl\u00e9tico Madrid riusc\u00ec a raggiungere nuovamente la finale, ma fu travolto per 5-1 dagli inglesi del Tottenham Hotspur. In questo periodo la societ\u00e0, che continu\u00f2 a confermarsi squadra di classifica medio-alta vincendo anche un'altra edizione della Copa del General\u00edsimo nella stagione 1964-65, fu inoltre rilevata dall'imprenditore Vicente Calder\u00f3n.\nIl trionfo mondiale.\nA partire dalla seconda met\u00e0 degli anni sessanta i \"colchoneros\" divennero l'unica squadra in grado di contrastare realmente il dominio dei rivali cittadini del , vincendo tre campionati nelle stagioni 1965-66, 1969-70 e 1972-73. Il 2 ottobre 1966 fu inaugurato il nuovo stadio Manzanares che, a differenza degli impianti dell'epoca, era provvisto di posti a sedere in tutti i settori. Per la stagione 1973-74 l'Atl\u00e9tico Madrid, forte di uomini di sicuro valore come Miguel Reina, Adelardo, Irureta, Melo e il capitano Luis Aragon\u00e9s, fu indicato come una delle pretendenti alla vittoria finale in Coppa dei Campioni. I \"colchoneros\", guidati dall'argentino Juan Carlos Lorenzo, tennero fede ai pronostici approdando in finale dopo aver eliminato, in sequenza, il Galatasaray, la Dinamo Bucarest, la e il Celtic (quest'ultimo regolato per 2-0 al Vicente Calder\u00f3n). Avversari dell'Atl\u00e9tico Madrid furono i tedeschi d'Occidente del , potenza emergente del calcio europeo forte di elementi come Franz Beckenbauer e Gerd M\u00fcller, alla sua prima finale nella manifestazione. Il 15 maggio 1974 and\u00f2 in scena allo Stadio Heysel di Bruxelles la finale, che vide sul piano del gioco il dominio dei \"colchoneros\", abili nel neutralizzare gli attacchi degli avanti tedeschi (in particolare Heredia su M\u00fcller), ma ci\u00f2 non fu sufficiente per vincere. Ad un gol di Aragon\u00e9s su punizione all'ottavo minuto del secondo tempo supplementare, i tedeschi risposero infatti con un tiro dalla distanza di Schwarzenbeck a pochi secondi dal termine. Si dovette quindi procedere alla ripetizione, in cui i \"colchoneros\", minati nel morale e nella condizione fisica, furono sopraffatti per 4-0 dai tedeschi.\nNonostante la sconfitta subita, i \"colchoneros\" ebbero la possibilit\u00e0 di giocarsi la Coppa Intercontinentale grazie alla rinuncia del Bayern Monaco, che declin\u00f2 l'invito a causa di problemi di calendario. La squadra, affidata ad inizio di stagione a Luis Aragon\u00e9s dopo l'esonero di Juan Carlos Lorenzo, dovette affrontare gli argentini dell'Independiente: il primo incontro, andato in scena ad Avellaneda, vide l'Atl\u00e9tico Madrid perdere per una rete a zero, mantenendo intatte le speranze di vincere il trofeo. Nella gara di ritorno, giocata allo stadio Vicente Calder\u00f3n, i \"colchoneros\" riuscirono a rimontare il risultato segnando a met\u00e0 del primo tempo con Irureta e trovando il gol-vittoria a cinque minuti dal termine dell'incontro con Rub\u00e9n Ayala. L'Atl\u00e9tico Madrid divenne cos\u00ec il primo ed unico club ad aver vinto la Coppa Intercontinentale senza aver vinto la Coppa dei Campioni. Nelle stagioni successive al trionfo mondiale l'Atl\u00e9tico Madrid, rinnovato in alcuni settori di gioco da Aragon\u00e8s (furono ceduti diversi giocatori della vecchia guardia come Adelardo, Irureta e G\u00e1rate), prosegu\u00ec il suo periodo d'oro vincendo la coppa del General\u00edsimo nella stagione 1975-76 (ultima edizione della coppa nazionale spagnola ad assumere questa denominazione dopo la dittatura di Franco) e andando vicino al \"doblete\" nella stagione successiva ove vinse il suo ottavo campionato e fu eliminato dall' in semifinale di Coppa delle Coppe.\nCambi di dirigenza.\nGli anni ottanta furono caratterizzati da continui avvicendamenti in seno alla presidenza e alla panchina del club: tra il 1980 e il 1982 si susseguirono infatti quattro presidenti e altrettanti allenatori, prima del ritorno di Vicente Calder\u00f3n che richiam\u00f2 Aragon\u00e9s alla guida della squadra. Nonostante queste vicissitudini il club continu\u00f2 a viaggiare nell'alta classifica, con piazzamenti variabili tra il quarto e il secondo posto. Nella stagione 1984-85 la squadra vinse inoltre il suo unico trofeo della decade, la Coppa del Re conquistata a spese dell'Atletico Bilbao, regolato per 2-1 grazie a due gol del messicano Hugo S\u00e1nchez. Nella stagione successiva i \"colchoneros\" raggiunsero la finale di Coppa delle Coppe dopo aver eliminato dal torneo il Celtic, il , la e il Bayer Uerdingen. L'incontro, tenutosi a Lione, vide i \"colchoneros\" opposti alla (che forniva gran parte dei giocatori alla nazionale sovietica), che prevalse per tre reti a zero. L'anno successivo Vicente Calder\u00f3n mor\u00ec e la societ\u00e0 fu acquistata da Jes\u00fas Gil, uomo politico e imprenditore.\nL'era Gil.\nL'acquisizione del club da parte di Gil corrispose con l'inizio di una nuova era per i \"colchoneros\", i quali tornarono immediatamente nelle prime posizioni di classifica nonostante continui cambi di allenatore. A ridare ulteriore lustro all'Atl\u00e9tico Madrid (la cui societ\u00e0 fu trasformata in quel periodo in \"societ\u00e0 anonima\" con Gil azionista di maggioranza) furono le due vittorie consecutive (1990-91 e 1991-92, quest'ultima dopo una finale combattuta contro i rivali cittadini del ) in Coppa del Re. In quegli anni si registr\u00f2 anche il record di imbattibilit\u00e0 del portiere Abel Resino, che in quattordici partite riusc\u00ec a difendere la propria porta per minuti senza subire reti. Con la stagione 1995-96 fu sancito il ritorno definitivo dell'Atl\u00e9tico Madrid tra le grandi del calcio spagnolo: rinforzati in estate da una campagna acquisti che vide l'arrivo di Luboslav Penev e Milinko Panti\u0107, che andarono ad affiancarsi ad uomini di sicuro valore come Simeone, Caminero e Kiko, i \"colchoneros\" andarono a vincere il loro nono campionato (ponendo fine ad un periodo di astinenza durato diciannove anni) e la Coppa del Re, centrando il \"doblete\". La vittoria del campionato permise inoltre all'Atl\u00e9tico Madrid di ritornare a giocare nella Coppa dei Campioni, nel frattempo rinominata in UEFA Champions League: nella manifestazione i \"colchoneros\", dopo aver vinto il proprio girone che includeva i futuri campioni del , furono eliminati ai quarti dall'. L'incontro di andata, alla vigilia del quale Gil rilasci\u00f2 dichiarazioni pesanti nei confronti della squadra avversaria, fin\u00ec in parit\u00e0 (una rete per parte), mentre al ritorno i lancieri vinsero in una gara combattutissima decisa solo ai tempi supplementari.\nL'eliminazione dalla Champions League dette di fatto avvio ad un periodo di declino per i \"colchoneros\": nella stagione 1997-98 la squadra riusc\u00ec ad ottenere solo la qualificazione in Coppa UEFA nonostante i 24 gol di Christian Vieri. Nella stagione successiva la squadra, guidata inizialmente da Arrigo Sacchi, si posizion\u00f2 addirittura nella met\u00e0 inferiore della classifica, giungendo per\u00f2 (anche se grazie ad alcuni favoritismi arbitrali) fino alle semifinali di Coppa UEFA, dove fu eliminato dal . A questo tracollo dei risultati corrispose anche una crisi societaria conseguente ad uno scandalo politico in cui si trov\u00f2 implicato Gil, reo di favoritismi nei confronti della mafia e di sottrarre fondi dalle casse comunali di Marbella (comune di cui era sindaco) per investirli per la squadra. In questo contesto, al termine della stagione 1999-00, i \"colchoneros\" retrocessero clamorosamente in Segunda Divisi\u00f3n classificandosi penultimi in graduatoria nonostante la presenza di giocatori importanti come Radek Bejbl, Jimmy Floyd Hasselbaink e Santiago Solari. La crisi continu\u00f2 anche nell'anno successivo, in cui i \"colchoneros\" fallirono per differenza reti la promozione, ma al termine della stagione 2001-02, grazie alla guida di Luis Aragon\u00e9s in panchina, si ritorn\u00f2 in massima serie vincendo il campionato.\nIl rilancio e l'affermazione in Europa.\nIl 28 maggio 2003, al termine della stagione (in cui l'Atl\u00e9tico Madrid si piazz\u00f2 a met\u00e0 classifica, valorizzando un talento come Fernando Torres, asse portante della squadra nelle stagioni successive), la societ\u00e0 fu rilevata dal produttore cinematografico Enrique Cerezo Torres. Nel medesimo anno l'allora principe delle Asturie Filippo VI di Spagna divenne presidente onorario del centenario del club.\nDopo alcune stagioni di assestamento, in cui i \"colchoneros\" oscillarono in posizioni di media classifica, nella stagione 2007-08, grazie ad un organico comprendente Christian Abbiati, Diego Forl\u00e1n e Sergio Ag\u00fcero la squadra si piazz\u00f2 al quarto posto garantendosi l'accesso ai preliminari della Champions League, manifestazione a cui partecip\u00f2 dopo dodici anni di assenza. Superata la fase preliminare sconfiggendo lo , i \"colchoneros\" conclusero il girone del primo turno al secondo posto per differenza reti, per essere poi eliminati agli ottavi di finale dal grazie alla regola dei gol fuori casa. I \"colchoneros\" confermarono la loro partecipazione alla massima competizione europea anche per la stagione 2009-2010 (nonostante un avvicendamento sulla panchina a met\u00e0 campionato tra Javier Aguirre e Abel Resino), ma furono eliminati durante la fase a gironi essendosi piazzati al terzo posto nel raggruppamento C, utile per la qualificazione in UEFA Europa League.\nGli anni 2010 e l'era del \"Cholismo\".\nNella stagione 2009-2010, dopo essersi piazzato terzo nella fase a gironi di Champions League, l'Atletico si afferma nella seconda competizione europea. Il club guidato da Quique S\u00e1nchez Flores, dopo un avvio disastroso in campionato, elimina Galatasaray, Sporting Lisbona, Valencia e Liverpool (queste ultime tre grazie alla regola dei gol fuori casa) approdando cos\u00ec in finale, dove sconfigge il Fulham grazie ad un gol di Diego Forl\u00e1n a quattro minuti dallo scadere dei tempi supplementari.\nIl 27 agosto 2010 la squadra si aggiudica la prima Supercoppa europea della propria storia, battendo per 2-0 l' nella gara disputata allo Stadio Louis II di Montecarlo. Nel corso dell'annata 2010-2011 il club si qualifica nuovamente all'Europa League, dove si piazza terza nel proprio girone, venendo eliminata.\nNel corso della stagione 2011-2012 avviene una svolta per la storia recente del club: il 23 dicembre 2011 l'argentino Diego Pablo Simeone \u00e8 nominato allenatore della compagine madrilena (per cui aveva gi\u00e0 giocato dal 1994 al 1997 e dal 2003 al 2005) in sostituzione dell'esonerato Gregorio Manzano, che lascia la squadra al decimo posto della Liga. L'argentino si presenta ai tifosi con parole che saranno il sunto della filosofia, non solo calcistica, di Simeone e dell'Atl\u00e9tico, manifesto del cosiddetto \"Cholismo\": \u00abVoglio una squadra aggressiva, fisica, agguerrita, basata sul contropiede e sulla velocit\u00e0, caratteristiche che hanno sempre fatto innamorare i nostri tifosi. Cercheremo di tornare alle radici della nostra storia\u00bb. Con il \"Cholo\" in panchina, la squadra ripete l'ottima prestazione ottenuta due anni prima, arrivando in finale di Europa League dopo aver eliminato ai sedicesimi di finale la , ex squadra di Simeone, agli ottavi il Be\u015fikta\u015f, ai quarti l'Hannover e in semifinale i connazionali del Valencia. Nella finale disputata a Bucarest il 9 maggio 2012 l'avversaria \u00e8 un'altra squadra spagnola, l'Athletic Bilbao allenato da Marcelo Bielsa, contro cui i \"colchoneros\" vincono per 3-0. Vincendo tutte e nove le partite disputate nella competizione, l'Atl\u00e9tico stabilisce un record: dal 1\u00ba novembre 2011, dopo la vittoria contro l', fino all'8 novembre 2012 la squadra inanella una striscia di 15 vittorie consecutive in competizioni europee, migliorando il primato di 11 vittorie consecutive stabilito dall'Ajax tra il 1986 e il 1987 e dal Barcellona tra il 2002 ed il 2003. In campionato, dopo una grande rimonta, l'Atl\u00e9tico si piazza al quinto posto, sfiorando la qualificazione ai preliminari di UEFA Champions League.\nLa stagione 2012-2013 si apre il 31 agosto, con l'Atl\u00e9tico Madrid che mette in bacheca per la seconda volta la Supercoppa europea battendo con un perentorio 4-1 il , con una tripletta di Radamel Falcao. Il 9 dicembre l'Atl\u00e9tico batte per 6-0 il Deportivo La Coru\u00f1a con cinque reti di Falcao, che eguaglia il record di gol segnati in una partita con l'Atl\u00e9tico, detenuto da Vav\u00e1. Il 17 maggio 2013 l'Atl\u00e9tico Madrid vince la sua decima Coppa del Re battendo al Bernab\u00e9u il Real Madrid per 2-1, in rimonta dopo i tempi supplementari.\nL'Atl\u00e9tico inizia la stagione 2013-2014 perdendo la partita di Supercoppa di Spagna contro il Barcellona per la regola dei gol fuori casa. Il campionato inizia con otto vittorie in altrettante partite: la squadra subisce il primo stop solo il 19 ottobre a Barcellona contro l'. Il 28 settembre, come gi\u00e0 accaduto in finale di Coppa del Re l'anno precedente, l'Atl\u00e9tico vince al Bernab\u00e9u per 1-0, successo che in campionato manca da 14 anni. Il 23 novembre arriva la terza vittoria di un derby di Madrid (dopo il 5-0 al Rayo Vallecano e lo 0-1 al Real Madrid): stavolta a farne le spese \u00e8 il Getafe, che perde con un roboante 7-0. Con questa vittoria la squadra di Simeone sale in vetta al ranking UEFA con punti. In campionato la vittoria per 3-2 in casa con il Levante del 21 dicembre fa s\u00ec che il girone di andata sia stato il migliore mai disputato dalla squadra di Madrid da quando sono stati istituiti i tre punti per la vittoria. Con il pareggio a reti inviolate dell'11 gennaio contro il Barcellona, l'Atletico conclude il girone di andata con 50 punti ottenuti sui 57 disponibili, disputando cos\u00ec un girone di andata migliore dell'anno del \"doblete\" con una media di 2,7 punti a partita, contro i 2,33 del 1995-1996. Nel corso della stagione il club riesce anche, alla 23\u00aa giornata, a raggiungere la vetta in solitaria; era dal 1996 che questo traguardo mancava. Il 18 aprile Diego Costa realizza il gol numero 109 della squadra in stagione: mai l'Atl\u00e9tico aveva segnato tanto in una sola annata. Un altro record lo stabilisce il portiere Thibaut Courtois, protagonista di 26 partite su 49 senza subire reti. Il 30 aprile 2014 i \"colchoneros\", battono il Chelsea in trasferta per 3-1 nella semifinale di UEFA Champions League dopo lo 0-0 casalingo dell'andata, approdando cos\u00ec alla finale di Champions League dopo 40 anni. In finale trovano i rivali concittadini del Real Madrid. Il 17 maggio 2014 l'Atl\u00e9tico conquista il suo decimo titolo nazionale dopo il pareggio per 1-1 contro il Barcellona. Il 24 maggio, nella finale di Champions a Lisbona, l'Atl\u00e9tico dice addio ai propri sogni di gloria arrendendosi ai concittadini del Real Madrid, vittorioso per 4-1 dopo i tempi supplementari. A nulla vale il vantaggio siglato da Diego God\u00edn nel primo tempo, dato che i \"colchoneros\" si fanno raggiungere sul pari da Sergio Ramos a tempo quasi scaduto (minuto 93) e poi infilare per tre altre volte ai supplementari. Lo stesso Real Madrid elimina l'Atl\u00e9tico anche in semifinale di Coppa del Re, battendolo per 3-0 in casa e per 2-0 in trasferta.\nNella stagione 2014-2015 l'Atl\u00e9tico si aggiudica il primo trofeo stagionale il 22 agosto, imponendosi con il punteggio di 2-1 nei 180 minuti di gioco nell'ennesimo derby con il Real Madrid (pareggio per 1-1 all'andata e vittoria per 1-0 al ritorno) in Supercoppa di Spagna. La squadra di Simeone torna cos\u00ec a vincere la coppa dopo 29 anni. Il 29 dicembre l'Atl\u00e9tico Madrid viene premiato con il \"Globe Soccer Award 2014\" per i meriti calcistici conseguiti nell'anno solare 2014, ossia titolo di campione di Spagna, vincitore della Supercoppa di Spagna e finalista di Champions League. Il 7 febbraio 2015, con la vittoria per 4-0 sul Real Madrid, i \"rojiblancos\" eguagliando un risultato che mancava al Calder\u00f3n dal 1977 e in generale dal 1987. Inoltre l'Atl\u00e9tico riesce nuovamente a vincere contro i \"blancos\" sia all'andata che al ritorno dopo 64 anni. In seguito ai risultati conseguiti, la squadra ottiene il quinto posto del Ranking UEFA raggiungendo il miglior posizionamento nella storia del club.\nNella stagione 2015-2016 in occasione della sconfitta del 26 settembre contro il Villarreal, con 211 partite consecutive sulla panchina dei \"rojiblancos\" Diego Simeone supera il record di Luis Aragon\u00e9s. Si ferma ad undici partite la striscia di imbattibilit\u00e0 casalinga in Champions League, in seguito alla sconfitta per 2-1 contro il Benfica. L'ultima sconfitta interna in Champions risaliva al 2010, quando i \"colchoneros\" avevano perso contro il Porto. Grazie alla terza qualificazione consecutiva ai quarti di finale, la squadra di Simeone sale al quarto posto del ranking UEFA, superando il Chelsea. Il 3 maggio 2016 i \"colchoneros\" raggiungono la seconda finale di Champions League in tre anni. Il 14 maggio, con la 24\u00aa partita terminata a porta imbattuta, Jan Oblak vince il primo trofeo Zamora, mentre per la squadra si tratta del terzo in quattro anni. Il 28 maggio l'Atl\u00e9tico Madrid perde a San Siro la finale di Champions League per 5-3 ai rigori contro il Real Madrid, dopo che i tempi regolamentari si erano conclusi sull'1-1. Per i \"colchoneros\" \u00e8 la terza sconfitta su tre finali giocate; inoltre, non avendo mai vinto la coppa, il club stabilisce un nuovo record negativo nella storia della massima competizione europea. Nonostante la sconfitta, sono sei i calciatori dell'Atl\u00e9tico inseriti nella Squadra della stagione della UEFA Champions League: Oblak, God\u00edn, Juanfran, Gabi, Koke e Griezmann.\nNella stagione 2016-2017, in occasione della vittoria casalinga per 2-0 col nella fase a gironi di UEFA Champions League, il neo acquisto Kevin Gameiro firma il gol numero 100 nella storia dei \"colchoneros\" in Coppa dei Campioni e il connazionale Antoine Griezmann eguaglia il record di gol in Champions League di Luis Aragon\u00e9s, diventando il pi\u00f9 prolifico attaccante \"colchonero\" nella massima competizione europea. Il 4 febbraio 2017, nel corso della partita vinta per 2-0 contro il , Fernando Torres segna il gol numero dell'Atl\u00e9tico Madrid nella Liga e diventa il sesto maggior realizzatore nella storia dei \"rojiblancos\". Il 22 maggio il portiere sloveno Oblak vince il suo secondo Trofeo Zamora consecutivo, eguagliando il record di Thibaut Courtois, con una media di 0,72 gol subiti a partita. La squadra termina terza in campionato e si ferma in semifinale sia in Coppa del Re (contro il Barcellona) che in Champions League, dove \u00e8 ancora una volta fatale il confronto con il Real Madrid (che vince per 3-0 all'andata e perde per 2-1 in trasferta).\nNella stagione 2017-2018 l'Atl\u00e9tico scavalca e nel ranking UEFA, piazzandosi al secondo posto dietro i cugini del Real Madrid. Il 16 settembre 2017 la squadra esordisce nel nuovo stadio, il Wanda Metropolitano, in occasione della partita valida per la quarta giornata di campionato contro il , che termina con la vittoria per 1-0 dei padroni di casa. Grazie alla vittoria per 5-0 contro il del 25 novembre, la squadra di Simeone coglie il tredicesimo risultato utile consecutivo dall'inizio della Liga e supera il precedente record risalente alla stagione 1995-96. Il 10 dicembre, grazie alla vittoria per 1-0 ottenuta sul campo del , l'Atl\u00e9tico consegue la 400\u00aa vittoria esterna in Primera Divisi\u00f3n e raggiunge quota 19 risultati utili consecutivi, ossia la migliore striscia positiva della propria storia. Il 28 febbraio 2018 in occasione della vittoria interna per 4-0 contro il Legan\u00e9s Griezmann diventa il primo calciatore francese a segnare quattro gol nella stessa partita in Liga e allo stesso tempo raggiunge e supera quota 100 reti con la maglia dell'Atl\u00e9tico Madrid. Piazzatasi terza nel girone di Champions dietro a Roma e Chelsea, l'Atl\u00e9tico arriva fino alla finale di Europa League dopo aver superato in successione , , e . Il 16 maggio 2018, grazie al successo contro l' (3-0), la squadra vince l'Europa League per la terza volta nella propria storia. Il 21 maggio 2018 Oblak vince il terzo Trofeo Zamora consecutivo e l'Atl\u00e9tico conclude la stagione al secondo posto nel ranking UEFA e al secondo posto nella Liga, alle spalle del Barcellona e, per la diciannovesima volta nella storia della Primera Divisi\u00f3n, davanti ai cugini del Real.\nLa stagione 2018-2019 si apre con la vittoria della Supercoppa UEFA contro i concittadini del Real Madrid per 4-2 dopo i tempi supplementari. L'Atl\u00e9tico risulta cos\u00ec l'unica squadra ad aver vinto tre edizioni su tre disputate e Diego Costa realizza il gol pi\u00f9 veloce nella storia della competizione. Con questo successo Simeone diventa il tecnico pi\u00f9 vincente nella storia dei \"Colchoneros\". Il 3 gennaio 2019 il club viene premiato ai Globe Soccer Awards come \"Miglior squadra dell'anno\". Il cammino stagionale in Champions League si ferma agli ottavi di finale contro la , capace di rimontare all'Allianz Stadium (3-0) la sconfitta patita all'andata al Wanda Metropolitano (2-0). Il campionato dell'Atl\u00e9tico si chiude con il secondo posto, a undici punti dalla vetta occupata dal Barcellona e con otto punti di vantaggio sul Real Madrid terzo.\nGli anni 2020.\nIl 2020 dei \"Colchoneros\" inizia con la disputa della Supercoppa di Spagna, sconfitto dal Real Madrid per 4-1 ai rigori, dopo che i tempi regolamentari e supplementari si erano conclusi a reti inviolate. L'11 marzo, con un risultato complessivo di 4-2 ottenuto ai tempi supplementari, l\"'Atleti\" supera gli ottavi di finale di Champions League eliminando i campioni in carica del . A seguito dell'emergenza dovuta alla pandemia di COVID-19 la stagione riprende a giugno 2020 e termina il 13 agosto. Il 27 settembre comincia ufficialmente la stagione 2020-2021 dei madrileni. Il 2 dicembre 2020 l'Atl\u00e9tico conclude un anno di partite casalinghe da imbattuto. Il 22 maggio 2021 grazie alla vittoria all'ultima giornata di campionato in rimonta per 2-1 contro il mantiene il distacco dai rivali del Real Madrid e vince il suo undicesimo campionato."}
{"id": "2591119", "revid": "125955522", "url": "https://it.wikipedia.org/wiki?curid=2591119", "title": "Personaggi di Kenichi", "text": "Dojo Ry\u014dzanpaku.\nIl dojo Ry\u014dzanpaku \u00e8 la casa dove vivono combattenti di abilit\u00e0 immensa specializzati in diversi stili di lotta. I maestri del dojo sono i maestri pi\u00f9 forti del Katsujin-ken, cosa che rende il Ry\u014dzanpaku l'emblema del Katsujin-ken e sono tutti contrari alla trasformazione in sport delle antiche discipline e si allenano per migliorare e tramandare le proprie arti marziali. Questo luogo \u00e8 cos\u00ec famoso da attrarre molte sfide da altri dojo che cercano di rubargli l'insegna, le sfide sono cos\u00ec numerose che \u00e8 stato necessario creare una lista d'attesa degli sfidanti. Questa diventa indirettamente una fonte di reddito in quanto gli sfidanti sconfitti vengono curati dai maestri Akisame e Kensei.\nAnche con questa strategia per\u00f2 il dojo \u00e8 sempre in passivo e per poter andare avanti fa affidamento sulla creativit\u00e0 dei residenti che per le vacanze ad esempio sfruttano una nave e un cottage costruiti direttamente da loro oltre a dirigersi verso un'isola non segnalata dalle mappe e conosciuta solo da loro.\nPer ovviare alle spese arrivano addirittura a fare da babysitters ad alcuni bambini per coprire le spese. Una fonte di reddito \u00e8 anche Kenichi che viene spesso ingannato dal maestro Kensei facendogli acquistare delle finte foto di Miu.\nI maestri del dojo, anche se immensamente potenti, mancano di raziocinio e spendono soldi in cose del tutto inutili. Anche l'Anziano Saggio non \u00e8 al di fuori di questa consuetudine infatti \u00e8 visto spesso con degli enormi lecca lecca e con uno strano orologio. I maestri hanno anche grossi problemi ad avere rapporti con le persone normali rilasciando inavvertitamente grosse quantit\u00e0 di ki. Solo Akisame e Kensei hanno dei redditi fissi con le loro cliniche di fisioterapia ed agopuntura.\nLa vita al dojo \u00e8 cambiata radicalmente dopo l'arrivo di Kenichi, i combattimenti tra maestri si sono ridotti significativamente e tutti si sono aperti l'uno con l'altro riuscendo ad interagire meglio.\nKenichi Shirahama.\n \"Seiyu\": Tomokazu Seki\nKenichi Shirahama \u00e8 un ragazzo di 16 anni che frequenta il suo secondo anno di scuola superiore. All'et\u00e0 di 6 anni, in compagnia del suo vecchio amico Ry\u016bto, and\u00f2 in un negozio dove scambi\u00f2 la sua spilla a forma di gatto con quella con il simbolo dello ying yang di una ragazzina di nome Miu, anch'essa di 6 anni. I due ragazzi videro questa ragazzina sconfiggere un gruppo di criminali e Kenichi la salv\u00f2, fischiando con una moneta, da un loro attacco a sorpresa ma il merito di questo gesto and\u00f2 invece a Ry\u016bto. In quel giorno i due amici si fecero la promosse di diventare pi\u00f9 forti ma mentre Ry\u016bto la segui fino in fondo diventando il capo del Ragnarok e membro dello YOMI, Kenichi invece se ne dimentic\u00f2 subendo numerose angherie.\nUn giorno mentre si stava recando a scuola incontra di nuovo Miu ma anche non riconoscendola immediatamente i due diventano molto amici. Kenichi \u00e8 membro del club di karate ma viene sottoposto ad ogni angheria per fargli decidere di smettere, cos\u00ec si allena da solo per diventare pi\u00f9 forte. Miu dopo aver sentito i problemi dell'amico decide di insegnargli una prima mossa che gli permette di battere agevolmente Daimonji, colui che si prendeva gioco di lui e che lo aveva sfidato in un incontro in cui il perdente avrebbe dovuto lasciare il club. Anche dopo la vittoria decide di abbandonare il club per il bene di Daimonji che ne sarebbe uscito distrutto. Dopo aver sentito cosa \u00e8 stato in grado di fare il capitano della squadra di karate si interessa a lui, una prima volta viene sconfitto per poi riuscire a batterlo al secondo incontro dopo l'allenamento al Ry\u014dzanpaku. I problemi per Kenichi per\u00f2 sono appena iniziati in quanto \u00e8 diventato molto famoso fra i delinquenti di un gruppo chiamato Ragnarok. Gli allenamenti al dojo sono sempre pi\u00f9 disumani ma riesce a superarli con la forza di volont\u00e0 e l'amore che prova per Miu. Tutti questi sforzi lo fanno crescere sempre di pi\u00f9 e non ha problemi a sconfiggere il gruppo di Takeda. Vista l'impossibilit\u00e0 di convincere Kenichi ad unirsi al Ragnarok gli Otto Pugni lo vogliono sconfiggere e cos\u00ec mandano all'assalto anche Shinnosuke Tsuji, Loki, Thor e Sigfrido che vengono anch'essi inesorabilmente annientati. Kenichi per\u00f2 ha un principio che vuole rispettare ad ogni costo, lui non vuole colpire le donne, questo comportamento lo mette in pericolo contro Kisara che per\u00f2 capisce cosa ci sia davvero dietro alle mosse del ragazzo e si ritira dopo alcuni colpi. Durante queste vicende nasce un nuovo gruppo di nome Alleanza Shinpaku, creato da Niijima, di cui Kenichi \u00e8 involontariamente uno dei comandanti ma a cui si uniscono molti dei combattenti sconfitti dal ragazzo che vedono in lui una persona corretta su cui poter fare affidamento e nell'Alleanza un gruppo di amici fidati cosa che nel ragnarok non avveniva.\nDurante il viaggio a Chinatown conosce Ma Renka, la figlia di Ma Kensei, che dopo un primo impatto molto violento si infatua di lui arrivando anche a seguirlo al Ry\u014dzanpaku e a volerlo riportare in Cina con lei. Miu \u00e8 gelosa di Kenichi ma non capisce questo nuovo sentimento nato in lei e per questo a fare le spese delle litigate tra Miu e Renka finisce sempre per essere il povero Kenichi.\nIn uno scontro epico riesce a battere anche l'Eremita ma viene a scoprire che il leader dei Ragnarok \u00e8 il suo migliore amico di quand'era piccolo: Ry\u016bto. Nel loro primo incontro Kenichi viene battuto dal Seikuken e gli viene sottratta la spilla regalatagli da Miu. Segnato da questo evento non riesce ad allenarsi adeguatamente e l'Anziano Saggio decide che \u00e8 ora di condurlo nella Valle dell'oscurit\u00e0 per fargli apprendere questa tecnica. Durante l'allenamento per\u00f2 perde la strada e viene salvato da Isshinsai Ogata che si scoprir\u00e0 essere il primo discepolo del Ry\u014dzanpaku caduto sulla via dell'Asura lasciandosi consumare dall'ira e uccidendo un uomo. Ogata gli propone di diventare suo discepolo ma Kenichi rifiuta scegliendo di voler continuare ad usare le arti marziali solo per proteggere chi gli sta a cuore, questa sua calma e voglia di proteggere gli altri lo fanno diventare un combattente Sei. Di ritorno dal viaggio affronta di nuovo Ry\u016bto e grazie all'utilizzo combinato dei vari ritmi dei maestri del Ry\u014dzanpaku lo sconfigge riuscendo cos\u00ec a recuperare la spilla, ma non l'amico, che viene portato via da Ogata.\nDopo aver sconfitto il Ragnarok un nuovo nemico vuole affrontare Kenichi, lo Yami, che vuole per uno dei suoi discepoli il titolo di pi\u00f9 forte del mondo. La prima ad affrontare Kenichi \u00e8 Li Raichi che gli provoca diversi grattacapi non volendo colpire una donna ma grazie al suo cuore riesce a fare breccia nella dura scorza dell'avversaria che finisce anch'essa per prendersi una cotta per lui.\nIl primo componente dello YOMI ad affrontare Kenichi \u00e8 Boris Ivanov, che si ritira a met\u00e0 scontro per ordine di Kanou Shou, seguito da Radin Tidat Jihan in un combattimento all'ultimo sangue in montagna. Solo la necessit\u00e0 di proteggere Miu d\u00e0 la forza al giovane di battere l'avversario che viene seppellito dal suo maestro con una valanga.\nIl Ry\u014dzanpaku viene invitato al torneo D of D e qui Kenichi affronta un nuovo avversario, Sh\u014d Kan\u014d, che ha messo gli occhi proprio su Miu. Kan\u014d ferisce gravemente tutti i pi\u00f9 forti componenti dell'Alleanza Shinpaku e Miu, rinvenendo dopo essere stata rapita, va su tutte le furie perdendosi nella rabbia e rischiando di cadere sulla via dell'Asura cercando di uccidere il proprio avversario. Kan\u014d vuole che questo accada cos\u00ec da poter tenere la ragazza accanto a s\u00e9 ma Kenichi, che non capisce questo mondo, lo vuole fermare. Avvicinatosi a Miu la ragazza fuori di s\u00e9 non lo riconosce e lo attacca ferendolo ripetutamente, solo una mossa estrema, insegnatagli dal maestro Ma Kensei, riesce a fare tornare in s\u00e9 Miu. Per Sh\u014d Kan\u014d questa \u00e8 una dichiarazione di guerra e vuole affrontare Kenichi al torneo per sistemare le cose. Intanto Kenichi e Miu dimostrano un affiatamento fuori dal comune e sconfiggono il team Drago a tre teste oltre a riuscire a colpire l'Anziano Saggio travestito da Garyuu X. La sfida finale \u00e8 proprio con Kan\u014d che dapprima dimostra una netta superiorit\u00e0 ma Kenichi grazie al suo vero Seikuuken ribalta la situazione. Kenichi combatte per proteggere Miu e questo gli d\u00e0 una forza che altrimenti non avrebbe mai raggiunto. Kan\u014d decide di farla finita utilizzando tutte le mosse sei maestri dello Yami in aggiunta all'utilizzo simultaneo di Sei e Dou ma Kenichi con uno dei suoi colpi pi\u00f9 potenti, il Mubyoshi, riesca a sconfiggerlo. Sh\u014d Kan\u014d si sacrifica per proteggere Miu che a sua volta aveva fatto scudo a Kenichi da dei proiettili sparati da molto vicino.\nNei suoi successivi scontri riesce a sconfiggere anche Boris Ivanov e Ethan Stanley oltre a salvare la sorella di quest'ultimo, Rachel. Il suo animo gentile ha fatto inoltre breccia in Chikage Kushinada, uno dei suoi possibili rivali, che salta il loro incontro preferendo una festa di compleanno.\nAnche se viene spesso ricordata la totale mancanza di talento di Kenichi per le arti marziali, gli viene altres\u00ec riconosciuto un talento fuori del comune per quanto riguarda l'impegno. Questo in breve tempo lo ha portato a diventare da uno degli studenti pi\u00f9 deboli della scuola ad uno dei discepoli pi\u00f9 forti del continente, in grado di sconfiggere avversari con molti anni pi\u00f9 di lui d'allenamento.\nKenichi \u00e8 un ragazzo gentile, compassionevole, volenteroso e con dei principi che vuole rispettare a costo della vita. Odia la violenza fine a se stessa e uno dei suoi principi gli impedisce di colpire le donne. A dispetto di ci\u00f2 \u00e8 anche un pervertito e assieme al maestro Ma Kensei non perde l'occasione di spiare Miu e Shigure mentre fanno il bagno oltre ad acquistare foto di Miu che il pi\u00f9 delle volte si rivelano dei falsi. Ha iniziato ad utilizzare anche lo stile di combattimento del maestro Ma Kensei (ecchi mode) che lo porta a diventare molto pi\u00f9 preciso nell'afferrare le donne oltre a riuscire a toccare per la prima volta Miu durante l'allenamento. Come risultato di questa sua gentilezza riesce a guadagnarsi l'affetto di molte persone oltre al cuore di Ma Renka e di Li Raichi.\nKenichi non utilizza un unico stile di combattimento e sceglie tra tutte quelle apprese quella migliore per l'occasione. Non ha mai utilizzato armi ma Shigure gli ha insegnato come difendersi da esse e non averne paura. La prima mossa che ha imparato \u00e8 il \"kouho haiho\", una mossa di difesa di Miu. Istintivamente il ragazzo ha combinato le cose che ha appreso creando delle tecniche finali molto potenti chiamate \"saikyo\" (le pi\u00f9 forti) combo. Fa anche un utilizzo frequente del Seikuuken, mossa adatta solo a combattenti Sei (Miu ad esenmpio non la pu\u00f2 apprendere), che gli \u00e8 stata insegnata direttamente da Hayato, sempre l'Anziano Saggio gli ha fatto capire come passare al secondo stadio di questa potentissima tecnica chiamato \"Ryuusui\" (let: acqua che scorre) che riduce il Seikuuken ad uno strato sottilissimo lungo la pelle permettendogli di capire meglio le mosse dell'avversario seguendo la loro corrente. L'attacco pi\u00f9 forte di Kenichi \u00e8 il \"Mubyoshi\" (let: senza ritmo) che ha inventato da solo. Questa mossa combina karate, muay thai, jujitsu e arti marziali cinesi in un singolo colpo talmente potente da sconfiggere chiunque immediatamente. Il suo nome deriva dal fatto che essendo un attacco combinato di diverse arti marziali ha un ritmo quasi impossibile da decifrare. Il suo unico punto debole \u00e8 la necessit\u00e0 di avvicinarsi molto all'avversario lasciando Kenichi scoperto da un eventuale contrattacco. Comunque attualmente le uniche due persone ad essere in grado di fermare questo colpo sono state Ry\u016bto (a malapena) ed Hayato.\nNel capitolo 348 Kenichi rivela di aver appreso un'altra tecnica nell'allenamento fatto con l'Anziano Saggio, il \"Korui Nuki\". Questa mossa consiste in un calcio dato sfruttando il proprio centro di gravit\u00e0 e le aperture nella difesa dell'avversario incanalando tutta la forza di Kenichi in un singolo punto d'impatto. \u00c8 talmente potente da distruggere la guardia di Polluce e colpirlo direttamente mettendo fine allo scontro tra di loro.\nMiu F\u016brinji.\n \"Seiyu\": Tomoko Kawakami\nMiu Furinji \u00e8 una ragazza di 16 anni che frequenta la stessa scuola di Kenichi ed \u00e8 al secondo anno. \u00c8 la nipote di Hayato F\u016brinji e la figlia di Saiga F\u016brinji, attuale capo dello Yami. Non si sa di preciso quando il nonno la prese in custodia ma \u00e8 con lui dall'et\u00e0 di 6 anni. Nei 10 anni trascorsi sotto le sue cure ha continuato a praticare le arti marziali diventando un'abile lottatrice. Sua madre Shizuha F\u016brinji \u00e8 morta per mano di suo padre mentre la stava proteggendo. Nel destino di Miu infatti si cela la necessit\u00e0 di superare l'oscurit\u00e0 che si nasconde in lei cosa che ha fatto prima con l'aiuto di Hayato e ora con quello di Kenichi.\nPrima di trasferirsi alla scuola Kouryou frequentava una scuola all'apparenza molto famosa ma in cui non si trovava bene perch\u00e9 tutte le ragazze erano gelose di lei per il suo aspetto. Proprio per questo motivo ha deciso di indossare degli occhiali e vestirsi in modo meno appariscente ma grazie alla vicinanza di Kenichi in questa sua nuova scuola \u00e8 riuscita a farsi moltissimi amici e per dimostrare a Chikage Kushinada che non vuole pi\u00f9 fingere decide di recarsi a scuola vestita come nel quotidiano.\nAnche se bellissima, dolce e sensibile non aveva nessun amico prima di incontrare Kenichi e a causa dei suoi numerosi impegni al Ry\u014dzanpaku nessuna vita sociale. Miu inoltre adora i gatti ed \u00e8 molto dispiaciuta di non poterne tenere uno al dojo, sia Kisara che Ma Renka gli ricordano questi felini e si mette per questo, inconsciamente, a giocare con loro.\nMiu dimostra di essere una combattente fortissima durante tutti gli scontri ed ha dei riflessi fuori dal comune per esempio \u00e8 in grado di lanciare in aria chiunque si trovi dietro di lei. Il suo stile di combattimento \u00e8 fatto di grandi salti e calci potentissimi oltre a diverse prese al corpo. La sua mossa pi\u00f9 potente \u00e8 il \"F\u016brinji Kohuouyoko\" che consiste in un calcio dall'alto verso il basso da una discreta altezza.\nKenichi \u00e8 stato in grado di colpirla una solo volta in tutti i loro allenamenti tramite la mossa del maestro Ma Kensei, lo stile di combattimento dei due ragazzi \u00e8 molto diverso ma hanno dimostrato di conoscersi profondamente e di fidarsi ciecamente l'uno dell'altra al torneo D of D dove hanno lottato sempre insieme.\nMiu durante la storia passa da vedere Kenichi come semplice amico a qualcosa di pi\u00f9, probabilmente infatuandosene. Infatti \u00e8 gelosa di tutte le ragazze che come Ma Renka o Li Raichi gli si avvicinano e non vuole che il ragazzo veda Rachel mezza nuda durante il torneo D of D. Kenichi \u00e8 infatti la prima persona che ha detto di volerla proteggere e ci\u00f2 \u00e8 avvenuto sia durante lo scontro con Radin Tidat Jihan, in montagna quando lei aveva la febbre, sia quando ha perso la ragione contro Sh\u014d Kan\u014d. Decide di non seguire Sh\u014d Kan\u014d da suo padre grazie alla presenza di Kenichi. \u00c8 altres\u00ec molto preoccupata per Kenichi durante i suoi combattimenti e si stupisce di quanto sia migliorato in cos\u00ec breve tempo. Prega perch\u00e9 ritorni salvo sia dalla Valle dell'oscurit\u00e0 sia dal viaggio con Shigure per poi scoprire che i due hanno fatto un bagno insieme diventando ancora pi\u00f9 gelosa. La fiducia di Miu e Hayato arriva al punto che decidono di donare gli Ikada appartenuti al padre della ragazza a Kenichi.\nHayato F\u016brinji.\n \"Seiyu\": Hiroshi Arikawa\nFurinji Hayato, detto l'Anziano \u00e8 il principale esponente del Clan Furinji. \u00c8 dotato di grande forza e il suo stile particolare, lo stile Furinji, \u00e8 considerato uno stile di combattimento tra i pi\u00f9 rinomati. Da giovane ha fatto squadra con Kushinada Mikumo, la futura Youken no Urukiboshi, durante la seconda guerra mondiale. Una volta ha sconfitto 500 maestri Shaolin fin quasi a ridurli in fin di vita. Secondo lui data la sua grande forza ha il dovere di aiutare i pi\u00f9 deboli e per questo viaggia molto per il mondo per portare la pace (dicono in molti che Kenichi, per la sua bont\u00e0 d'animo e la sua purezza, ricorda molto l'Anziano). Tuttavia nel passato ha seguito la via dell'Eremita, andando a combattere per il piacere di farlo, ma dopo aver visto il vuoto della sua vita \u00e8 cambiato. Ha avuto da Furinji Shizuko un figlio, Furinji Saiga, che, innamoratosi ricambiato di Kuremisago Shizuha, scaten\u00f2 un conflitto interno nel clan della ragazza. Infatti i Kuremisago erano un antico clan ninja e portavano avanti un'accurata selezione genetica, incrociando tramite matrimonio gli individui pi\u00f9 forti per generare prole superiore e Shizuha era una discendente del ramo principale del clan, molto dotata nel combattimento oltre che bella, il fiore proibito; per questo motivo lasciar avvicinare a tal punto al cuore del gruppo uno straniero risultava inaccettabile a molti Kuremisago. Altri, invece, stanchi della vita da uccelli chiusi in gabbia, come Kuremisago Senzui, appoggiavano la decisione si Saiga e Shizuha di sposarsi. Nacque cos\u00ec una guerra interna che miet\u00e9 molte vittime. A un certo punto Saiga e Senzui entrarono a far parte di Un'Ombra nove Pugni. Senzui, capendo che la guerra senza sacrificio non si sarebbe fermata, decise di uccidere Shizuha sotto sembianze di Saiga, in modo da riportare la pace nei Kuremisago. Tuttavia non pot\u00e9 uccidere la figlia di questa, la neonata Miu, per l'affetto che portava a sua madre. A questo punto Hayato, raggiunto da un messaggio di Shizuha, si precipit\u00f2 da lei, ma la trov\u00f2 morta da poco e sotto il suo cadavere trov\u00f2 la nipotina Miu. Da allora promise di non lasciarla mai pi\u00f9 sola e la port\u00f2 con s\u00e9 nei suoi viaggi, addestrandola personalmente sin dalla pi\u00f9 tenera et\u00e0. A un certo punto della sua vita fond\u00f2 il Ry\u014dzanpaku. Un giorno, sgominando dei mercanti di schiavi bambini in Thailandia, fece conoscenza con Apachai, che si affezion\u00f2 a lui e alla piccola Miu al punto da seguirli fino in Giappone.\nQuando Miu inizia la prima superiore e conosce Kenichi, l'Anziano \u00e8 il primo che gli si rivolge al suo arrivo al Ry\u014dzanpaku, nonostante poi sia Kensei a convincerlo a fermarsi l\u00ec per essere allenato. Per la maggior parte della storia l'Anziano si limita a osservare gli allenamenti di Kenichi, a dargli consigli e a fermarlo in caso di fuga, tuttavia quando il ragazzo viene sconfitto da Odino, primo Pugno di Ragnarok, lo porta con s\u00e9 nella Valle Nera per insegnargli il Seik\u016bken. Durante l'allenamento Kenichi conosce Isshinsai Ogata, che sta l\u00ec in eremitaggio per scontare l'involontaria uccisione del figlio di Tanaka, con cui stringe un rapporto abbastanza buono e decide per la prima volta di seguire la via del Katsujin-ken. In seguito impara la prima parte del Seik\u016bken, ma \u00e8 costretto a interrompere l'allenamento per aiutare i suoi amici, attaccati da Odino, Loki e Berserker. Durante lo scontro con Ryuto, quando Kenichi imita i maestri alla perfezione, si scusa con lui per averlo traumatizzato con gli allenamenti al punto da imprimergli per sempre nella memoria lo stile dei maestri. In seguito lo esorta a combattere contro Yomi, dicendogli che o vincer\u00e0 o morir\u00e0.\nIn seguito lo si ritrova al torneo D of D, dove rincuora Kenichi dalla sua ansia promettendogli di permettergli di uscire con Miu se vincer\u00e0 il torneo. Tuttavia pochi minuti dopo lo si trova a combattere travestito da Garyuu X contro la squadra Kick Boxing Hurricane, al che Kenichi si infuria con lui accusandolo disperato di averlo illuso. L\u00ec sconfigge Rofusagi Gorubee, il Demone dei Calci. In seguito affronta Kenichi e Miu nel girone Cielo, decidendo di usare la 0,0002% mode, per cui usa al massimo solo lo 0,0002% della sua forza per allenare i ragazzi sul campo, nonostante sia sufficientemente forte anche cos\u00ec da far volare via e mettere in difficolt\u00e0 Kenichi e Miu insieme e a sradicare un albero, nonostante ammetta poi di doversi riposare qualche giorno. Nello scontro insegna a Kenichi la forma finale del Seik\u016bken, il Ryusuui Seik\u016bken, usato nello scontro con Kanou Shou, che consiste nel ridurre il Seik\u016bken a uno strato sottile sulla pelle, per cui si legge, integra e distrugge il ritmo avversario. Durante la battaglia della fine del torneo, porta in salvo Kenichi dopo il duello con Kanou e decreta la sua vittoria del torneo.\nAll'assalto alla base americana lo vediamo travestito da Garyuu X mentre distrae i soldati americani. In seguito narra la storia di Apachai e insegnare a Kenichi una nuova tecnica, il Korui Nuki, capace di spezzare ogni difesa colpendone il punto debole con tutta la forza.\nAlla battaglia finale viene trattenuto su un'isola dal capo dell'Hachiou Danzai, Ouganosuke Yogi, definito un secondo Invincibile Superuomo. Riesce alla fine a scappare giusto in tempo per distruggere il missile lanciato da Kuremisago Senzui. Dopo la guerra si sa che viaggia con Miu e Kenichi per raddrizzare il mondo e allenare i ragazzi, nonostante torni spesso al Ry\u014dzanpaku. Si capisce poi, nonostante non sia detto, che accetta il matrimonio tra Kenichi e Miu, da cui avr\u00e0 una bisnipotina.\nHayato \u00e8 il nonno di Miu e l'Anziano Saggio del Ry\u014dzanpaku, dotato di una forza senza pari. Attualmente \u00e8 imbattuto ed \u00e8 anche conosciuto con il nome di \"Invincibile Super Man\" (\u7121\u6575\u8d85\u4eba, mutekich\u014djin, let. \"uomo senza eguali\"). I suoi calci hanno una velocit\u00e0 tale che per vederli occorre un replay ad 1/1000 della velocit\u00e0 normale. \u00c8 molto rispettato dagli altri maestri del Ry\u014dzanpaku che, anche se non ne hanno paura, preferirebbero non incontrarlo in combattimento. Utilizzando solo lo 0,0002% \u00e8 in grado di tener testa a Kenichi e Miu contemporaneamente e a spaccare un albero in due, sempre al torneo D of D ha sconfitto un avversario di livello maestro con un solo dito. Prima della costruzione del dojo viaggiava con la nipote per il mondo portando la pace in ogni regione che attraversava. Ha 108 tecniche speciali, molte inventate da lui e pu\u00f2 copiare qualunque tecnica un avversario usi come la \"Saikyou Combo\", la \"Saikyou Combo 2\" e la \"Soutenshu\" di Kenichi e lo \"Hy\u014di Kazekirihane\" di Miu. Conosce il Seik\u016bken e ne ha creato una versione potenziata detta \"Ry\u016bsui (acqua che scorre) Seik\u016bken\" che Kenichi ha appreso proprio da lui, la sua tecnica preferita sembra essere lo \"Human Shuriken\". Una mossa particolare illustrata nel manga \u00e8 il \"lampo della dimenticanza\" con cui pu\u00f2 cancellare la memoria delle persone. Con questa tecnica \u00e8 in grado anche di scegliere quanto rimuovere infatti se al capo dell'organizzazione per cui lavorava Apachai ha rimosso tutti i ricordi a Kenichi ha cancellato solo gli ultimi minuti di conversazione.\nI suoi metodi di allenamento sono i pi\u00f9 spaventosi di tutto il Ry\u014dzanpaku e sono molto comuni i segnali di cattivo auspicio come la rottura a met\u00e0 della tazza da te, della teiera e delle bacchette di Kenichi mentre i due erano nella Valle dell'Oscurit\u00e0. Hayato chiama spesso Kenichi col soprannome di \"Ken-chan\" ed \u00e8 l'unico maestro a scusarsi direttamente con lui per tutto quello che sta passando. Ha molto fiducia in Kenichi e dice addirittura che il ragazzo gli ricorda se stesso da giovane, questa sensazione comunque non \u00e8 l'unico a provarla, anche Silcardo Jenazard dice che l'odore di quel giovane ragazzo gli ricorda qualcuno che ha affrontato in passato. Da giovane ha combattuto in coppia con Kushinada che attualmente fa parte dello Yami.\nAnche se il pi\u00f9 anziano del dojo, Hayato, ha dimostrato in diverse occasioni di essere anche estremamente irresponsabile. Tende a spendere i pochi soldi del dojo per oggetti totalmente inutili e appena c'\u00e8 la possibilit\u00e0 di combattere non si tira indietro. Alcune volte \u00e8 stato visto mangiare caramelle e lecca lecca. Dopo aver utilizzato lo 0,0002% della sua forza contro Miu e Kenichi dice di doversi riposare per aver utilizzato tutta quella forza infatti sta diventando pi\u00f9 debole rispetto a com'era un tempo. Ha un'abilit\u00e0 unica, la bivocalit\u00e0, con cui riesce a parlare con 2 voci differenti allo stesso tempo; abilit\u00e0 utile nell'allenamento di Kenichi e Miu ma anche per frivolezze come il karaoke. Riesce inoltre a muovere separatamente le due sezioni del proprio corpo senza apparente difficolt\u00e0. \u00c8 anche in grado di comprimere la propria voce in modo tale che solo una persona possa sentirla chiaramente. Con tutte queste abilit\u00e0 e grazie alla sua incomparabile potenza \u00e8 considerato da molti non umano. \u00c8 molto geloso della nipote Miu, infatti dice a Kenichi che potr\u00e0 sposarla solo sconfiggendolo e tende a impedire i contatti fisici tra i due fuori dell'allenamento, per esempio quando Miu stava per baciare Kenichi sulla guancia sul tetto del Ry\u014dzanpaku tutti insieme i maestri del dojo hanno dovuto trattenerlo dal saltare addosso a Kenichi e l'esplosione di ki da lui liberata ha spazzato via come una folata di vento tutto il giardino. Ama i dolci e le illustrazioni tipiche.\nShio Sakaki.\n \"Seiyu\": Unsh\u014d Ishizuka\nSakaki da giovane \u00e8 stato allenato da un maestro di karate appartenente a Yami, cosa per cui era il prossimo candidato al posto del suo maestro dentro Un'Ombra nove Pugni. Essendo troppo violento, a sedici anni fu esiliato dal mondo del Karate. Verso i vent'anni incontr\u00f2 il giovane Akira Hongou, il futuro Jinetsukenjin, col quale inizi\u00f2 ad allenarsi in sparring tutti i giorni, sotto arbitraggio di un giovane maestro, Suzuki, arrivando a una quota di 125 vittorie e 125 sconfitte. Proprio sotto consiglio di Suzuki lui e Hongou si scambiarono le pose di guardia che avevano abitualmente, Sakaki adottando la posa Maeba difensiva di Hongou e questi la Tenchijouga offensiva di Sakaki, riequilibrando cos\u00ec i loro stili. I tre iniziarono a impedire i traffici illegali di armi e droga in Giappone, venendo notati da Yami, che chiamatoli di notte in una casa solitaria li fece combattere alla morte per il titolo di Jinetsukenjin. Sakaki si rifiut\u00f2 di uccidere i suoi amici, mentre Suzuki, che era malato, lott\u00f2 con Hongou fino a esserne ucciso, deciso a fare fino alla morte la cosa che amava. A quella vista Sakaki si infuri\u00f2 e scelse la via del Katsujin-ken, in opposizione a Hongou. I due si scontrarono e lasciarono ognuno una cicatrice sul volto dell'altro. Sakaki incontr\u00f2 in seguito il colonnello Lancelord Grey, la cui figlia Jenny si innamor\u00f2 di lui.\nIn un tempo imprecisato Sakaki si un\u00ec al Ry\u014dzanpaku, con la premessa di non voler prendere allievi. Tuttavia all'arrivo di Kenichi decise di addestrarlo, dopo qualche remora e i suoi insegnamenti spesso salvarono la vita al ragazzo in vari scontri, come quelli con Jihan e Kanou Shou di Yomi. Assiste a numerosi duelli del ragazzo, come contro l'Eremita. Per mostrare a Kenichi la sua attivit\u00e0 di guardia del corpo, lo port\u00f2 con s\u00e9 a proteggere un leader del contrabbando, sulle cui tracce era l'assassino francese Christopher Eclair, maestro di savate di Yami e vecchia conoscenza di Sakaki. In seguito port\u00f2 Kenichi alle arene dei combattimenti clandestini, dove incontrarono Castore e Polluce di Yomi. Durante l'assalto alla base americana, combatt\u00e9 contro la Lancia del Centro. In seguito salv\u00f2 i nemici dal politico corrotto Ishida.\nQuando fu chiamato a proteggere un informatico da Yami, imped\u00ec a Kenichi di seguirlo sapendo di incontrare il vecchio amico Akira. Il ragazzo e Miu comunque gli disobbedirono e nello scontro Silcardo Jenazard, il Kenmashajin manipol\u00f2 Hongou perch\u00e9 ferisse Kenichi. Miu, infuriata, lo insegu\u00ec, e il maestro di Pencak Silat ne approfitt\u00f2 per rapirla. Sakaki allora, con Kenichi e Hongou, part\u00ec a salvare la ragazza, riuscendo a riportare Miu a casa, dopo un epico combattimento tra Hongou e Jenazard, che vede morire il secondo. Lo si rivede in seguito infuriarsi per il rapimento di Shigure assieme ad Akisame e poi all'ultimo combattimento contro Yami, dove fronteggia Sehrul Rahman, maestro di Kalarippattu.\nSakaki \u00e8 un omone forte e spesso violento, sebbene abbia un gran cuore. La sua forza gli ha guadagnato il soprannome di \"Karateka 100 Dan\". Ha un ampio bagaglio di tecniche, come il Meotode e lo Shiraha Nagashi. Non di rado si lascia andare a manifestazioni di rabbia di rara intensit\u00e0, sebbene non tradirebbe mai il Katsujin-ken. Ama molto bere e ha un debole per l'agente CIA Jennifer Grey. Tiene molto ai suoi amici e a Kenichi, suo primo allievo, nonostante spesso gli si rivolga senza paura di ferirlo e lo punisca con le botte quando non lo ascolta. Il suo vecchio amico, Akira Hongou, \u00e8 anche il suo rivale. Un tempo ha fatto squadra con gli assassini Christopher Eclair e Microft, seppure in missioni di guardia del corpo. Ha una sorella, da cui era attratto Suzuki. Non ha un'attivit\u00e0 che gli dia uno stipendio fisso ma spesso fa scommesse. Apprezza molto la vita e si allena con costanza, dando sempre tutto se stesso in ogni cosa.\nApachai Hopachai.\n \"Seiyu\": Hiroya Ishimaru\nDa bambino era sotto tutela di un maestro che lo faceva combattere nelle arene di Muay Thai clandestino e che, essendo troppo forte, non gli dava abbastanza da mangiare per evitare che sul ring sconfiggesse troppo facilmente gli avversari, mettendo paura agli altri. In seguito fu trovato da Agaard Jum Sai, all'epoca giovane campione, il quale presolo in simpatia decise di allenarlo.\nCol passare del tempo e sotto gli allenamenti di Agaard, Apachai divent\u00f2 cos\u00ec forte da meritare il soprannome di \"Dio della Morte del mondo clandestino del Muay Thai\". La sua fama crebbe al punto che dovette ritirarsi per mancanza di sfidanti. Nel mentre inizi\u00f2 tuttavia a sentire voci di un giovane campione di Muay Thai che girava sconfiggendo varie palestre e uccidendo gli avversari sconfitti. Poco dopo, accorso a un incendio in una palestra che vantava tre grandi maestri di Muay Boran, vide l'ombra del corpo di Agaard, nel mentre scomparso, che teneva per la gola uno dei maestri agonizzanti. Egli poi si present\u00f2 ad Apachai e gli predisse che si sarebbero rincontrati una volta raggiunta entrambi la vetta del Muay Thai.\nTempo dopo, Apachai divenne la guardia del corpo di Ehxford, un mercante di schiavi bambini che rapiva giovani dai villaggi per rivenderli al mercato nero. Tuttavia un villaggio chiese aiuto a Furinji Hayato, accompagnato dalla piccola nipote Miu, il quale assal\u00ec la nave del bandito e sgomin\u00f2 i fuorilegge. A quel punto fu ordinato di uccidere a tutti i costi l'Anziano, anche a costo di uccidere i bambini: sentito ci\u00f2, Apachai si infuri\u00f2 e aiut\u00f2 l'Anziano a sconfiggere gli avversari. Alla fine Hayato us\u00f2 su Ehxford il \"lampo della dimenticanza \", facendogli scordare le sue cattive azioni. Da allora Apachai segu\u00ec l'Anziano fino in Giappone, affezionatosi a lui e alla piccola Miu ed entr\u00f2 nel Ry\u014dzanpaku.\nAll'arrivo di Kenichi, il ragazzo considerava gli allenamenti con Apachai i peggiori, in quanto, non riuscendo a trattenersi, lo colpiva sempre con tale forza da farlo volare via e quasi ucciderlo. In seguito Apachai impar\u00f2 a controllarsi, stringendo un ottimo rapporto con Kenichi e sua sorella Honoka, la quale spesso viene a giocare con lui e Shigure al Ry\u014dzanpaku.\nIn seguito si scontra con Agaard, unitosi a Yami come membro di \"un'Ombra nove Pugni\" nell'attacco del Ry\u014dzanpaku a una base americana e il loro scontro avviene parallelamente a quello tra Kenichi e Koukin, i loro discepoli. Il loro scontro si conclude con un pareggio, per cui Agaard ferisce Apachai fino a quasi ucciderlo e Apachai immobilizza Agaard pressoch\u00e9 completamente. La sconfitta dei maestri scatena la rabbia degli allievi che intensificano il loro scontro, il quale termina con la vittoria di Kenichi. Quando il suo discepolo viene attaccato da un maestro d'armi di Yami, tuttavia, Apachai sembra resuscitare (per sua stessa ammissione dice di voler proteggere Kenichi anche da morto) e sconfigge il suo avversario salvando il ragazzo. A questo punto sopraggiungono Akisame e Ma che gli salvano la vita con un intervento chirurgico. Ritroviamo Apachai combattere durante l'ultimo duello contro un'Ombra nove Pugni, dove finalmente si trova d'accordo con Agaard e con lui sconfiggono Kensei, Kushinada e il reparto armato, vincendo la guerra.\nApachai ha un carattere molto semplice e ingenuo, che lo fa assomigliare a un bambino e, nonostante l'appellativo di \"Dio della Morte del Muay Thai clandestino\", ha una bont\u00e0 d'animo infinita, dato il suo amore per animali e bimbi, i soli coi quali si sa trattenere. Ama molto mangiare e ha paura degli aerei. Va molto d'accordo con Shigure, con la quale fa spesso coppia e Sakaki, che lo porta con s\u00e9 in varie occasioni, come quando va all'ippodromo a scommettere o porta Kenichi alle arene dei combattimenti clandestini. Ha immensa fiducia nell'Anziano e grande affetto nei confronti di Kenichi, suo primo discepolo e Miu, che vede come una nipote. Ha un grande rapporto con Agaard, suo amico e mentore. Ha una potenza smisurata. Le sue mosse predilette sono l'\"Apa punch\" e il \"Chai Kick\".\nShigure K\u014dsaka.\n \"Seiyu\": Mamiko Noto\nShigure \u00e8 un'orfana il cui padre adottivo era il maestro d'armi di Yami, Dankurou, l'unico fabbro a conoscere il segreto dell'acciaio. Fin da piccola dunque \u00e8 abituata alle armi. Da giovane ebbe un breve incontro con Sai Kagerou, che uccise la rondine che era l'unico amico della piccola. Tuttavia suo padre era malato ma volendo morire in battaglia e mostrare alla figlia che sorte aspetta chi forgia armi di morte si fa uccidere dal giovane jijutsuka Koetsuji Akisame. Prima della morte Dankurou le dona la sua ultima spada, la migliore. Dopo che Akisame la protegge da sgherri di Yami intenzionati a prendere l'ultima creazione dell'artigiano lo segue dal maestro d'armi Kousaka Hachirobe, da cui viene adottata. Dal secondo padre adottivo, Shigure impara l'uso di ogni tipo di arma, diventando la migliore utilizzatrice di armi al mondo. A 14 anni incontra Rin Tachibana, allievo del padre, e diventano come fratelli. Alla morte di Hachirobe si unisce al Ry\u014dzanpaku, dove tuttavia non parla molto con gli altri maestri.\nAll'arrivo di Kenichi si tiene in disparte senza insegnargli nulla, tuttavia quando il ragazzo esprime preoccupazione ad affrontare avversari armati, \u00e8 la donna stessa a insistere per addestrarlo. Fa dunque amicizia con Honoka, sorella di Kenichi, con cui gioca spesso assieme ad Apachai. Durante il soggiorno sull'isola Horinji insegna a Kenichi a nuotare.\nIn seguito, dopo la quasi morte di Kenichi nel primo scontro con Koukin, essa lo porta con s\u00e9 a cercare una katana forgiata dal padre, in mano al maestro di Yami Sai Kagerou, in modo che Kenichi impari a controllare la paura che Koukin gli ha insidiato nel cuore. Durante il viaggio i due diventano molto intimi e Shigure si affeziona molto al giovane, tanto da chiedergli aiuto nel combattimento. Al ritorno Shigure propone a Kenichi di fare nuovamente il bagno assieme, provocando l'invidia di Miu e Ma Kensei. Durante l'assalto alla base americana, affronta la Lancia dell'Ovest delle tre Lance di Kurokonoe. In seguito avverte Kenichi e Miu del fatto che i maestri del Ry\u014dzanpaku sono ricercati dalla polizia e, dopo il loro ritorno, forgia con l'aiuto di Apachai e Sai Kagerou, diventato membro del Katsujin-ken, delle protezioni per l'alleanza Shinpaku, ossia guanti e cotte di maglia.\nQuando Yami assume il controllo del governo giapponese, Shigure si sacrifica cadendo in mano all'Hachiou Danzai, \u00e9lite del reparto armato di Yami, per non far uccidere Kenichi e Miu. In seguito prende tempo impedendo che Yami scopra il segreto dell'acciaio e riuscendo a comunicare la sua posizione al Ry\u014dzanpaku. Durante l'ultima battaglia viene liberata da Kajima Satomi per ordine di Furinji Saiga, padre di Miu e assiste al confronto tra Kajima e Kenichi e Saiga e Kuremisago Senzui.\nShigure \u00e8 una donna molto bella ma silenziosa, con voce fievole. Spesso introduce strane pause tra le parole e si confonde coi termini (per esempio fraintendendo la parola trauma (in giapponese torauma, che si pu\u00f2 scomporre in tora-uma, tigre-cavallo) con zebra). \u00c8 molto composta e non si preoccupa di essere vista nuda nonostante la infastidiscano molto le molestie di Ma. \u00c8 molto in confidenza con Miu e Kenichi, inoltre gioca sempre con Honoka, sorella di Kenichi. Il suo migliore amico \u00e8 il topolino Tochoumaru. Indossa solo perizomi, come gli uomini, cosa appresa da Hachirobe e apprezzata da Hayato, anche lui sempre in perizoma. Il suo cognome viene dal secondo padre adottivo, mentre il suo nome significa pioggerella, in quanto quando \u00e8 morto Dankurou pioveva e le \u00e8 stato dato da Akisame quando aveva 11 anni, infatti prima non ne aveva nessuno. Nonostante non si conoscano i suoi genitori biologici, negli occhi e nelle sopracciglia \u00e8 molto simile al primo padre. Grazie a Kenichi riesce ad aprirsi di pi\u00f9 con gli altri. \u00c8 esperta in qualsiasi tipo di arma e spesso le usa per rendere inoffensive le persone o tagliargli i vestiti fino a denudarle. La sua abilit\u00e0 le permette di usare ai massimi livelli lo Shinto Gourenzan fino a usare lo Soutou Kyourenzan, la tecnica finale inventata da Hachirobe.\nKensei Ma.\n \"Seiyu\": Issei Futamata\nKensei \u00e8 un maestro di arti marziali cinese. \u00c8 il fratello minore di Ma Sougetsu, nipote di Hakubi e padre di Renka. Da giovane era molto bello e amato dalle donne e il desiderio per loro gli \u00e8 rimasto fino alla mezza et\u00e0. Andava molto d'accordo col fratello Ma Sougetsu, che spesso ammoniva a non cadere nella via dell'Asura. Egli \u00e8 il capo dell'ordine cavalleresco della Fenice, scappato in Giappone per desiderio di libert\u00e0 dai suoi obblighi, lasciando la moglie e i figli maschi a capo dell'ordine. Quando era ancora in Cina, ha salvato dalla morte Kaku Shin Ten, giovane utilizzatore di Taichichuan del clan della Tigre nera e del Drago bianco, proponendosi di prenderlo come allievo, proposta rifiutata per l'inimicizia tra i clan dei due. Arrivato in Giappone \u00e8 entrato nel Ry\u014dzanpaku, dove molesta spesso Miu e Shigure.\nAll'arrivo di Kenichi diventa uno dei maestri che lo allenano pi\u00f9 spesso, oltre a ingannarlo vendendogli false foto di Miu. Tuttavia tra i due si forma un rapporto particolare, perch\u00e9 spesso vanno insieme a spiare Miu e Shigure che fanno il bagno alle terme. Dopo qualche tempo tuttavia la figlia di Kensei, Ma Renka, arriva in Giappone per riportare indietro il padre. Questi, incontratala a una visita da suo zio a Chinatown, non volendolo, scappa. Tuttavia incontrano l\u00ec il fratello di Ma, Sougetsu, diventato un assassino del Satsujin-ken. Dopo uno scontro con suo fratello che sembra perdere, Kensei e Kenichi devono fronteggiare Renka, che essendosi innamorata di Kenichi vuole portare lui e il padre con s\u00e9 im Cina. Da Kensei Kenichi ha imparato molte mosse che gli sono state spesso utili, soprattutto nello scontro al torneo D of D contro la formazione dei Tre Dragoni, composta dalla vecchia conoscenza di Kensei Kaku Shin e dai suoi compagni Chou Jin Lin e Yo Tekai. A seguire si scontra col Waraukouken Diego Carlo su una nave, in contemporanea alla figlia Renka, con cui si \u00e8 riappacificato, che si scontra con lo Yomi di Carlo, Castore. Durante l'assalto alla base americana, lo si vede insistere per combattere e vincere contro Kyouken no Izanoy, famosa assassina di Yami, insistendo con Akisame per farlo e sfidandolo vincendo a morra cinese.\nIn seguito lo si vede curare Miu dopo che era stata rapita dal Kenmashajin e in seguito insegnarle assieme ad Hayato il controllo dell'istinto omicida del Dou. Durante la battaglia finale si scontra con Kushinada e le donne del reparto armato, ma mentre sta per morire viene soccorso dal fratello Sougetsu. Alla fine della battaglia con gli altri torna al Ry\u014dzanpaku.\nKensei \u00e8 il pi\u00f9 grande esperto di arti marziali cinesi esistente. \u00c8 un signore basso di mezza et\u00e0. Sua caratteristica principale \u00e8 l'interesse verso l'altro sesso, infatti lo si vede spesso sbirciare o molestare le ragazze, soprattutto Miu e Shigure, cosa in cui \u00e8 simile a Kenichi, sebbene abbia sani principi morali (infatti quando durante lo scontro con Diego Carlo questi pensava che vedendo sua figlia e Castore nude Kensei si sarebbe distratto, Ma si infuria dicendo che non lo farebbe mai per sua figlia). Ha una figlia, Renka, che lo vede come un disonore per la famiglia a causa del suo comportamento improprio. \u00c8 molto legato al fratello Sougetsu e quindi ha molto interesse per il discepolo di questi, Tanimoto Natsu, detto Eremita. Kensei \u00e8 il primo a cui Kenichi si rivolge per le questioni d'amore.Gestisce una clinica di agopuntura che \u00e8 una delle principali fonti di guadagno del Ry\u014dzanpaku e spesso rianima con pozioni strane Kenichi in punto di morte dopo gli allenamenti di Akisame.\nAkisame K\u014detsuji.\n \"Seiyu\": J\u016br\u014dta Kosugi\nDi Akisame giovane si sa solo che era sottoposto ad atti di bullismo da piccolo, seppure egli stesso dica di essere grato ai suoi aguzzini perch\u00e9 quei tormenti lo hanno spinto a migliorarsi. Si \u00e8 istruito in moltissimi campi della conoscenza al punto da farsi chiamare il \"filosofo guerriero\" e ha un alto quoziente intellettivo, data la sua saggezza e velocit\u00e0 di apprendimento. Da giovane ha incontrato il maestro d'armi di Yami, che si \u00e8 fatto uccidere da lui essendo malato. Akisame allora prende con s\u00e9 la figlia adottiva del fabbro e le d\u00e0 un nome, che il padre non le aveva mai dato: Shigure, pioggerella, in ricordo della pioggia che era caduta la notte della morte di suo padre. Nonostante piacesse molto alla piccola (che appena lo vede gli regala un uni e una castagna giocattolo fatte da lei infilando di spilloni un sasso al volo) Akisame affid\u00f2 Shigure al capoclan della casata guerriera Kousaka, dove la giovane apprese il mestiere delle armi. Spesso la andava a trovare. Si sa che ha conosciuto da giovane il suo acerrimo rivale James Shiba, col quale ha un pessimo rapporto, soprattutto dato il fatto che questi critica continuamente i baffi di Akisame, di cui va molto fiero. Akisame ha sottoposto se stesso a un duro allenamento, grazie al quale ha ottenuto un fisico scolpito composto esclusivamente da muscoli di fibra muscolare intermedia, che gli permettono un rapporto potenza-resistenza perfetto.\nDopo essere entrato al Ry\u014dzanpaku, diventa grande amico di Ogata Isshinsai, il futuro Kensei. Dopo l'arrivo di Kenichi, lo accetta come allievo ed \u00e8 il principale responsabile della sua preparazione atletica, in quanto lo sottopone a esercizi diabolici anche con macchine e attrezzi che costruisce lui stesso, i quali sono non di rado capaci di emettere scariche elettriche contro il povero ragazzo se non si impegna. Gli allenamenti di Akisame terrorizzano Kenichi al punto che il suo corpo istintivamente cerca di scappare quando sente nominarli, nonostante venga puntualmente riacciuffato. Ciononostante grazie a lui Kenichi \u00e8 diventato da allievo ad esperto nel giro di un anno, sebbene spesso Akisame e Kensei debbano strapparlo alla morte tramite medicine assurde. Dopo lo scontro con Takeda, Akisame ne guarisce il braccio sinistro, guadagnandosi l'eterna ammirazione del ragazzo. Quando il governo russo chiede a Sakaki e Akisame di fare da guardia del corpo a una senatrice, questi si scontra col maestro di Kombat Sambo di Un'Ombra nove Pugni, Senmetsu no Kenshi Alexander Gaidar, in parallelo allo scontro tra Kenichi e l'allievo di Gaidar, Boris. Durante l\"attacco alla base americana, si gioca a morra cinese con Ma il diritto di scegliere con chi combattere, perdendo e toccandogli la Lancia dell'Est. Dopo che Apachai rimane ferito, lo cura con un intervento sul momento aiutato da Kensei, salvandogli la vita (lo stesso Ma definisce vagamente folle la sua logica quando annuncia la sua intenzione di \"fregare lo shinigami che ha concesso un altro po' di tempo ad Apachai spezzare il ciclo di vita, morte e rinascita, sovvertire le leggi della natura usando le tecniche umane che sfidano la seconda legge della termodinamica, la medicina\"). In seguito \u00e8 promotore di una sfida tra Takeda e Kenichi, assieme al rivale Shiba, per cui il maestro del perdente dovr\u00e0 tagliarsi i baffi. Sebbene alla fine Kenichi vinca, Shiba prende in giro Akisame tagliandosi mezzo baffo, cosa che fa imbestialire l'uomo che lo rincorre per mezza citt\u00e0. Dopo il rapimento di Shigure, per la prima volta si infuria sul serio e nella sua collera fa di tutto per liberare la compagna dai nemici. Durante la battaglia finale lo si vede contrapposto a Kushinada e al reparto armato, tuttavia con l'aiuto degli altri membri di Un'Ombra nove Pugni riuscir\u00e0 a sconfiggere Yami. Alla fine della storia lo si vede allenare ancora Kenichi coi suoi metodi infernali.\nAkisame \u00e8 un uomo basso e all'apparenza mingherlino, sebbene abbia un fisico scolpito. \u00c8 istruito su quasi tutti i campi della conoscenza, arrivando a essere considerato un maestro in tutto, in particolare, oltre alla sua arte marziale, la storia, la filosofia, la psicologia e soprattutto la medicina (a detta di Miu \"\u00e8 temuto per essere un medico spaventoso quanto le malattie che cura e i rimedi che adotta\"); infatti gestisce una clinica ortopedica, che \u00e8 una delle principali fonti di reddito del Ry\u014dzanpaku. Conosce moltissime lingue, tra cui il russo. \u00c8 maestro della cerimonia del t\u00e8. \u00c8 fedele seguace del Katsujin-ken, tuttavia anche se non uccide gli avversari non si fa scrupolo se deve a fermarli con tecniche dolorosissime (secondo Kenichi le sue tecniche finali sono peggio della morte). \u00c8 inoltre molto testardo, come riferisce Ma, infatti quando un politico gli volle acquistare una statua che al Ry\u014dzanpaku faceva da peso per la salamoia, egli gli rispose \"eh... Non voglio \" e nonostante questi gli offrisse milioni su milioni e mandasse addirittura una dozzina di ladri e un sicario per rubare la statua, rifiut\u00f2 i soldi e mand\u00f2 indietro ladri e sicario mezzi morti con sopra attaccato il bigliettino \"eh... Non voglio \". Akisame spesso esorta Kenichi a migliorarsi e gli d\u00e0 ottimi consigli sulla vita, diventando uno dei suoi maestri pi\u00f9 rispettati. I suoi allenamenti sono infernali e spingono Kenichi spesso alla morte, anche se dopo lui e Ma lo riportano in vita. In questo assomiglia molto al suo amico Yamamoto Taiki. Odia i peperoni verdi, ma adora l'Abekawa e non ci sa molto fare con i bambini.\nRagnarok.\nRagnarok \u00e8 un'organizzazione criminale composta da gang giovanili formate da ragazzini del liceo, simile alla mafia, che controlla o compete con altre bande di delinquenti per la supremazia. \u00c8 uno dei programmi di reclutamento di Kensei di Un'Ombra nove Pugni, che egli usa per trovare, selezionare e allenare giovani talenti da assumere come allievi per far progredire le arti marziali. A capo del gruppo si trovano gli Otto Pugni, i capi delle gang pi\u00f9 forti che compongono Ragnarok, numerati in ordine di potenza. In particolare i primi tre Pugni, i Tre Assi, in ordine crescente Freyja, Berserker e Odino, hanno potere decisionale all'interno del gruppo, ma ogni Pugno ha autorit\u00e0 sui Pugni di numero inferiore e sui loro e i propri subordinati. Molti membri di Ragnarok sono allievi di importanti maestri o erano atleti di grande spicco (ad esempio Odino \u00e8 discepolo di Kensei, Freyja di Kugatachi Danki e Takeda era candidato al titolo nazionale) e alcuni provengono da ricche famiglie (come Eremita e Kisara), nonostante siano parte di un gruppo affine al crimine organizzato. In seguito molti membri del gruppo diventano artisti marziali di grande spicco e quasi tutti, dopo aver conosciuto Kenichi, gli si affezionano e fanno squadra con lui, lasciando la delinquenza. Ragnarok viene sconfitta dall'Alleanza Shinpaku e da Kenichi dopo duri scontri con ogni membro.\nGli Otto Pugni.\nOdino.\n \"Seiyu\": Ken Narita\n\"Vedi\" Ry\u016bto Asamiya \"degli Yomi\"\nBerserker.\n \"Seiyu\": George Nakata\n\"Vedi\" Kitsukawa Shougo \"di Yomi\"\nFreyja.\n \"Seiyu\": Atsuko Tanaka\n\"Vedi\" Kaname Kugatachi \"dell'alleanza Shinpaku\"\nLoki.\n \"Seiyu\": Keiji Fujiwara\nLoki \u00e8 il Quarto Pugno e lo stratega militare di Ragnarok. Appare per la prima volta all'entrata di Kisara negli Otto Pugni, quando con la Valchiria e l'Eremita sconfigge 50 avversari. In seguito stuzzica Tanimoto che non si decide ad attaccare Shinpaku e manda una delle sue Ombre, suoi subordinati che assomigliano a lui, a un incontro con l'alleanza Shinpaku in cui questa viene attaccata da Ragnarok. Attraverso i filmati del suo sottoposto numero 20 scopre il punto debole dell'alleanza, Nijima e lo fa rapire da Sigfrido. A questo punto mette il ragazzo su una nave mercantile per farlo sparire per un po', ma questi riesce a fuggire e Loki viene rimproverato da Odino.\nA questo punto Loki va a casa di Tanimoto e scoperto che Honoka \u00e8 sorella di Kenichi la usa come ostaggio per attirare Kenichi a uno scontro con l'Eremita. Kenichi, infuriato, accorre e affronta com furia Tanimoto, ma questi, seppure non contento della piega degli eventi, lo mette in difficolt\u00e0 per la chiarezza delle azioni di Kenichi, che non sa mentire nemmeno coi movimenti in un duello, diventando prevedibile. Tuttavia lo scontro \u00e8 fermato da Loki, che tenendo in ostaggio Honoka attacca Kenichi. Tuttavia sentendo Honoka incoraggiare il fratello e vedendola leggermente ferita da n*20 si ricorda di sua sorella e della promessa fattale e libera Honoka, disertando Ragnarok. Loki viene sconfitto da Kenichi, ma appare ora Odino che umilia Loki e lo caccia. Subito dopo si lamenta con gli altri Pugni del fatto che Odino sta perdendo colpi e Yomi sta invadendo il loro territorio. In seguito circonda il nascondiglio dell'Alleanza Shinpaku per annientarli, nonostante il suo tentativo di infiltrare Koga fallisca. Tuttavia quando Odino lo rimprovera nuovamente e minaccia di togliergli il titolo di stratega militare tenta di spodestarlo fondando nuovi Otto Pugni, con a capo Berserker e lui suo secondo. Per\u00f2 Berserker rimane fedele ad Odino e annienta facilmente Loki e i suoi compari. Per il resto della storia diventa una delle spie di Nijima, rischiando diverse volte la vita.\nLoki \u00e8 un ottimo combattente ma \u00e8 raro che usi le sue doti. Preferisce lasciar fare ai sottoposti mentre lui tira le fila da dietro le quinte. \u00c8 un buon stratega, tale che Odino stesso l'ha nominato stratega militare di Ragnarok, ma la sua arroganza lo porta a sopravvalutarsi e a cadere in errori stupidi. Cerca di assumere il potere sotto Odino, ma dopo il fallimento diventa con i suoi una spia di Nijima. Durante i combattimenti usa normalmente le armi, quali bastoni stordenti o elettrificati e diversi trucchi che tuttavia Kenichi nom ritiene neppure tattica, ma \u00e8 in grado di usare il Karate potenziato con il Tame, tecnica che tiene le giunture in tensione rilasciandole improvvisamente, potenziando i colpi. Chiama i suoi sottoposti con dei numeri e ne ha alcuni che gli assomigliano e si vestono come lui, le \"ombre\", che spesso usa come sostituti quando deve svolgere missioni mentre osserva da lontano. Il suo sottoposto preferito \u00e8 numero 20. Spesso gioca con rompicapi in ferro.\nSigfrido.\n \"Seiyu\": Mitsuaki Madono\n\"Vedi\" Hibiki Kugenin \"dell'alleanza Shinpaku\"\nEremita.\n \"Seiyu\": Ry\u014d Horikawa\n\"Vedi\" Natsu Tanimoto \"dell'alleanza Shinpaku\"\nThor.\n \"Seiyu\": Naomi Kusumi\n\"Vedi\" Y\u016bma Chiaki \"dell'alleanza Shinpaku\"\nValchiria.\n \"Seiyu\": Minami Takayama\n\"Vedi\" Nanj\u014d Kisara \"dell'alleanza Shinpaku\"\nMembri minori.\nDaichi K\u014dga.\n \"Seiyu\": Mayumi Yamaguchi\nIkki Takeda.\n \"Seiyu\": Kazuki Yao\n\"Vedi Takeda Ikki dell'alleanza Shinpaku\"\nK\u014dz\u014d Ukita.\n \"Seiyu\": T\u014dru \u014ckawa\n\"Vedi Kozo Ukita dell'alleanza Shinpaku\"\nShinnosuke Tsuji.\n\u00c8 il direttore della gang di Kisara. Appare per la prima volta mentre rimprovera a Takeda di non aver ancora catturato Kenichi. In seguito alla sconfitta del pugile, va da Kenichi e lo invita a diventare suo subordinato. Ottenendo un rifiuto lo sfida, ma l'incontro viene sospeso da Takeda che salva Kenichi. Successivamente sfida Kisara per il comando, ma viene atterrato da Kenichi. A seguito sfida Kenichi di nuovo ma viene atterrato in breve. Parte allora per allenarsi sui monti, dove un Eremita gli insegna il Koppou. Torna poi in citt\u00e0 e sconfigge Kenichi al Ry\u014dzanpaku. Alla fine della storia costituisce una band con Sigfrido che diventa una delle fonti di incasso Dell'alleanza Shinpaku.\nShiratori.\n\"Vedi Shiratori dell'alleanza Shinpaku\"\nTsukuba.\nTsukuba \u00e8 uno sgherro di Kisara il cui compito \u00e8 testare le abilit\u00e0 dei giovani combattenti sfidandoli e facendoli unire a Ragnarok se raggiungono un certo livello. La maggior parte delle volte tuttavia si limita a pestarli a sangue, cosa che ama particolarmente. Dopo che Kenichi batte Daimonji e inizia a essere allenato al Ry\u014dzanpaku lo sfida a combattere, provocandogli seri danni e battendolo. In seguito viene fermato da Miu mentre picchia un ragazzo e, minacciatola, viene risfidato da Kenichi, che utilizza i consigli di Sakaki e la Yamazuka da lui imparata. Essendo abituato a combattere nei tornei, Tsukuba viene sorpreso dalla mossa e crolla dopo pochi colpi. In seguito a ci\u00f2 per ordine di Takeda viene espulso da scuola e da Ragnarok.\nTakashi Furukawa.\nTakashi \u00e8 uno sgherro di Kisara che tenta di farsi un nome nella gang sconfiggendo Kenichi. Dopo essere stato colpito tenta di sbudellarlo con un coltello e Kenichi, in preda al panico, viene difeso da Miu prima di riuscire ad abbattere l'avversario. La sera dello stesso giorno Takashi cerca di uccidere Kenichi di ritorno dell'allenamento con Shigure, ma il ragazzo, che nel mentre ha superato la soglia di terrore sopportabile dal cervello, oltre a parere in uno stato di trance in cui ride istericamente e fa notare all'avversario le proprie mancanze tecniche, lo disarmante facilmente e lo sconfigge con colpi spropositati.\nYami.\nYami (\u95c7 oscurit\u00e0) \u00e8 un'importante organizzazione mondiale di arti marziali che segue il principio del Satsujin-ken. Fondata alla fine della Seconda Guerra Mondiale, quando molti maestri morirono, il suo scopo era evitare la scomparsa delle arti marziali. \u00c8 il punto di riferimento per tutti gli artisti marziali che seguono questa scuola di pensiero, come il Ry\u014dzanpaku \u00e8 l'emblema del Katsujin-ken. Il suo scopo \u00e8 il trionfo del Satsujin-ken sul Katsujin-ken, cosa che culmina nel Tramonto Eterno, al seguito del quale scoppiano guerre in cui Yami prolifera e i suoi maestri sono usati come soldati. \u00c8 molto potente, soprattutto negli ambienti del crimine organizzato e nella politica e diramata nel mondo, raggiungendo ogni stato esistente. \u00c8 formata dai maestri del Satsujin-ken di ogni nazione, quali Christopher Eclair dalla Francia, Li Tenmon dalla Cina e Mycroft dall'Inghilterra, i cui dieci pi\u00f9 forti combattenti non armati compongono \"Un'Ombra nove Pugni\" (invece sono in sette a comporre l'\"Hachiou Danzai\" per quello Armato). \u00c8 capitanata dall'Ombra, nel nostro tempo Furinji Saiga. Gli allievi dei maestri Yami appartengono a una sotto-organizzazione, Yomi, i cui leader sono gli allievi di Un'Ombra nove Pugni e Hachiou Danzai. I maestri di norma sono liberi di far quello che vogliono, molti sono assassini prezzolati, ma quando sono chiamati a raccolta accorrono agli ordini dell'Ombra, nonostante qualche volta alcuni per soldi o interessi personali vadano contro i piani di Yami. Si avvale spesso di laboratori scientifici e strumentature avanzate per testare l'abilit\u00e0 degli Yomi o analizzare/creare nuove tecnologie. Ha a sua disposizione un'elevatissima quantit\u00e0 di denaro e risorse e dopo il furto della nave portavalori all'inizio del Tramonto Eterno raggiunge il potere di un'intera nazione. Assieme al Ry\u014dzanpaku conserva il titolo di \"pi\u00f9 forte\".\nUn'Ombra, Nove Pugni.\n\u00c9lite del Reparto non armato di Yami, \u00e8 composto dai nove maestri di arti marziali pi\u00f9 forti del Satsujin-ken (i Nove Pugni) sotto il diretto controllo dell'Ombra. \u00c8 stato definito il conclave papale di Yami e per le persone normali \u00e8 durissimo anche solo stare in loro presenza, al punto che sembra che guardarli ti tolga dieci anni di vita. Tuttavia non tutti i maestri hanno il forte senso di appartenenza al gruppo che hanno per esempio Kushinada o Ogata; per esempio Jenazard ha pochissimo rispetto per l'Ombra e nessuno per gli altri membri, se non Kushinada per la differenza di et\u00e0 e Sehrul per la vicinanza tra le culture e definisce Un'Ombra nove Pugni un semplice risultato della volont\u00e0 di non sbranarsi l'un con l'altro. Durante la storia, sebbene due membri vengano rinchiusi a Big Lock, prigione ideata apposta per i membri di Un'Ombra nove Pugni e uno venga ucciso, non ci sono sostituzioni, mentre Ro Jisei cede il posto a Ma Sougetsu.\nSaiga F\u016brinji.\nFurinji Saiga \u00e8 il figlio di Hayato. Anticamente faceva parte del Ry\u014dzanpaku ed era molto amico di Akisame. Era un giovane molto serio e amava far passeggiate sulle montagne per guardare gli uccelli. Durante una passeggiata incontr\u00f2 Kuremisago Shizuha, di cui si innamor\u00f2. Incontr\u00f2 anche Senzui, promesso sposo di Shizuha, con cui inizi\u00f2 un breve combattimento interrotto da entrambi per salvare Shizuha da una roccia. Ella li ringrazi\u00f2 entrambi, nonostante non fosse in pericolo, come dimostr\u00f2 spaccando la roccia con un calcio. Accortasi di averlo fatto con addosso una gonna, arross\u00ec e i due ragazzi, guardatisi, risero assieme. Tuttavia l'amore di Saiga e Shizuha fu ostacolato. Infatti i Kuremisago erano un antico clan ninja e portavano avanti un'accurata selezione genetica, incrociando tramite matrimonio gli individui pi\u00f9 forti per generare prole superiore e Shizuha era una discendente del ramo principale del clan, molto dotata nel combattimento oltre che bella, il fiore proibito; per questo motivo lasciar avvicinare a tal punto al cuore del gruppo uno straniero risultava inaccettabile a molti Kuremisago. A Shizuha fu proibito di rivedere dunque Saiga, ma poich\u00e9 continuava a farlo, i Kuremisago si spaccarono in due: una fazione, stanca del pesante retaggio, sosteneva Saiga, tra cui Senzui, l'altra, tra cui i padri di Shizuha e Senzui, lo ostacolavano. Nacque cos\u00ec una guerra interna che miet\u00e9 molte vittime. A un certo punto Saiga e Senzui entrarono a far parte di Un'Ombra nove Pugni, con l'appellativo di Ichei, Ombra. Senzui, capendo che la guerra senza sacrificio non si sarebbe fermata, decise di uccidere Shizuha avvicinandola in una montagna innevata sotto sembianze di Saiga, in modo da riportare la pace nei Kuremisago. Tuttavia non pot\u00e9 uccidere la figlia di questa, la neonata Miu, per l'affetto che portava a sua madre. A questo punto Hayato, raggiunto da un messaggio di Shizuha, si precipit\u00f2 da lei, ma la trov\u00f2 morta da poco e sotto il suo cadavere trov\u00f2 la nipotina Miu. Da allora promise di non lasciarla mai pi\u00f9 sola e la port\u00f2 con s\u00e9 nei suoi viaggi, addestrandola personalmente sin dalla pi\u00f9 tenera et\u00e0. Saiga pianse molto la morte della moglie, nonostante fosse sollevato che la figlia fosse curata dal nonno.\nA un certo punto inizi\u00f2 a far parte attiva dentro Un'Ombra nove Pugni con Senzui, dividendo con lui la qualifica di Ombra, prendendo come discepolo Yomi un giovane malaticcio, che si credeva non avrebbe superato i vent'anni, Kajima Satomi. Tuttavia, grazie agli allenamenti dei suoi maestri, Kajima sopravvisse e divent\u00f2 forte, portando al suo interno le abilit\u00e0 di Furinji e Kuremisago, come Miu. A un certo punto Saiga scopr\u00ec che fu Senzui a uccidere Shizuha e da allora inizi\u00f2 ad aiutare segretamente il Ry\u014dzanpaku, salvando Miu e Kenichi dai soldati di Silcardo Jenazard. Si presenta a Sakaki Akisame sotto le spoglie di Okamoto, un maestro e funzionario governativo, dopo che i maestri hanno sconfitto i maestri del Reparto Armato. Allena successivamente l'alleanza Shinpaku nel sottomarino che li porter\u00e0 poi sull'isola di Yami, prima della battaglia finale e soccorre Miu che sta per essere uccisa da Senzui, con cui ingaggia un epico combattimento, parallelo a quello di Kenichi e Kajima. Alla fine Senzui si sacrifica per lanciare un missile distrutto da Hayato e Saiga, parlando con Kenichi, gli dice che gli ricorda il padre e si riconcilia con sua figlia e suo padre.\nFurinji Saiga \u00e8 un abilissimo artista marziale e per la discendenza dal clan Furinji e per l'eredit\u00e0 del genitore possiede una grandissima forza. Non \u00e8 al livello di Hayato, il capoclan e suo padre, tuttavia \u00e8 abbastanza potente da ricoprire il ruolo di Ichiei. Lo stesso Akira Hongou, sfidandolo, ammette di riconoscere al volo il motivo per cui sia riuscito a mantenere la propria carica dentro Yami e possa controllare Un'Ombra nove Pugni. La sua specialit\u00e0 \u00e8 la velocit\u00e0, infatti \u00e8 talmente rapido da poter sconfiggere quattro maestri nel tempo in cui la forza di gravit\u00e0 inizia a fare effetto su una giacca lasciata cadere. Ha una grande forza fisica e utilizza il Taisabaki Stile Furinji, lo stile di arti marziali proprio del suo clan. Amava moltissimo la moglie Shizuha e anche la figlia Miu, seppure l'abbia conosciuta poco. Da giovane litig\u00f2 col padre per la differenza tra le loro convinzioni, tuttavia gli vuole molto bene. Era grande amico di Senzui Kuremisago e Akisame K\u014detsuji, ma il primo lo trad\u00ec e il secondo rimase al Ry\u014dzanpaku mentre egli si un\u00ec a Yami. Sembra avere particolare fiducia in Kenichi, che gli ricorda come a molti Hayato. Sebbene a capo di Un'Ombra nove Pugni non sembra particolarmente legato al Satsujin-ken, infatti all'inizio della faida tra i Kuremisago combatteva senza uccidere e solo in seguito \u00e8 diventato Ichiei, per lasciare il posto dopo la scoperta del tradimento di Senzui. \u00c8 sempre molto serio e solo di rado ride o sorride. Ama molto gli animali e gli uccelli in particolare e spesso fa camminate in montagna a visitare ed eventualmente proteggere specie in via di estinzione. Ha una certa tendenza ai metodi drastici che a Kenichi ricorda quella di Akisame.\nSenzui Kuremisago.\n\"Vedi\" Senzui Kuremisago \"del clan Kuremisago\"\nIsshinsai Ogata.\n \"Seiyu\": Akio Ohtsuka\nIsshinsai Ogata era il primo discepolo del Ry\u014dzanpaku, ma la sua brama di approfondire le arti marziali lo ha portato sulla via dell'Asura, uccidendo in una competizione uno sfidante. Si un\u00ec in seguito a Yami, diventando Kensei, dove faceva continue sperimentazioni sulle tecniche, persino con i suoi discepoli. \u00c8 il membro di Un'Ombra nove Pugni con pi\u00f9 discepoli e gestisce diverse gang di giovani delinquenti che in realt\u00e0 gli servono a scovare nuovi talenti per le arti marziali, come Asamiya Ryuto, alias Odino, Primo Pugno di Ragnarok e Kokorone Rimi, Atlantae, di Titans. Ha salvato da piccolo il giovane magnate Tanimoto Natsu da alcuni assassini del suo avvocato, dandogli poi l'idea di rivolgersi a un maestro per imparare le arti marziali, il Kengou Kishin Ma Sougetsu. Un giorno and\u00f2 al dojo del maestro Midou Kai, esperto di Mushin-Ryuu e lo sfid\u00f2 per apprendere le sue tecniche e provare alcune di quelle sviluppate da lui. Uccise l'uomo, ma alla morte di questi fu attaccato dalla giovane figlia di Kai, anch'essa maestro. Elimin\u00f2 anche lei, ma non sapeva che fosse incinta di Tsumotu Tanaka, allievo e genero di Kai e con lei dunque mor\u00ec anche il bambino. Da allora passa la maggior parte del suo tempo nella foresta della Valle Nera, in eremitaggio, a scolpire statue di Buddha all'infinito per penitenza.\nAppare per la prima volta quando salva Kenichi nella Valle Nera e gli chiede di diventare suo discepolo, ottenendo un rifiuto dovuto all'inconscia scelta di Mo di seguire il Katsujin-ken come artista marziale Sei. Assiste in seguito alla vittoria del ragazzo su Odino, che salva dalla morte nonostante per l'uso improprio della Seidou Gouitsu rimanga sulla sedia a rotelle. Avvisa in quel momento il Ry\u014dzanpaku che Yami sta iniziando a muoversi.\nA seguire ricompare all'arrivo di Li Tenmon in Giappone, alle varie riunioni di Yami e nel sottomarino di Alexander Gaidar. Torna sulla scena quando Atlantae gli chiede di essere allenata da lui per poter battere Miu e la sottopone a un allenamento specialistico per la velocit\u00e0 e per il controllo del ki del Dou. In seguito lo si vede parlare con i suoi allievi principali, ossia Odino, Lugh, Berserker e Atlantae. Riappare quando osserva lo scontro tra i componenti di Yomi e i ragazzi dell'alleanza Shinpaku, in particolare quello tra Atlantae e Miu, dove insegna sul momento la Seidou Gouitsu alla sua allieva perch\u00e9 sconfigga Miu. Si rifiuta di fermarla nonostante le preghiere di Ryuto e quando Rimi subisce troppi danni per combattere ancora viene attaccato da Miu, furiosa perch\u00e9 Kensei considera il sacrificio della ragazza solo un passo avanti nello sviluppo delle arti marziali. Ogata la attacca a sua volta, provocando l'ira di Kenichi, che coadiuvato da Ryuto, il quale \u00e8 riuscito a camminare di nuovo, lo attacca e riesce a toccarlo. A questo punto arriva Tanaka, che sopprime la Seidou Gouitsu di Ryuto prima che gli sia fatale e poi attacca Kensei, venendo ucciso. Appare poi all'incontro tra Un'Ombra nove Pugni e l'Hachiou Danzai e all'allenamento tra gli Yomi del reparto armato e non, dove sembra irritato da Edeltraft Vonshira. Alka battaglia finale, alla rivolta degli altri membri di Un'Ombra nove Pugni utilizza lui stesso la Seidou Gouitsu in contemporanea con lo Shinto Gourenzan del reparto armato e del Kushinada Ryuu Sennen Nage di Mikumo per sconfiggere i nemici, non riuscendoci. Alla fine della storia torna ad addestrare Lugh e Berserker.\nOgata \u00e8 profondamente innamorato delle arti marziali, ma il desiderio di portarle alla vetta lo ha fatto cadere sulla via dell'Asura. Pur di sviluppare le sue tecniche \u00e8 pronto a sacrificare innumerevoli vite, nonostante lui stesso si autopunisca per l'uccisione del figlio di Tanaka. Afferma che sebbene sappia che i suoi insegnamenti potrebbero essere dannosi ai suoi stessi allievi li impartisce ugualmente, sostenendo che tutti devono avere le stesse possibilit\u00e0 e solo cos\u00ec le arti marziali possono progredire. Lui e Midou Kai, maestro di Mushin-Ryuu, sono gli unici uomini a cui Furinji Hayato ha insegnato una delle sue 108 tecniche speciali, il Kazoe Nukite. Ha sviluppato lui stesso la \"Seidou Gouitsu\" e la insegna a ogni suo discepolo, sebbene questi ne abusino spesso: Ryuto stesso ha avuto per lungo tempo una frattura nel corso del ki dopo l'uso della \"Seidou Gouitsu\", lesione che lo faceva apparire paralitico. Kensei addestra moltissimi allievi, potenziando le loro abilit\u00e0 preesistenti pi\u00f9 che insegnargliene di nuove; \u00e8 il membro di Un'Ombra nove Pugni con pi\u00f9 discepoli. Secondo Ryuto gli unici momenti in cui si lascia scoperto sono mentre elargisce i propri allievi e tende ad attaccare l'avversario con la postura pi\u00f9 difensiva, quindi se due contemporaneamente la assumono ha degli attimi di esitazione. \u00c8 sempre molto ironico, anche in modo crudele e spesso sorride.\nAlexander Gaidar.\nAlexander Gaidar \u00e8 un uomo alto, con lunghi capelli bianchi. Non si sa nulla della sua vita, tranne che quando \u00e8 entrato a Yami ha preso come discepolo Boris Ivanov ed \u00e8 colonnello dell'esercito russo, cosa per cui ha insegnato a Boris a obbedire ciecamente agli ordini. Quando Yami inizia a uccidere i politici nemici, a Gaidar viene assegnata una senatrice russa protetta da Akisame e Sakaki. Dopo uno scontro con il primo, parallelo a quello tra Kenichi e Boris, si ritira. In seguito si batte di nuovo con Akisame, perdendo conoscenza per due secondi e quindi dichiarandosi vinto e dicendo a Boris di non cercarlo. Viene rinchiuso a Big Lock, prigione studiata apposta per Un'Ombra nove Pugni. Evade con Diego Carlo prima della battaglia finale, dove con gli altri Pugni sconfigge Kushinada e Kensei. Dopo la guerra torna ufficiale dell'esercito e d\u00e0 una medaglia a Boris.\nHa un grande amore per l'arte, in particolare la scultura, che lo distrae dal suo istinto omicida, infatti spesso lo si vede scolpire. Ha il senso dell'onore del combattente, che lo spinge a sottostare alle richieste del vincitore quando perde. Spesso si lascia andare ad atti di collera, come distruggere un battaglione per rabbia. Utilizza il Kombat Sambo a un livello incredibile, ma sembra usare soprattutto le tecniche derivate dal Jujitsu e incorpora pure quelle usate da Akisame, come il passo della foglia di salice (\"Koetsuji Yanagi Hayurashi\").\nSilcardo Jenazad.\nJenazard ha l'aspetto di un ragazzo di meno di vent'anni, nonostante, come Kushinada, sia molti decenni pi\u00f9 vecchio. Nella sua giovinezza ha imparato il Pencak Silat da un maestro del suo paese, un piccolo regno in Indonesia chiamato Tidat e dopo averlo superato l'ha sfidato e ucciso. Prima di morire il suo maestro gli predisse che poco probabilmente avrebbe incontrato un avversario pi\u00f9 forte di s\u00e9, tuttavia se mai fosse stato sconfitto sarebbe stato perch\u00e9 era stato superato non nella forza o nella tecnica, ma nella tenacia per le arti marziali. In seguito liber\u00f2 il Tidat dall'esercito delle Nazioni Unite che voleva colonizzarlo, combattendo prima da solo, poi radunando vari guerrieri che, con azioni di guerriglia, armi tradizionali e soprattutto il Pencak Silat, ricacciarono indietro gli invasori. Si narra che abbia combattuto sempre a mani nude. Cos\u00ec Jenazard divenne un eroe nazionale per aver salvato il suo paese. In questo periodo conobbe Furinji Hayato, che seppure da prima incontr\u00f2 da amico, insegnandogli i segreti del Tidat, alla fine affront\u00f2 come nemico, mettendolo addirittura in difficolt\u00e0. In seguito inizi\u00f2 a desiderare sempre pi\u00f9 sangue versato, cadendo prima sulla via dell'Asura, poi nella via del Demonio. Successivamente entr\u00f2 a far parte di Yami e prese un discepolo, il re del Tidat Radin Tidat Jihan, semplicemente per evitare di combattere gli altri Pugni e tramandare il Silat. In seguito pose il paese sotto regime dittatoriale e come prassi obblig\u00f2 i suoi discepoli a combattere fino alla morte per perfezionare le tecniche Silat.\nAppare per la prima volta allo scontro tra il suo discepolo e Kenichi, dove viene notato dal ragazzo per la sua aura assassina. Quando Jihan perde nello scontro con il discepolo del Ry\u014dzanpaku, Jenazard stesso lo cerca di uccidere con una valanga, nonostante si salvi. In seguito cerca di assumere come allieva Rachel Stanley, Castore, ma viene salvata da Sakaki. Su suggerimento di Kushinada, manipola il Jinetsukenjin per ferire Kenichi e poter cos\u00ec sfruttare la rabbia di Miu in modo da prenderla in trappola e catturarla facendole perdere la memoria. La porta cos\u00ec in Tidat, insegnadole il Pencak Silat e sbloccando inizialmente il suo istinto omicida del Dou. All'arrivo di Kenichi lo cattura e lo fa combattere con Miu, per saggiare la preparazione della ragazza e farle il battesimo del sangue. Tuttavia la ragazza non riesce a uccidere l'amico, quindi Jenazard scatena Pengulu Sankak, allievo del reparto armato di Yami da lui rapito. Miu per\u00f2 viene risvegliata da Kenichi e insieme sconfiggono Pengulu mentre Jenazard viene attaccato da Hongou, arrabbiato per essere stato usato, sotto lo sguardo di Sakaki. Dopo un epico scontro, Hongou lo uccide e Jenazard si ricorda delle parole del suo maestro, morendo tra le braccia di Miu ma rimanendo in piedi. Viene sepolto in un luogo privato della famiglia reale del Tidat su ordine dell'allievo Jihan, tornato nel paese.\nJenazard \u00e8 un uomo cinico e crudele, desideroso sempre di sangue fresco e convinto della superiorit\u00e0 del Silat sulle altre arti marziali. \u00c8 un sadico e gli piace giocare con l'avversario per godersi il combattimento. Le sue abilit\u00e0 sono oltre la normalit\u00e0, cosiccome la sua astuzia e la sua capacit\u00e0 di sorprendere l'avversario. Predilige i colpi come affondi e colpi di taglio che provocano perdite di sangue, ma \u00e8 molto abile con i lanci, che Sakaki ritiene al livello di Akisame e pu\u00f2 utilizzare il Shin Kokyuu Nage. I tipici attacchi da ogni direzione del Silat e la sua combinazione di mosse complesse possono sfondare ogni difesa, tuttavia possono essere contrastate dalle basi di altri stili portate alla massima potenza. Usa parecchi attacchi con l'aura. Usa spesso attacchi Sutemi pur di divertirsi. Ha poca pazienza ma anche una certa ironia. A quanto dice Hongou, Jenazard \u00e8 caduto nel Gendou, la via del Demonio, ulteriore alla via dell'Asura, poich\u00e9 arriva a uccidere e combattere solo per gusto e sete di sangue e elimina per capriccio persino i propri discepoli. Il suo istinto omicida \u00e8 il pi\u00f9 intenso della storia e le sue capacit\u00e0 sono tali da mettere in difficolt\u00e0 l'Anziano. \u00c8 particolarmente bravo a usare immagini residue e prova piacere a causare confusione nell'avversario. Considera Yami solo un patto sterile di non aggressione e la usa soprattutto per i propri comodi. Non si fa scrupoli infatti a servirsi di Hongou per rapire Miu e farle il lavaggio del cervello. All'interno di un'Ombra nove Pugni ha confidenza solo con Sehrul, con cui ha una specie di rapporto amichevole e con Kushinada, che non disprezza solo perch\u00e9 al suo livello. Secondo lui Kenichi e l'Anziano si somigliano molto. Grazie alle sue tecniche riesce a rimanere con l'aspetto di un ragazzo, seppure questo sembra abbia qualche effetto sulle sue mani, che sono grigiastre. Grazie a Miu e Hongou ricorda la passione e la tenacia per le arti marziali che da giovane aveva dimenticato. Secondo Hayato F\u016brinji il suo difetto maggiore era Bon aver mai voluto imparare qualcosa dal suo discepolo. Muore in piedi con l'arroganza e l'orgoglio che possedeva in vita. Ama la frutta.\nDiego Carlo.\nDel passato di Diego non si sa nulla. La sua prima apparizione risale al torneo D of D, dove svolge la figura di arbitro, presentatore e organizzatore per Mister Fortuna, commettendo continuamente scorrettezze ai danni dell'alleanza Shinpaku e del Ry\u014dzanpaku. Prima che Castore affronti Kenichi, le d\u00e0 il permesso di uccidere Kanou Shou, tuttavia l'attacco delle forze armate americane a Despair Island impedisce lo scontro. Dopo la morte di Shou viene aggredito dal Jinetsukenjin, che lo ritiene responsabile della morte dell'amato allievo. Riappare in seguito sulla nave \"Passeggero Attraente\" dove organizza un incontro a squadre maestri-discepoli, a cui assistono molti capi della malavita, grandi politici e importanti imprenditori. Sfida dunque Ma Kensei, in contemporanea a Castore che combatte con Ma Renka. La sfida \u00e8 molto impegnativa e Ma si infuria quando il Waraukouken tenta di fargli abbassare la guardia mostrandogli una donna parzialmente nuda, che tuttavia \u00e8 Renka. Lo stesso Diego si altera quando Ma intimidisce il pubblico e lo rimprovera per le loro esortazioni al combattimento, mostrando il suo secondo volto, il Pugno Furente di Ferro. Dopo un duro combattimento, Diego viene sconfitto e la bomba che aveva piazzato sulla nave viene neutralizzata. A questo punto Kushinada cerca di ucciderlo, ma viene salvato dall'Anziano e rinchiuso a Big Lock. Riappare alla battaglia finale con Alexander Gaidar. Dopo la guerra torna ad allenarsi con Castore.\nDiego \u00e8 il maestro di Castore ed \u00e8 l'unico maestro di Yami ad avere due titoli (Waraukouken e Ikarukouken) a seconda del suo stato d'animo (Pugno sorridente d'acciaio / Pugno furente di ferro). \u00c8 maestro del Lucha Libre, ma le sue tecniche sono per lo pi\u00f9 mirate allo spettacolo. Si ritiene un intrattenitore e farebbe di tutto per un buono spettacolo. Adora stare al centro dell'attenzione e indossa sempre una maschera da wrestling\nAkira Hong\u014d.\nVerso i vent'anni incontr\u00f2 il giovane Sakaki Shio, col quale inizi\u00f2 ad allenarsi in sparring tutti i giorni, sotto arbitraggio di un giovane maestro, Suzuki, arrivando a una quota di 125 vittorie e 125 sconfitte. Proprio sotto consiglio di Suzuki lui e Sakaki si scambiarono le pose di guardia che avevano abitualmente, Sakaki adottando la posa Maeba difensiva di Hongou e questi la Tenchijouga offensiva di Sakaki, riequilibrando cos\u00ec i loro stili. I tre iniziarono a impedire i traffici illegali di armi e droga in Giappone, venendo notati da Yami, che chiamatoli di notte in una casa solitaria li fece combattere alla morte per il titolo di Jinetsukenjin. Sakaki si rifiut\u00f2 di uccidere i suoi amici, mentre Suzuki, che era malato, lott\u00f2 con Hongou fino a esserne ucciso, deciso a fare fino alla morte la cosa che amava. A quella vista Sakaki si infuri\u00f2 e scelse la via del Katsujin-ken, in opposizione a Hongou. I due si scontrarono e lasciarono ognuno una cicatrice sul volto dell'altro.\nHongou divenne Jinetsukenjin e assunse come allievo il giovane Kuremisago Kanou Shou, addestrandolo nel karate e facendolo diventare il capo di Yomi, riconosciuto da tutti come il successore delle arti marziali di un'Ombra nove Pugni, cosicch\u00e9 ricevesse gli insegnamenti di tutti gli altri membri. Nonostante tutto non riusc\u00ec per sua stessa natura a eliminare i sentimenti del suo allievo, che lo porteranno alla morte per difendere Miu Furinji da una pallottola durante il torneo D of D. A questo evento Hongou si infuria col Waraukouken, ritenendolo responsabile. In seguito lo troviamo al Kuremisago Shou per onorare la memoria di Kanou e chiedere spiegazioni a Kenichi per la sua morte. In seguito ferma Seta e Hayami, amici di Kanou, dal suicidarsi per non aver vendicato Shou e spingerli ad allenarsi. A seguire inizia a svolgere missioni di assassinio per Yami, uccidendo solo per\u00f2 artisti marziali. Mentre cerca di catturare un artista marziale si scontra con Sakaki che lo difende, ma verso la fine del combattimento il Kenmashajin lo manipola per fargli ferire Kenichi cos\u00ec da poter catturare Miu distratta dalla rabbia. Hongou non lo accetta e si unisce a Sakaki e Kenichi per salvare ls ragazza in Tidat, scontrandosi con Jenazard e uccidendolo dopo un duro scontro. In seguito si fa ricucire le ferite prima di partire di nuovo per il Giappone, ma viene salutato da Lona, sorella di Jihan, che sembra aver sviluppato per lui un certo attaccamento.\nIn seguito fa coppia con Michael Schtilvay dell'Hachiou Danzai nell'attaccare le basi americane, senza tuttavia approvare la sete di sangue del compagno. Difatti durante la battaglia finale col Ry\u014dzanpaku interviene a fermarlo dall'uccidere Kenichi e a ucciderlo. Alla fine della storia di lui si perdono le tracce e si sa solo che vaga da solo nel mondo.\nHongou \u00e8 un grande artista marziale, dal carattere calmo e inflessibile, persino giusto. Sakaki lo ammira profondamente, nonostante egli lo ritenga egoista. Ha una grande capacit\u00e0 di crescere discepoli, arrivando a fargli comprendere le sue stesse sensazioni. Non \u00e8 un seguace convinto del Satsujin-ken nonostante preferisca uccidere l'avversario e ha un grande onore e correttezza. Era molto affezionato al discepolo Kanou Shou.\nMikumo Kushinada.\nKushinada Mikumo ha l'aspetto di una ventenne, molto formosa e gelida, nonostante abbia abbastanza anni da poter credere che sia morta. Da giovane Kushinada faceva coppia con Furinji Hayato durante la seconda guerra mondiale, successivamente per\u00f2 \u00e8 caduta sulla via dell'Asura e si \u00e8 unita a Yami. \u00c8 molto fredda e calcolatrice e aspira a far diventare cos\u00ec anche la sua discepola, una bambina prodigio che porta il suo stesso nome. Non ci pensa due volte a usare colpi bassi contro gli avversari e non possiede l'orgoglio di artista marziale tipico per esempio di Hongou. Appare per la prima volta a un attacco contro un dojo. In seguito cerca di uccidere il Waraukouken per il suo fallimento nello sconfiggere Ma Kensei, tempo dopo parla con Furinji Hayato del combattimento tra Kenichi e Polluce. Dopo l'ascesa al potere di Yami fa coppia con Marmaduke Brown dell'Hachiou Danzai per azioni di guerriglia. Disposta a tutto per la venuta del Tramonto Eterno, verr\u00e0 ostacolata dagli altri membri di Un'Ombra nove Pugni, stanchi della sua ossessione e dei suoi metodi disonorevoli. Alla fine scomparir\u00e0 per preparare un altro Tramonto. La sua particolare scuola di Jujitsu utilizza nelle sue tecniche lo 0% di forza e il 100% di tecnica, cos\u00ec da poter essere usato anche dalla sua discepola, una bambina, mentre nelle altre scuole, come quella di Akisame, le tecniche di norma utilizzano 70% forza e 30% tecnica, cosa per cui Kenichi deve svolgere gli allenamenti infernali che segue per aumentare la sua forza.\nAgaard Jum Sai.\nAgaard era un giovane campione di Muay Thai, molto conosciuto in Thailandia. Un giorno a un incontro not\u00f2 un ragazzino molto promettente, Apachai Hopachai e lo acquist\u00f2 dal suo proprietario per allenarlo lui stesso, diventando il suo mentore e il suo migliore amico, l'unico a cui dava ascolto. Col passare del tempo e sotto gli allenamenti di Agaard, Apachai divent\u00f2 cos\u00ec forte da meritare il soprannome di \"Dio della Morte del mondo clandestino del Muay Thai\". La sua fama crebbe al punto che dovette ritirarsi per mancanza di sfidanti. Tuttavia Agaard fu costretto a rinunciare alla vittoria a un campionato per impedire che Apachai fosse trasferito altrove, ma dopo lo scontro il suo sfidante cadde a terra morto alla premiazione. Agaard si allontan\u00f2 dalla palestra di origine e inizi\u00f2 ad allenarsi per raggiungere le vette del Muay Thai e approfondire il Muay Boran, cadendo sulla via dell'Asura. Nel mentre inizi\u00f2 a girare per il paese sconfiggendo varie palestre e uccidendo gli avversari sconfitti. Quando pens\u00f2 di essere diventato abbastanza forte, sfid\u00f2 una palestra con tre maestri che custodivano gli antichi segreti del Muay Boran e Muay Thai, sconfiggendoli e uccidendoli tutti assieme. Egli poi si present\u00f2 ad Apachai e gli predisse che si sarebbero rincontrati una volta raggiunta entrambi la vetta del Muay Thai.\nEntr\u00f2 dunque in Yami prendendo come allievo Tirawit Koukin. Si presenta per la prima volta al rapimento di Kugatachi Danki, anziano maestro di Jojutsu e nonno di Freyja, rapito con la nipote per convincerlo a unirsi al reparto armato di Yami. Combatte brevemente contro Shigure e parla in videochiamata dal computer con un maestro del reparto armato. In seguito lo si ritrova alla base militare di Okimawa, assieme alle Tre Lance di Kurokonoe, dove affronta Apachai mentre Kenichi affronta Koukin. Entrambi i maestri sanno che \u00e8 ora della resa dei conti, in quanto hanno entrambi raggiunto il massimo delle loro capacit\u00e0 e seppure siano nemici Apachai \u00e8 gioioso di mostrare la sua crescita ad Agaard e questi \u00e8 orgoglioso del suo allievo. Lo scontro, durissimo, si conclude con un pareggio, in quanto Apachai impedisce ad Agaard di muoversi e questi quasi uccide Apachai, nonostante egli venga salvato poi da Ma e Akisame. Dopo la fine del confronto tra gli allievi Agaard decreta la vittoria di Kenichi e tenta di proteggerlo da uno spadaccino barbaro del reparto armato, tuttavia Apachai con l'ultima fiamma vitale riesce a sconfiggere il nemico prima di venire salvato da Akisame. Im seguito lui e Koukin vengono portati via a Yami.\nIn seguito viene messo in coppia con Edeltraft Vonshira dell'Hachiou Danzai per azioni di guerriglia, tuttavia con tensioni per le differenze culturali esistenti. Durante la battaglia finale approva la ribellione di Koukin e, d'accordo com Apachai, si ribella contro Kushinada e Kensei. Alla fine della battaglia torna ad allenare Koukin.\nAgaard ha un aspetto molto simile ad Apachai, seppure sia pi\u00f9 grosso, bruno e con dei particolari tatuaggi addosso. \u00c8 molto educato e con un grande senso dell'onore. La sua abilit\u00e0 gli ha assegnato il soprannome di \"Imperatore demoniaco del mondo clandestino del Muay Thai\", nonostante usi principalmente il Muay Boran. La sua abilit\u00e0 nel crescere discepoli \u00e8 seconda solo a quella di Hongou e va molto d'accordo con tutti. Uno specialista del reparto armato sostiene che la sua aura naturale, per il carisma e la capacit\u00e0 di comando, \u00e8 come quella dei grandi eroi mitici. Il suo rapporto con Apachai \u00e8 uno dei pi\u00f9 complessi del manga, in quanto i due sono buoni amici e Agaard \u00e8 stato il mentore di Apachai, che vorrebbe che vedesse la sua crescita, tuttavia Agaard ha cercato senza rancore di ucciderlo ma riescono ancora a parlarsi coi pugni e a essere d'accordo.\nSehrul Rahman.\nDella storia di Sehrul non si sa nulla. All'interno di un'Ombra nove Pugni sembra particolarmente in confidenza con Jenazard. Alla sconfitta di Diego Carlo si offre di tenere sotto la sua custodia Castore, sorella del suo allievo Polluce, Ethan Stanley, al posto di Jenazard, su richiesta proprio di Polluce che teme per la sorella, dato il lato oscuro di Silcardo. Appare per la prima volta all'attacco di una base di Yami da parte della polizia, dove mette fuori gioco i poliziotti prima di partire in elicottero col Kenmashajin e Castore. Inseguito da Sakaki, che affronta contemporaneamente lui e Jenazard, non riesce a impedirgli di salvare Castore. In seguito informa il suo allievo dell'ubicazione del Kenmashajin, che ne informa Castore, la quale lo riferisce all'alleanza Shinpaku e a Kenichi. Si ritrova all'assalto con Mildred Laurence dell'Hachiou Danzai nello sbaragliare le truppe nemiche. Alla battaglia finale attacca Kushinada, stanco della sua mancanza di onore della donna. Alla fine della storia torna in India ad allenare Polluce.\nSehrul \u00e8 l'esperto di Kalarippattu di Yami. Usa soprattutto attacchi basati sui marma (particolari punti anatomici dove si concentrano fasci di tessuti vascolari, cartilaginei, nervosi e ossei, definibili valvole dei flussi energetici) e i mantra (particolari vibrazioni vocali). \u00c8 un indiano anziano, alto e prestante. Ha molto senso dell'onore e orgoglio per la sua arte marziale, vicina a quella originale, dato il suo simbolo in Yami, il Vuoto, che indica \"rispetto alla mia le altre arti marziali sono il nulla\". \u00c8 molto calmo e pacato\nMa Sougetsu.\nMa Sougetsu \u00e8 il fratello maggiore di Ma Kensei e zio di Renka. Da giovane non era bello quanto il fratello ed era molto pi\u00f9 alto e grosso. Preferiva alle ragazze il sake e il combattimento e spesso veniva ammonito da Kensei perch\u00e9 non cadesse sulla via dell'Asura. Lasci\u00f2 la Cina perch\u00e9 sentiva di non poter vivere l\u00ec, in quanto seppure fosse forte quanto il fratello lui era temuto e Kensei amato. In seguito divent\u00f2 guardia del corpo di vari capi mafiosi, nonostante non si curasse di ci\u00f2 che sarebbe potuto accadere ai clienti finch\u00e9 aveva vino e poteva combattere. In seguito venne in Giappone dove fece da maestro al giovane magnate Tanimoto Natsu, inviato a lui da Isshinsai Ogata per imparare le arti marziali, lavoro pagato con 34 casse di vino raro e due bottiglie extra che bevve tutto. Volendo vagabondare, assegn\u00f2 il suo posto a Yami al suo amico Ro Jisei, un esperto di kenpo cinese cieco.\nGiunse in seguito a fare guardia del corpo a un mafioso cinese a Chinatown, ma venne fermato dal fratello Kensei e dalla nipote Renka e si pens\u00f2 morto in un incendio. Riappare su Despair Island come il pi\u00f9 forte dei maestri arruolati da mister Fortuna e durante il torneo insegna a Tanimoto la sua tecnica finale, Kyousa, consistente in un triplo colpo con la pi\u00f9 potente forza di penetrazione su un singolo punto del corpo in cui ogni attacco, seppur debole da solo, moltiplica il danno arrecato secondo il principio del bisturi gamma. In seguito sconfigge gli altri maestri e al ritorno in Giappone continua ad allenare l'Eremita per prepararlo a diventare membro di Yomi. Riprende poi il suo posto a Yami, con membro Yomi Tanimoto dopo che questi ha sconfitto il discepolo di Jisei Chou Enshin e assalta i nemici durante la guerra con Raki Hoshinano dell'Hachiou Danzai. Alla battaglia finale \u00e8 il primo a rivoltarsi contro Kushinada per aiutare il fratello Kensei. Alla fine della storia resta con Tanimoto e fa conoscenza con Shirahama Honoka, sorella di Kenichi.\nMa Sougetsu appare molto spietato e insensibile. \u00c8 un cinese grande e possente che ama molto combattere e bere. A detta del suo allievo, non manca mai dove c'\u00e8 caos e sake. Nonostante abbia la stessa forza del fratello Kensei lui \u00e8 sempre stato temuto e mai amato, per questo se ne and\u00f2 dalla Cina e prese a vagabondare. Nonostante abbia tentato di ucciderlo assieme alla nipote Renka e alla sua prima apparizione dica di non aver parenti da parte sua, \u00e8 molto legato al fratello, tanto da tradire un'Ombra nove Pugni per salvarlo e a rischiare di morire in un incendio. Inoltre ha una specie di affetto per Tanimoto e come lui alla fine si affeziona a Honoka. \u00c8 un tipo molto incostante ed emotivo\nHachiou Danzai.\n\u00c9lite del Reparto armato di Yami (Tsubanari), \u00e8 formato dai migliori sette esperti d'armi di Yami sotto la supervisione del Signore dei Due Cieli a sua volta subordinato dell'Ombra. Compare verso la fine della storia ma \u00e8 l'equivalente di Un'Ombra nove Pugni per il reparto armato, tuttavia i suoi membri sono pi\u00f9 abituati a far lavoro di squadra e le barriere culturali con i Pugni sono molto consistenti, al punto da mettere tensione sia tra i maestri che tra gli allievi.\nOuganosuke Yogi.\nOuganosuke Yogi \u00e8 il capo dell'Hachiou Danzai. Appare per prima volta all'incontro tra le \u00e9lite del Reparto Armato e Non Armato. Successivamente si sposta su un'isola dove viene attirato Hayato F\u016brinji da Seitarou Raigou e l\u00ec ingaggia un combattimento con lui a scopo di trattenerlo e permettere a Yami di iniziare il Tramonto Eterno. Il combattimento si svolge ininterrottamente per molti giorni, senza che i due si stanchino esageratamente e dormano anche solo un momento, con alcune fughe occasionali di uno dei due per procurarsi del cibo. L'ultimo giorno Hayato scompare e, trovatolo, Ouganosuke lo scopre addormentato dopo aver mangiato e quindi di nuovo in forze. In questo modo il vecchio Furinji riesce a sfuggire all'avversario. Dopo la fine del Tramonto Eterno scompare.\nIl suo aspetto non viene mai mostrato direttamente, ma sempre nella semioscurit\u00e0, tuttavia assomiglia molto all'Anziano, seppure abbia un fisico meno massiccio e baffi folti. \u00c8 riconoscibile dai suoi avversari per l'uso delle sue katane gemelle. Le sue passate imprese e le sue capacit\u00e0 sono tali da poterlo paragonare ad Hayato F\u016brinji per forza e quindi si presume sia addirittura superiore all'Ombra di Yami. Secondo Hayato ha raggiunto la piena padronanza del suo Ki, che pare quello della natura stessa e non \u00e8 percepibile dai combattenti di basso livello. \u00c8 in grado di combattere molte notti e giorni senza dormire e mangiare molto e tenere comunque testa ad Hayato.\nRin Tachibana.\nRin Tachibana \u00e8 il fratello adottivo di Shigure K\u014dsaka, fratello biologico di Kidou Oi, allievo di Kousaka Hachirobe e uno dei due esperti di combattimento in armatura dell'Hachiou Danzai. Durante il furto dei cargo portavalori da solo, correndo sull'acqua con un'armatura, sbaraglia una nave militare statunitense con solo la sua spada e il suo scudo, sufficienti a parare colpi di artiglieria da 20\u00a0mm. Ferma Schtilvay dall'uccidere la sorella e poi ne impedisce la fuga. Successivamente accoglie i maestri internazionali del Reparto Armato in Giappone.\nAlla battaglia finale combatte con l'Hachiou Danzai e Un'Ombra nove Pugni contro i maestri del Katsujin-ken. Dopo la ribellione di parte di Un'Ombra nove Pugni combatte con gli altri contro di loro, ma viene sconfitto e assieme a Kensei, Kushinada e l'Hachiou Danzai si ritira. Dopo il Tramonto Eterno scompare.\nRin \u00e8 un giovane robusto e con tre cicatrici sulla guancia destra. \u00c8 sempre vestito da samurai e usa le armi tipiche della casta. \u00c8 un grande guerriero ed essendo stato discepolo di Kousaka Hachirobe \u00e8 molto abile nell'uso delle armi. Considera Shigure come la propria sorella e sono molto legati, tuttavia ha anche una sorella biologica, Kidou Oi, che essendo cieca rifornisce lui di denaro e beni di prima necessit\u00e0, facendola vivere nel lusso. Tiene molto in conto l'onore ed \u00e8 sempre rispettoso coi suoi compagni dell'Hachiou Danzai.\nSeitarou Raigou.\nSeitarou Raigou \u00e8 l'esperto di Kodachi di Yami. Appare per la prima volta alla serie di furti riguardo alle Akabanetou, dove attacca il museo nazionale, ma riesce a sfuggire all'Anziano senza far trapelare informazioni. Ritorna successivamente davanti a Big Lock, dove si infiltra senza problemi. L\u00ec parla al Waraukouken e al Senmetsu no Kenshi e capisce che sono obbligati l\u00ec solo dal loro orgoglio di artisti marziali, per una \"gabbia psicologica\". Decide allora, d'accordo con gli altri capi di Yami, di attuare su Hayato F\u016brinji una \"gabbia di combattimento\", tenendolo impegnato in un combattimento lungo giorni su un'isola con Ouganosuke Yogi, capo dell'Hachiou Danzai. Lo attira cos\u00ec su un isolotto deserto con una falsa richiesta di aiuto.\nPartecipa poi al furto dei cargo portavalori con il resto dell'Hachiou Danzai e alla battaglia finale tra il Katsujin-ken e il Satsujin-ken, durante la quale quasi uccide Sai Kagerou. Dopo la ribellione di parte di Un'Ombra nove Pugni combatte con gli altri contro di loro, ma viene sconfitto e assieme a Kensei, Kushinada e l'Hachiou Danzai si ritira. Dopo il Tramonto Eterno scompare.\nSeitarou Raigou \u00e8 un uomo alto e robusto, molto forte e possente. Indossa sempre occhiali scuri e sembra vicino alla mezza et\u00e0. \u00c8 molto vicino al combattimento a mani nude grazie anche all'arma di cui \u00e8 esperto, la spada corta giapponese. Spesso i suoi avversari non vedono la sua arma e rimangono sorpresi di essere stati tagliati. Secondo i suoi due allievi \u00e8 molto rigoroso e ha grande inventiva. Ha una grande volont\u00e0 riguardo alla venuta del Tramonto Eterno, sebbene sia tendente al Katsujin-ken e quindi in grado di usare attacchi combinati, sconosciuti ai Satsujin-ken. \u00c8 l'unico Danzai che abbia due allievi, un maschio e una femmina.\nMildred Lawrence.\nMildred Lawrence \u00e8 l'esperta di tiro con l'arco dell'Hachiou Danzai. Durante il furto della nave cargo con l'oro del governo abbatte con una freccia un elicottero. Si imbestialisce quando Shigure paga Eclair con l'oro di Yami perch\u00e9 salvi Kenichi e Miu. Alla battaglia finale combatte con l'Hachiou Danzai e Un'Ombra nove Pugni contro i maestri del Katsujin-ken, dove ferisce gravemente Sai Kagerou. Dopo la ribellione di parte di Un'Ombra nove Pugni combatte con gli altri contro di loro, ma viene sconfitta da Ma Kensei e assieme a Kensei, Kushinada e l'Hachiou Danzai si ritira. Dopo il Tramonto Eterno scompare.\nMildred Lawrence \u00e8 l'esperta di tiro con l'arco dell'Hachiou Danzai. La sua particolarit\u00e0 fisica consiste nel fatto che i suoi occhi hanno due pupille ciascuno per mutazione genetica e ognuna pu\u00f2 seguire un obiettivo. \u00c8 molto precisa e forte nel tirare frecce. Detesta Ma Kensei per la sua perversione e Shigure perch\u00e9 pag\u00f2 Eclair con i fondi militari di Yami.\nMichael Schtilvay.\nMichael Schtilvay \u00e8 un membro dell'Hachiou Danzai. Appare per la prima volta all'incontro tra Yami e il governo giapponese, dove elimina da solo un'intera unit\u00e0 di polizia e aiuta a rubare un carico d'oro. Viene riconosciuto da Shigure che assieme a Kenichi e Miu giunge sul luogo, ma la presenza dell'intero Hachiou Danzai complica le cose. Shigure gli chiede se risparmierebbe i ragazzi alla sua morte e al suo rifiuto decide di impedirgli di muoversi a qualunque costo. Il maestro riesce quasi a uccidere i ragazzi, ma viene fermato da Christopher Eclair e Microft. Alla battaglia finale combatte con l'Hachiou Danzai e Un'Ombra nove Pugni contro i maestri del Katsujin-ken, ma dopo intromissioni nei vari duelli si allontana con Hongou per andare alla base missilistica, dove cerca di uccidere Kenichi ma viene fermato da Jinetsukenjin. I due si scontrano e Michael viene quasi ucciso, ma prima che Saiga distrugga il telecomando del lancio del missile lo attacca e viene sconfitto da Shigure.\nMichael \u00e8 l'unico membro dell'Hachiou Danzai crudele. \u00c8 un sadico e omicida psicopatico che scelse appunto la falce come arma per godersi appieno la sofferenza delle vittime. Non \u00e8 particolarmente abile contro i maestri ma \u00e8 il migliore esecutori di massacri. Usa sempre termini volgari e non sta affatto simpatico al Reparto Non Armato. Non ha il minimo senso dell'onore e gode nel seminare il caos.\nMarmaduke Brown.\nMarmaduke Brown appare la prima volta al furto dei cargo portavalori. Successivamente partecipa allo scontro finale tra Ry\u014dzanpaku e Yami, dove combatte con Ma Kensei e Sakaki. Dopo la ribellione di parte di Un'Ombra nove Pugni combatte con gli altri contro di loro, ma viene sconfitta da Ma e assieme a Kensei, Kushinada e l'Hachiou Danzai si ritira. Dopo il Tramonto Eterno scompare.\nMarmaduke \u00e8 uno dei due esperti di combattimento in armatura dell'Hachiou Danzai. Il suo volto non viene mai mostrato e solo nella battaglia finale si scopre che \u00e8 una donna. \u00c8 molto alta e forte e non ha mosse particolari. Sembra amica di Raki Hoshinano.\nEdeltraft Vonshira.\nAppare la prima volta al furto dei cargo portavalori. In seguito assiste con Kensei all'allenamento tra discepoli del Reparto Armato e Non Armato, dove irrita profondamente l'uomo per la sua abitudine a parlare in versi. Successivamente partecipa allo scontro finale tra Ry\u014dzanpaku e Yami, dove combatte con Akisame. Prima di uccidere Kensei per\u00f2 viene fermato da Sougetsu e, infuriato, inizia ad attaccarlo indiscriminatamente. Dopo la ribellione di parte di Un'Ombra nove Pugni combatte con gli altri contro di loro, ma viene sconfitto da Akisame e assieme a Kensei, Kushinada e l'Hachiou Danzai si ritira. Dopo il Tramonto Eterno scompare.\nEdeltraft Vonshira \u00e8 un tedesco specializzato nell'uso della spada medievale. \u00c8 alto con lunghi capelli rossi. Parla sempre in versi di norma senza senso, cosa che irrita Ogata e Akisame. Solo di rado si scompone. Utilizza sempre immagini poetiche e ha un'aria sempre sognante.\nRaki Hoshinano.\nAppare la prima volta al furto dei cargo portavalori. Successivamente partecipa allo scontro finale tra Ry\u014dzanpaku e Yami, dove combatte con Ma Kensei. Dopo la ribellione di parte di Un'Ombra nove Pugni combatte con gli altri contro di loro, ma viene sconfitta da Ma e assieme a Kensei, Kushinada e l'Hachiou Danzai si ritira. Dopo il Tramonto Eterno scompare.\nRaki \u00e8 una giovane ragazza il cui aspetto la colloca a meno di 15 anni. Indossa sempre uno yukata purpureo e si muove con grazia. Parla poco e pare molto in amicizia con Marmaduke. \u00c8 uno dei bersagli prediletti di Kensei durante la battaglia finale.\nMembri minori.\nRo Jisei.\nRo Jisei \u00e8 un artista marziale specializzato nel Kempo cinese. Durante uno scontro ha perso la vista ma resta comunque un maestro quasi a livello di Un'Ombra nove Pugni. Quando Ma Sougetsu, suo caro amico, decide di lasciare un'Ombra nove Pugni gli lascia il posto in attesa che venga a riprenderlo. Il suo allievo Yomi \u00e8 Chou Enshin. Durante la storia \u00e8 l'unico membro di Un'Ombra nove Pugni a non agire n\u00e9 a far combattere il proprio discepolo. Dopo che Sougetsu ha allenato Tanimoto, gli cede di nuovo il titolo di Kengou Kishin, ma Chou Enshin non accetta la decisione del maestro e si scontra con Tanimoto per il posto in Yomi, perdendo. Subito dopo Jisei scompare.\nSai Kagerou.\nSai Kagerou \u00e8 un famoso membro dello Tsubanari, il Reparto Armato di Yami. Della sua giovinezza non si sa molto. Ha conosciuto in giovane et\u00e0 Kushinada Mikumo. Un giorno and\u00f2 dal fabbro di Yami, Dankurou, che gli forgi\u00f2 una delle sue lami migliori, Setsunamaru. Per provare la spada tagli\u00f2 a met\u00e0 una rondine che passava davanti agli occhi di una bambina. La bambina era Kousaka Shigure e la rondine il suo primo amico. Tent\u00f2 poi di uccidere la bimba, ma venne fermato da Dankurou.\nAppare per la prima volta durante una caccia di spade di Shigure, mentre la donna si fa accompagnare da Kenichi. La maestra sconfigge diversi maestri armati mentre lui la osserva, dopodich\u00e9 i due si scontrano. La donna vince e gli prende la spada.\nPersa ogni fiducia in s\u00e9 stesso e triste per la mancanza dell'amata katana, si ritira in un eremo dove Kushinada con Chikage lo viene a trovare per fornirgli una nuova spada tra le Akabanetou (le spade giapponesi raccolte nel campo di rifornimento armi dell'Ottava Divisione dell'esercito statunitense e in seguito restituite al Giappone, a privati o musei). Mentre il Reparto Armato cerca le armi per rifornirsi Kagerou segue Kushinada alla loro ricerca per ottenere una nuova lama. Durante un assalto a un museo, incontra Kenichi e Shigure, la quale gli promette di consegnargli una spada di suo padre se avesse difeso Kenichi e lasciato il Satsujin Ken. L'uomo immediatamente difende il ragazzo e sconfigge i combattenti di Yami. Per il servizio reso Shigure gli dona una zappa e sebbene Kenichi abbia il terrore dell'aspettata reazione inconsulta dell'uomo lo spadaccino adora lo strumento all'istante, per le particolarit\u00e0 del metallo e la sua capacit\u00e0 di scontrarsi e trucidare la terra. Diventa molto pi\u00f9 mite, adorando coltivare la terra vicino al suo eremo e iniziando ad amare la vita.\nSuccessivamente aiuta Shigure, assieme ad Apachai, a forgiare delle protezioni per le mani per l'alleanza Shinpaku. Riappare al fianco del Ry\u014dzanpaku nella battaglia finale con Un'Ombra nove Pugni e l'Hachiou Danzai. Aiuta il pi\u00f9 possibile, tuttavia viene colpito duramente da Kushinada e, con l'ultimo sforzo, dissoda il campo di frecce di Mildred Lawrence prima di essere quasi ucciso da lei e Seitarou Raigou. Salva poi la vita ad Akisame prima di morire per mano di Kushinada. La sua zappa viene raccolta dopo la vittoria da Shigure, che la conserva in ricordo dell'uomo di cui provava rispetto.\nSai Kagerou \u00e8 un uomo altissimo e magro, vestito sempre di nero, pallido e coi capelli neri tirati su dal gel. \u00c8 un famoso assassino del Reparto Armato, di tale fama da essere quasi al livello dell'Hachiou Danzai. \u00c8 inizialmente abbastanza introverso e soggetto a scatti emotivi particolarmente forti, sebbene la maggior parte di essi siano dovuti a emozioni positive, cosa che provoca prima terrore e poi senso di presa in giro in Kenichi. Odia che la gente stia a meno di tre metri da lui, che lo offenda (soprattutto con titoli quali mostro, enorme, disgustoso, testa di riccio e faccia da pesce lesso, titoli attribuitegli im gran parte da Shigure), gli stia alle spalle e gli punti le armi contro. Distribuisce a tutti una guida con le cose da non fare per stare vicino a lui e tiene molto che la gente la legga e affetta col suo fendente supersonico ogni trasgressore. Adora la sua spada, Setsunamaru, affermando di amarla, tuttavia pu\u00f2 amare ogni strumento in acciaio di suo gusto, sebbene la sua lama rimanga il suo primo amore. Successivamente riceve da Shigure una zappa forgiata da Dankurou e se ne innamora follemente, prendendo un gusto enorme a zappare. Inizia cos\u00ec ad apprezzare l'agricoltura, diventando molto bravo e cos\u00ec la vita. Dopo di ci\u00f2 passa al Katsujin-ken e diventa molto leale e sensibile. Non ricorda volti e nomi delle donne e le chiama tutte Micchan, il soprannome che usa con Kushinada Mikumo, che ha conosciuto da giovane. Ha spesso uscite comiche tanto spiazzanti e divertenti quanto involontarie. Utilizza la katana Setsunamaru, una delle migliori armi forgiate da Dankurou. Solo una spada eccellente resiste alle sue tecniche, le altre si rompono. \u00c8 tanto rapido che quando esegue lo Iai \u00e8 invisibile e lo \"Tsubanari\" (il suono della katana rinfoderata) giunge dopo qualche secondo, quando ormai qualcuno \u00e8 morto. Il suo allenamento e il suo talento gli permettono di usare lo \"Iai\" in modo automatico, in un Seik\u016bken armato inconscio, cos\u00ec da tagliare ogni cosa si avvicini troppo a lui. La sua giuntura alla spalla sinistra \u00e8 cos\u00ec snodabile da permettergli di girare il braccio a 360 gradi. Il suo \"Seik\u016bken\" \u00e8 grande molti metri, circa quanto una stanza di notevole ampiezza e finora \u00e8 uno dei pochi utilizzati tramite un'arma, motivo del suo raggio cos\u00ec ampio. \u00c8 particolarmente bravo a utilizzare lo \"Shinto Gourenzan\". La sua abilit\u00e0 gli consente di usare le sue tecniche anche con la zappa donatagli da Shigure. Le sue conoscenze non si fermano all'uso delle armi, ma come altri artisti marziali armati \u00e8 anche capace di forgiarne ed \u00e8 molto dotto sulla storia delle armi e della loro fabbricazione. Non sembra tenere ai suoi capelli, tuttavia lo irritano molto i commenti su di essi.\nFortuna.\nFortuna \u00e8 un noto multimilionario implicato in traffici illegali. Secondo la sua idea, il corpo umano \u00e8 l'arma definitiva in quanto non \u00e8 mai cambiato in 4000 anni di guerre e ogni arma \u00e8 da lui brandita. \u00c8 talmente appassionato di arti marziali da adottare decine di bambini e addestrarli, non facendosi scrupoli a lasciar morire chi non sopporta l'allenamento. In pi\u00f9 \u00e8 sempre a caccia di nuovi talenti e per questo ogniqualvolta trova un artista marziale di suo gradimento fa di tutto per ridurlo in schiavit\u00f9 per averlo o ad ucciderlo in caso contrario. La sua ossessione per le arti marziali \u00e8 tale da averne fatto un maestro, sebbene di bassa categoria. \u00c8 il proprietario di Despair Island, dove ospita ogni anno il torneo D of D per i praticanti di arti marziali sotto i vent'anni. Per organizzare il torneo ingaggia il Waraukouken di Un'Ombra nove Pugni a scopo di creare lo spettacolo migliore possibile e rendere sacro il luogo del torneo. \u00c8 il padre adottivo dei ragazzi del team Antico Pancration. Durante il torneo nota Nijima, Freyja, Kisara, Sigfrido, Takeda e Thor. Permette a Kanou Shou di combattere credendo morti i suoi \"figli\". In seguito cerca di rapire i ragazzi dell'alleanza Shinpaku, ma viene fermato dall'Eremita con la sua nuova tecnica, Kyousa, mentre i maestri ingaggiati per la sua protezione vengono sconfitti da Ma Sougetsu. In seguito viene arrestato.\nChristopher Eclair.\nChristopher Eclair \u00e8 un maestro di savate francese. Nonostante la savate, diventata sport, abbia perso gran parte delle sue tecniche omicide, Eclair le ha imparate tutte, diventando il migliore assassino al mondo senza necessitare neppure di armi. Da giovane faceva squadra con Sakaki e Microft per missioni di guardia del corpo, tuttavia data la decisione di Sakaki di non uccidere nessuno, il gruppo si sciolse. Una volta Eclair e Microft tentarono di uccidere Sakaki nel sonno ma questi li minacci\u00f2 di seppellirli vivi nel deserto se ci avessero provato.\nAppare per la prima volta quando cerca di uccidere Gauche, il trafficante d'armi, ma viene fermato da Sakaki e rapisce Kenichi. Il Karateka recupera l'allievo e dopo un duro scontro sconfigge il francese.\nEclair riappare in seguito con Microft quando, pagati da Shigure e sotto richiesta del governo giapponese, salva Kenichi e Miu dall'Hachiou Danzai. Tuttavia viene picchiato da Sakaki perch\u00e9 non ha recuperato anche Shigure. In seguito scompare.\nMicroft.\nMicroft \u00e8 un assassino inglese che da giovane faceva team con Sakaki e Eclair in missioni di protezione. Il suo clan, quando Hong Kong dipendeva dal Regno Unito, svilupp\u00f2 il Kung-fu cinese rendendolo ancora pi\u00f9 micidiale. I tre lavorarono assieme finch\u00e9 la squadra si sciolse per la volont\u00e0 di Sakaki di non uccidere nessuno. In seguito diventa un membro di Yami. Appare per la prima volta assieme a Christopher quando difende Kenichi e Miu dall'Hachiou Danzai. In seguito scompare. Fuma spesso una classica pipa inglese.\nLi Tenmon.\n\u00c8 uno dei maestri di Yami. Pratica il Ditangquan. La sua allieva Raichi \u00e8 anche sua figlia, ma \u00e8 molto duro con lei, non considerandola nemmeno sua parente. Per lui conta molto l'onore del clan e di Yami e valuta superiore la sua arte marziale.\nAppare per la prima volta dopo la battaglia tra Kenichi e Odino, dove \u00e8 accolto in Giappone da Kensei. In seguito ordina a Raichi di distruggere l'alleanza Shinpaku e uccidere Kenichi. Tuttavia Raichi si arrende a Kenichi che l'ha risparmiata pi\u00f9 volte. A questo punto arriva Tenmon che la colpisce e decide di rapire Kenichi per Kensei. Affrontato da Renka, Kenichi e Miu insieme, il maestro li riesce ugualmente a sconfiggere facilmente e a distruggere il covo di Shinpaku. Ferisce duramente Sigfrido e viene affrontato da Ukita e Takeda prima che arrivi Ma Kensei e lo sconfigga. A questo punto si scopre che non ha ucciso Renka e Miu pensando a Raichi e si ritira portando via Raichi, con cui sar\u00e0 da quel momento meno duro.\nLe Tre Lance di Kurokonoe.\nLancia dell'Ovest.\nAppare per la prima volta alla base di Yami americana, dove si presenta con gli altri a Agaard. In seguito combatte alla giostra con Shigure, perdendo e scomparendo. Si muove sempre su un cavallo nero e veste l'armatuna come un Cavaliere occidentale.\nIzanoy.\nAppare per la prima volta all'assalto del Ry\u014dzanpaku alla base americana di Yami. L\u00ec viene sfidata da Ma e cerca di ucciderlo, ma questi con la sua Sottomissione Stile Ma riesce a farle sorgere dei sentimenti diversi dall'omicidio facendole perdere la volont\u00e0 di uccidere. In seguito scompare.\nYomi.\nYomi \u00e8 una gang giovanile simile a Ragnarok, ma molto pi\u00f9 speciale perch\u00e9 formata da tutti i membri di Yami di livello discepolo o esperto in tutto il mondo. Ogni Yomi \u00e8 subordinato al proprio maestro e il comando centrale \u00e8 assegnato agli allievi dei membri di Un'Ombra nove Pugni per quanto riguarda il Reparto Non Armato e ai discepoli dell'Hachiou Danzai per il Reparto Armato. Tuttavia la sovranit\u00e0 sull'intero gruppo \u00e8 assegnata a un unico allievo deciso direttamente dall'Ombra, di cui \u00e8 rappresentante. Finora i capi di Yomi sono stati eletti solo tra i discepoli di Un'Ombra nove Pugni, ossia Kanou Shou e poi Kajima Satomi. Solo dopo che uno Yomi smette l'apprendistato (o diventando maestro o mostrando di aver superato il proprio mentore uccidendolo) pu\u00f2 entrare in Yami. I compiti principali degli Yomi sono di norma distruggere i dojo di livello non eccelso o eliminare gruppi rivali di artisti marziali, totalmente diverso dai compiti assegnati ai maestri.\nKajima Satomi.\nKajima Satomi \u00e8 l'allievo di Furinji Saiga e Kuremisago Senzui. Da bambino era piccolo e debole, di costituzione cagionevole e molto malato, forse a causa di un AIDS ereditario, tanto che i medici lo davano spacciato prima dei vent'anni. Convinto che prima o poi sarebbe lo stesso morto a causa del morbo, Kajima inizi\u00f2 a praticare un'arte marziale pur sapendo di non avere talento e incontr\u00f2 Senzui Kuremisago. Lui e Saiga F\u016brinji lo presero come discepolo e dopo molti durissimi allenamenti riusc\u00ec a guarire e a rimanere vivo. Da quel giorno Kajima ha dedicato anima e corpo alle arti marziali. In un periodo imprecisato ha sviluppato la Shinogidachi, ma un giorno, durante un combattimento con un avversario pi\u00f9 potente, ne abus\u00f2 per riuscire a sconfiggerlo, aprendo con la forza i propri canali del Ki con danni irreparabili e la conseguente perdita di un occhio, con approvazione di Senzui e disapprovazione totale di Saiga.\nAppare per prima volta dopo la morte di Kanou Shou, dove commenta sul fatto che, essendo il ragazzo perfetto, non poteva essere il migliore perch\u00e9 non aveva mai sperimentato il fallimento. In seguito viene ordinato da Ichiei capo di Yomi e si reca dai ragazzi dell'alleanza Shinpaku per chiedergli di unirsi a Yami o entro tre giorni sarebbe morto qualcuno. Riceve sempre un no, ma al terzo giorno ordina a Koukin di attaccare Kenichi. Riappare in seguito alle varie riunioni di Yomi, dove spesso gioca a scacchi o a go con Koukin, venendo sempre battuto, o con Kushinada, vincendo sempre seppure secondo la bambina abbia un QI minore del suo. Una volta Kajima chiese a Ryuto di descrivergli in una parola Kenichi e questi rispose \"un idiota \", provocando l'ilarit\u00e0 del capo di Yomi.\nAl rapimento di Shigure per ordine di Saiga le porta un kunai per liberarsi e ha una breve conversazione con la maestra. Successivamente si allena con gli altri allievi di Un'Ombra nove Pugni con gli allievi dell'Hachiou Danzai, seppure vi siano numerose tensioni tra i due gruppi. Mentre gli altri affrontano i ragazzi dell'alleanza Shinpaku in contemporanea allo scontro tra i maestri del Katsujin-ken e del Satsujin-ken, lui si trova alla base missilistica di Yami assieme a Senzui, dove aiuta Kenichi, Nijima e Miu ad entrare, per ordine di Saiga, per cercare poi di ucciderli, in particolare Nijima, su ordine dell'altro maestro. Viene fermato da Kenichi e i due iniziano un combattimento. Lo scontro \u00e8 duro e si protrae a lungo e alla fine Kenichi riesce a sconfiggere l'avversario attivando il Ki no Shouka. Successivamente Kajima scompare con Saiga.\nKajima \u00e8 un ragazzo alto e possente, molto muscoloso. Tutto il suo fisico \u00e8 segnato da cicatrici e ne ha due sulla guancia destra e due sull'occhio sinistro, che ha perso in un combattimento e porta sempre coperto da una benda di metallo. Il suo aspetto, i suoi capelli corvini e la pelliccia sulle spalle lo fanno assomigliare a un leone. Indossa sempre pezzi di armatura tradizionale. Sorride spesso e ride di cuore, ma in modo molto pi\u00f9 evidente rispetto a Kanou Shou in quanto molto sicuro di s\u00e9. \u00c8 molto amichevole con tutti e soprattutto con Ryuto, Koukin e Kushinada. \u00c8 il primo che tratta amichevolmente Tanimoto al suo arrivo a Yomi. \u00c8 anche molto rilassato con le donne, sebbene si imbarazzi a vederle scoperte e a Shigure ricorda moltissimo Kenichi. Secondo Nijima, che ne traccia il profilo, \u00e8 la tipica persona che guarda al futuro e segue fino in fondo ogni decisione presa, nel bene e nel male e che si impegna molto e affronta numerosi pericoli estremi. \u00c8 un grande leader carismatico e gestisce il comando con naturalezza sebbene ami stare in solitudine. Non si fa scrupoli a seguire indistintamente gli ordini anche opposti dei suoi due maestri senza farsi domande. \u00c8 molto desideroso di battersi con Kenichi, perch\u00e9 entrambi chiamati senza talento, allenati da pi\u00f9 maestri e con grande propensione allo sforzo e al sacrificio. Il suo amore per l'impegno e il suo talento del duro lavoro gli hanno guadagnato il soprannome di Ichimokuren, un pezzo d'acciaio autoforgiato. Ama molto i suoi maestri, ma ancora di pi\u00f9 le arti marziali, sua fonte di vita ed \u00e8 disposto a ogni sacrificio personale per farle progredire. Segue la logica del Satsujin-ken secondo la quale anche se un combattente muore in battaglia vivr\u00e0 per sempre nelle sue mosse apprese dell'avversario. \u00c8 in grado di usare il Taisabaki Stile Furinji e Kuremisago, come Miu, gli stili particolari creati dai clan dei suoi maestri. Fa grande uso delle abilit\u00e0 fisiche e non ha tecniche classiche. A questo scopo utilizza spesso i Sigilli insegnategli da Senzui, di origine ninja, che aumentano le capacit\u00e0 fisiche. Ha grande forza e ottimi riflessi, oltre a una grande esperienza. Sebbene sia guercio n\u00e9 i suoi movimenti n\u00e9 i suoi tempi di reazione sono rallentati e sembra percepire ugualmente alla perfezione ogni movimento e oggetto anche nel suo lato cieco. Le sue abilit\u00e0 gli derivano tutte dell'allenamento. La sua mossa segreta \u00e8 la Shinogidachi ed ha inventato egli stesso la Kai Shinogidachi, che tuttavia gli viene proibito di usare perch\u00e9 troppo dannosa. \u00c8 sempre accompagnato da due ragazze del clan Kuremisago, sue attendenti per ordine di Senzui. Il suo colore favorito \u00e8 il verde mare.\nSh\u014d Kan\u014d.\nKanou Shou \u00e8 un membro del clan Kuremisago, uno dei pochi conosciuti. Da bambino fu comprato da Yami per farne membro di Yomi e divenne l'allievo di Akira Hongou, Jinetsukenjin. Impar\u00f2 dunque il Karate ai massimi livelli, dato il maestro di altissima levatura, le capacit\u00e0 innate e il durissimo allenamento e divenne il capo di Yomi, primo addirittura su Kajima Satomi, allievo dell'Ombra. Da bambino Yami dubitava fosse abbastanza spietato e dunque Hongou gli fece mostrare di uccidere un uccellino che avrebbe voluto allevare. In realt\u00e0 non accadde perch\u00e9 Akira, volendo bene al suo discepolo, non volle reprimere totalmente le sue emozioni positive. Il suo maestro riusc\u00ec a farlo riconoscere agli altri membri di Un'Ombra nove Pugni come il successore di tutti i loro stili e fece in modo che gli insegnassero le loro arti marziali. In questo \u00e8 come Kenichi, che ha avuto diversi maestri. Lo appassion\u00f2 particolarmente il Pencak Silat, di cui parl\u00f2 molto al suo maestro, cosa che gli salv\u00f2 la vita durante lo scontro con il Kenmashajin. Sebbene capo di Yomi spesso parlava a Tanimoto Natsu di Ragnarok, raccontandogli della sua infanzia. Spesso andava al suo villaggio natale, ritenendolo un posto speciale per lui.\nAppare per la prima volta sulla nave di Isshinsai Ogata, dove ruba un cd pieno di informazioni a una spia e impressiona gli stessi membri di Un'Ombra nove Pugni. In seguito segue Miu e Kenichi al giardino botanico dove i due erano andati dopo aver visitato il cimitero della nonna e madre della ragazza. L\u00ec vede un uccello intrappolato in un laccio e assieme alla ragazza lo libera. In quel momento capisce che Miu \u00e8 simile a lui e se ne innamora, chiedendole di venire con lei a Yami perch\u00e9 cos\u00ec le dir\u00e0 informazioni su suo padre. Lei accetta ma viene fermata da Kenichi. I due tentano allora un duello ma vengono fermati da Eremita. Allora lascia un bacio a Miu, scatenando la gelosia di Kenichi e rispetta la sua decisione di restare prima di tornare dal suo maestro.\nAccoglie Boris al suo arrivo in Giappone, nonostante detesti i suoi metodi e la sua disciplina rigidissima e poi sovrintende una riunione degli Yomi dove Jihan gli fa notare che se non ordina a Boris di smettere di prendere insegne ai dojo non si fermer\u00e0 mai. Shou gli telefona in tutta fretta interrompendo il suo duello con Kenichi. Durante il D of D assiste a parte degli incontri e dopo la prima giornata cerca di portare con s\u00e9 Miu, rapendola e tramortendola. Viene ostacolato da Kenichi, contro cui scatena Seta e Hayami, sue guardie del corpo Yomi e da Takeda, Thor e Freija, che sconfigge lui stesso. Rivela allora a Takeda che Ichiei \u00e8 Furinji Saiga. Quando Miu vede gli amici svenuti, si infuria e attacca il ragazzo, cadendo quasi sulla via dell'Asura. Tuttavia Kenichi riesce a riportarla indietro e Shou decide allora di ucciderlo. Non riuscendoci al primo attacco, rimanda la cosa al D of D. Prima dello scontro con Kenichi aiuta il team Antico Pancration a fuggire e mente agli altri dicendo di averli eliminati. Ci\u00f2 provoca la collera di Kenichi che decide di affrontarlo. Nijima si ritira dal torneo per non combattere Kanou Shou e Suparna obbliga anche Castore e Polluce a farlo, sebbene i due, col permesso del Waraukouken, cerchino di eliminarlo. L'attacco a Despair Island li fa desistere e Shou e Kenichi si scontrano duramente, scontro che vede la vittoria del giovane Shirahama. Tuttavia, quando un soldato di Fortuna cerca di sparare a Kenichi e Miu so mette in mezzo, Kanou si prende le pallottole al posto della ragazza e, morendo per le ferite, chiede a Kenichi di proteggerla al posto suo. Il suo corpo viene portato via e dalla sua morte il suo maestro, Hongou, va spesso al suo villaggio natale, pensandola come tomba del suo amato allievo.\nKanou Shou \u00e8 un ragazzo alto e miscoloso, dai capelli bianchi, occhi azzurri di colore leggermente diverso e un tatuaggio sotto l'occhio sinistro. Come molti del suo clan si rappresenta come un volatile e le sue movenze naturali ricordano proprio questi animali. Egli adora ogni tipo di uccello e vede gli altri come insetti, differenziandosi da loro per la possibilit\u00e0 di volare. Il suo stesso soprannome richiama a ci\u00f2, in quanto Suparna \u00e8 uno dei nomi del dio aquila Garu\u1e0da e significa \"dalle ali meravigliose\". Essendo cresciuto come un uccello in gabbia, ha sviluppato un profondo senso di solitudine che lo opprime da sempre. Odia le persone che hanno avuto una vita migliore della sua ma ha molta compassione per quelli che, come lui, sono prigionieri del proprio destino. L'unico affetto che ha conosciuto \u00e8 sempre stato quello del suo maestro, che anch'egli provava per lui profondamente. La prima volta che vede Miu la riconosce come simile a lui (anche la ragazza inoltre \u00e8 per met\u00e0 Kuremisago) e se ne innamora. Il suo amore lo porta a cercare di sbloccare l'istinto omicida di Miu per liberarla, a cercare di uccidere Kenichi e a morire persino al posto suo. La definisce \"altra met\u00e0 delle mie ali\" e muore chiedendo a Kenichi di proteggerla. Il suo potere \u00e8 tale da terrificare nel profondo Nijima e da far ammettere a Un'Ombra nove Pugni che fosse degno di diventare l'erede dei loro stili. La sua specialit\u00e0 di base \u00e8 il Karate e assieme a Kenichi \u00e8 il migliore allievo di questa disciplina, tuttavia ha ricevuto insegnamenti da ogni membro di Un'Ombra nove Pugni, imparandone al massimo le arti marziali. La sua seconda arte marziale preferita \u00e8 il Silat per la sua flessibilit\u00e0. \u00c8 molto esperto nel mondo delle arti marziali. Particolare \u00e8 la sua tecnica finale, Kyuu Geki Issatsu, una combo delle tecniche insegnategli dai membri di Un'Ombra nove Pugni. Sa usare la Seidou Gouitsu a un altissimo livello, in totale calma emotiva, tale da saperla per un po' do tempo controllare quasi perfettamente. \u00c8 spesso spiritoso e vivace e si lancia in scene comiche, soprattutto con gli altri Yomi, nonostante sappia mostrare una notevole crudelt\u00e0. Detesta Boris per il suo carattere inflessibile. Gli piace l'uva americana.\nRadin Tidat Jihan.\nJihan \u00e8 l'allievo del Kenmashajin. \u00c8 il primo figlio maschio del re del Tidat, un piccolo ma ricco regno in Indonesia e alla morte del padre \u00e8 diventato lui stesso re. Ha una sorella minore, Radin Tidat Lona. Da bambino era sempre riverito e nessuno tuttavia gli era davvero amico, cos\u00ec matur\u00f2 in lui la convinzione che un re fosse un individuo scelto dal destino, un dio al confronto delle persone normali. Quando Kanou Shou viene dal suo maestro per imparare il Pencak Silat, si scontra prima con lui. Avendolo battuto, Jenazard accetta di allenare Suparna.\nAppare per la prima volta a una riunione con Suparna ma rivela il suo volto solo durante un allenamento di Boris, che lo mette in guardia da Kenichi e la sua strana luce negli occhi. In seguito salva Miu e Kenichi da una tempesta di neve in montagna, ma poi attacca il ragazzo deciso ad ucciderlo. Il suo fallimento non viene accettato da Jenazard, che provocando una valanga cerca di uccidere lui e Kenichi. Entrambi si salvano ma Jihan viene a lungo creduto morto. Salvatosi a malapena, si nasconde per non essere trovato dal suo maestro, vivendo a lungo come un mendicante e provando ogni esperienza di mancanza possibile. Un giorno stava sul marciapiede davanti a un ristorante e il proprietario gli offr\u00ec un piatto caldo per sfamarsi e, in seguito, anche un lavoro. Jihan impara in fretta e, spinto dalla profonda riconoscenza, si impegna a far progredire il ristorante, trasformandolo in una ricca catena con tre navi. Durante questo tempo cambia, diventando meno arrogante e pi\u00f9 umile e aperto, soprattutto verso le persone comuni. Dopo che Miu viene rapita, Furinji Hayato lo rintraccia e, informatolo dei fatti e della situazione di caos politico del suo paese, lo porta in Tidat dove placa la guerra e ritorna sul trono. Seppellisce allora Jenazard in un posto privato, rendendogli estremo omaggio. Da allora diventa un re migliore e pi\u00f9 saggio, lavorando per la prosperit\u00e0 del suo popolo. Alla fine della storia lo si vede tornare in Giappone con la sorella, infatuata stranamente di Akira Hongou, per andare a trovare Kenichi.\nJihan \u00e8 uno dei migliori discepoli di Yomi, data la capacit\u00e0 del suo maestro e il suo talento naturale. La sua arte marziale, il Pencak Silat, \u00e8 una delle pi\u00f9 rinomate all'interno di Yami e lui stesso \u00e8 molto rispettato sia da Boris che da Kanou Shou. Le sue Juls, le 18 tecniche speciali del Silat, sono di alto livello e tutte mirate all'eliminazione del nemico. Ha ottime capacit\u00e0 fisiche, riuscendo a combattere sovrastando Kenichi a piedi nudi nella neve e con abiti leggeri nella bufera. Riesce a correre i 100 m in 9 secondi. Nonostante all'inizio fosse arrogante, viziato e crudele, alla fine della storia cambia, nonostante abbia ancora un certo senso di superiorit\u00e0 e un ego notevole. \u00c8 ritenuto una figura di riferimento dalla sua giovane ancella Sham e dalla sorella Lona. \u00c8 molto amato in Tidat e nonostante la persona che era il suo maestro lo ammirava molto. Detesta l'inverno perch\u00e9 il suo paese, all'equatore, non ne soffre.\nTirawit K\u014dkin.\nTirawit Koukin \u00e8 un ragazzo tailandese allievo di Agaard Jum Sai.\nAppare per la prima volta alle riunioni di Yomi, dove sconfigge a scacchi sia Kajima che Kushinada. Assieme a Boris, Polluce e Castore si trasferisce alla Koryou, la scuola di Kenichi, per meglio integrarsi, studiare il ragazzo e combatterlo a ogni occasione. Si fa subito notare per la sua particolare bellezza tipica dell'Asia meridionale e per la sua spiccata intelligenza, freddezza e bravura negli sport. Appena arrivato minaccia Kenichi, usando le sue capacit\u00e0 di calcolo per determinare il tempo sufficiente a massacrare l'intera scuola e mettere tensione al ragazzo; afferma di essere venuto a studiare e a diffondere il Satsujin Ken e lo avvisa poi che, nonostante abbia sconfitto Kanou Shou, contro di lui avr\u00e0 bisogno di maggiore esperienza. Immediatamente si mette a capo del gruppo di Daimonji con la forza e insegna ai ragazzi le mosse di attacco del Muay Thai, senza tuttavia insegnargli mosse di difesa per mostrare a Kenichi quanto sia diventato letale. Poich\u00e9 Daimonji non ha talento per il Muay Thai, lo usa come sacco di allenamento, pestandolo a sangue. Durante il festival sportivo, al contrario dei suoi compagni, partecipa solo al Kibasen, la gara di lotta a cavalluccio, per misurare le capacit\u00e0 di Kenichi. Im seguito tramite Daimonji lo attira in una palestra vuota e ko fa attaccare dai suoi tirapiedi, che Kenichi sconfigge senza problemi. Tuttavia il ragazzo rimane turbato dalla potenza distruttiva dei suoi pugni, secondo il piano di Tirawit, che ha gioco facile nello sfruttare i suoi punti deboli per fermargli il cuore. Nonostante non lo uccida, impianta nel suo cuore il terrore, che Kenichi rimuove con fatica grazie anche a Shigure. In seguito scompare per un po' e viene fermato da Kajima prima di riaffrontare Kenichi per ucciderlo.\nIn seguito rapisce Kugatachi Danki e Freyja su ordine di Agaard e alla base americana affronta Kenichi mentre il suo maestro affronta Apachai. Il combattimento \u00e8 molto combattuto e il pareggio dei maestri infiamma gli allievi. Alla fine i due non si odiano pi\u00f9, ma Kenichi sconfigge Koukin. In seguito lui e il suo maestro vengono rispediti in Thailandia.\nSuccessivamente si allena con gli altri allievi di Un'Ombra nove Pugni con gli allievi dell'Hachiou Danzai, seppure vi siano numerose tensioni tra i due gruppi. Affronta i ragazzi dell'alleanza Shinpaku in contemporanea allo scontro tra i maestri del Katsujin-ken e del Satsujin-ken, senza tuttavia, assieme al Reparto Non Armato, prendere parte allo scontro finch\u00e9 Kushinada, stanca del disonorevole modo di combattere della divisione armata, passa dalla parte del Katsujin-ken e insieme sconfiggono gli Yomi armati. Nel mentre anche i loro maestri, su incitazione dei discepoli, si mobilitano, compresi Diego Carlo e Alexander Gaidar, evasi da Big Lock, per sconfiggere Kushinada, Kensei e l'Hachiou Danzai al fianco del Ry\u014dzanpaku. Successivamente l'arrivo dei maestri oscuri Sougaku e Shin mette in difficolt\u00e0 il gruppo, tuttavia giungono sul luogo anche Odino, Renka e i suoi compagni, grazie ai quali sconfiggono i nemici. Tanimoto in particolare supporta Berserker e Ryuto nell'abbattere Sougaku. Dopo di che ognuno va per la propria strada col proprio maestro.\nAlla fine della storia torna in Thailandia ad allenarsi con Agaard.\nEthan Stanley.\nEthan Stanley \u00e8 l'allievo Yomi di Sehrul Rahman e fratello di Castore. Appare la prima volta al ring dei combattimenti clandestini, dove assiste la sorella Rachel e la ferma quando cerca di attaccare Kenichi, facendole capire che si tratta del discepolo del Ry\u014dzanpaku. In seguito lo si rivede al D of D, dove assieme alla sorella sconfigge il team Nanken eliminando con un colpo Kin Dou Chou. In seguito d\u00e0 forfait assieme alla sorella per ordine di Kanou Shou.\nAssieme a Koukin, Castore e Boris si trasferisce a scuola da Kenichi, per meglio integrarsi, studiare il ragazzo e combatterlo a ogni occasione. Si fa subito notare per la sua particolare attrattivit\u00e0 e il suo ostinato mutismo. Partecipa al festival sportivo e al campeggio estivo, dove aiuta Castore a sconfiggere la milizia di Boris. Dopo la sconfitta di sua sorella e del Waraukouken, svolge una serie lunghissima di missioni per mostrare la predisposizione del suo maestro nel formare allievi cosicch\u00e9 la ragazza venga affidata a Sehrul. Subito dopo viene incaricato di uccidere Kenichi, tuttavia viene sconfitto. In seguito all'affidamento di Castore, parte per l'India.\nSuccessivamente si allena con gli altri allievi di Un'Ombra nove Pugni con gli allievi dell'Hachiou Danzai, seppure vi siano numerose tensioni tra i due gruppi. Affronta i ragazzi dell'alleanza Shinpaku in contemporanea allo scontro tra i maestri del Katsujin-ken e del Satsujin-ken, senza tuttavia, assieme al Reparto Non Armato, prendere parte allo scontro finch\u00e9 Kushinada, stanca del disonorevole modo di combattere della divisione armata, passa dalla parte del Katsujin-ken e insieme sconfiggono gli Yomi armati. Nel mentre anche i loro maestri, su incitazione dei discepoli, si mobilitano, compresi Diego Carlo e Alexander Gaidar, evasi da Big Lock, per sconfiggere Kushinada, Kensei e l'Hachiou Danzai al fianco del Ry\u014dzanpaku. Successivamente l'arrivo dei maestri oscuri Sougaku e Shin mette in difficolt\u00e0 il gruppo, tuttavia giungono sul luogo anche Odino, Renka e i suoi compagni, grazie ai quali sconfiggono i nemici. Tanimoto in particolare supporta Berserker e Ryuto nell'abbattere Sougaku. Dopo di che ognuno va per la propria strada col proprio maestro.\nAlla fine della storia torna in India ad allenarsi con Sehrul.\nRachel Stanley.\nRachel Stanley \u00e8 la sorella di Polluce e l'allieva di Diego Carlo.\nAppare per la prima volta nell'arena dei combattimenti clandestini, accompagnata da Polluce, dove combatte contro diversi uomini nel ring a gabbia. L\u00ec nota Kenichi e decide da subito di volerlo sconfiggere. Al D of D sconfigge Dou Koukyoku del team Nanken Hokutai mentre Polluce sconfigge Kin Dou Chou. In seguito si sarebbe dovuta scontrare con Kenichi ma Suparna la obbliga a dare forfait. La ragazza infuriata cerca di attaccarlo ma lo scontro viene interrotto dall'attacco a Despair Island.\nIn seguito assieme a Koukin, Polluce e Boris si trasferisce a scuola da Kenichi, per meglio integrarsi, studiare il ragazzo e combatterlo a ogni occasione. Si fa subito notare per la sua bravura sportiva e il desiderio di attenzione. Al festival sportivo e poi al campeggio fa di tutto per farsi notare e impedisce a Boris di uccidere i ragazzi. In seguito sfida Renka sulla nave del suo maestro, perdendo. In seguito all'arresto di Waraukouken, rimane senza maestro e viene messa sotto la protezione di Ichei e dopo il suo salvataggio grazie a Sakaki dal Kenmashajin di Sehrul. In seguito avvisa Kenichi del fatto che Tanimoto ha preso il posto di Enshin.\nDopo il rapimento di Miu aiuta Kenichi comunicando ai ragazzi di Shinpaku la posizione del Kenmashajin, saputa dal maestro di Polluce, in grande confidenza con l'uomo. Successivamente bazzica un po' l'alleanza Shinpaku su approvazione di Kenichi, ma viene chiamata da Yami a partecipare con Odino, Lugh, Berserker, Eremita e Kushinada all'incontro coi discepoli del Reparto Armato.\nA seguito dell'attacco alla base di Yami che ospitava Kensei, Lugh, Odino, Berserker, Atlantae, Tanimoto, Rachel Stanley e Kushinada Chikage si riuniscono e su ordine di Ogata e Kushinada Mikumo attaccano i ragazzi dell'alleanza Shinpaku per renderli loro vittime sacrificali e prepararsi al Tramonto Eterno. Berserker sfida Kenichi, Odino Freyja, Kushinada Ukita assieme a Kisara e Shirahori, Eremita Sigfrido, Lugh Takeda, Rimi Miu e Castore Renka, mentre Thor rimane con le Valchirie e Nijima a causa di un infortunio alla spalla. La wrestler durante lo scontro fa di tutto per fare pagare alla ragazza la sua vecchia sconfitta, denudandola e umiliandola durante il combattimento, seppure tutt'altro che contenta che Ukita e Nijima le vedano nude. A met\u00e0 scontro decide di usare le Los Turnos Sin Non Bure, i colpi segreti del Lucha Libre, con cui mette in difficolt\u00e0 Renka. Tuttavia la ragazza riesce a resisterle e la sconfigge. Si accorgono in quel momento della presenza dei ragazzi di Shinpaku e Castore scappa disperata perch\u00e9 il pubblico ha visto quelle \"orribili mosse\".\nSuccessivamente si allena con gli altri allievi di Un'Ombra nove Pugni con gli allievi dell'Hachiou Danzai, seppure vi siano numerose tensioni tra i due gruppi. Affronta i ragazzi dell'alleanza Shinpaku in contemporanea allo scontro tra i maestri del Katsujin-ken e del Satsujin-ken, senza tuttavia, assieme al Reparto Non Armato, prendere parte allo scontro finch\u00e9 Kushinada, stanca del disonorevole modo di combattere della divisione armata, passa dalla parte del Katsujin-ken e insieme sconfiggono gli Yomi armati. Nel mentre anche i loro maestri, su incitazione dei discepoli, si mobilitano, compresi Diego Carlo e Alexander Gaidar, evasi da Big Lock, per sconfiggere Kushinada, Kensei e l'Hachiou Danzai al fianco del Ry\u014dzanpaku. Successivamente l'arrivo dei maestri oscuri Sougaku e Shin mette in difficolt\u00e0 il gruppo, tuttavia giungono sul luogo anche Odino, Renka e i suoi compagni, grazie ai quali sconfiggono i nemici. Tanimoto in particolare supporta Berserker e Ryuto nell'abbattere Sougaku. Dopo di che ognuno va per la propria strada col proprio maestro.\nSuccessivamente torna col suo maestro e continua ad esibirsi.\nBoris Ivanov.\nBoris \u00e8 l'allievo di Alexander Gaidar di Un'Ombra nove Pugni.\nFa la sua prima apparizione a un colloquio con Kanou Shou, dopodich\u00e9 inizia a prendere l'insegna di vari dojo senza fermarsi un attimo. Giunge al Ry\u014dzanpaku, non riconoscendo l'insegna, dove combatte con Kenichi, ma lo scontro \u00e8 interrotto da Suparna.\nAssieme a Koukin, Polluce e Castore si trasferisce a scuola da Kenichi, per meglio integrarsi, studiare il ragazzo e combatterlo a ogni occasione. Si fa subito notare per il suo comportamento rigido e la sua educazione militare, che mette a disagio e in soggezione i compagni, pur avendo una sorta di influenza positiva su di loro insegnandogli la disciplina. Viene eletto rappresentante di classe e spesso segue il suo maestro nelle missioni senza saltare un solo giorno di scuola. Ha un breve scontro con Kenichi mentre Gaidar cerca di uccidere una senatrice combattendo contro Akisame, ma l'incontro viene interrotto e si sente sconfitto perch\u00e9 Kenichi ha rischiato la vita per salvare la donna, superandolo in lealt\u00e0.\nPartecipa al festival sportivo con gli altri. In seguito al campeggio estivo secondo gli ordini del suo maestro attacca Kenichi mentre le sue truppe cercano di eliminare gli altri studenti e professori. Tuttavia lui perde e le sue truppe sono sconfitte. Assieme a Kenichi sconfigge Gengis dalla Lama Cremisi per proteggere la signorina Ono e inizia a cercare il suo maestro, che nel mentre \u00e8 stato arrestato da Akisame. In seguito si trasferisce. Riappare davanti a Big Lock dove aspetta il suo maestro e gli porta un violino.\nSuccessivamente si allena con gli altri allievi di Un'Ombra nove Pugni con gli allievi dell'Hachiou Danzai, seppure vi siano numerose tensioni tra i due gruppi. Affronta i ragazzi dell'alleanza Shinpaku in contemporanea allo scontro tra i maestri del Katsujin-ken e del Satsujin-ken, senza tuttavia, assieme al Reparto Non Armato, prendere parte allo scontro finch\u00e9 Kushinada, stanca del disonorevole modo di combattere della divisione armata, passa dalla parte del Katsujin-ken e insieme sconfiggono gli Yomi armati. Nel mentre anche i loro maestri, su incitazione dei discepoli, si mobilitano, compresi Diego Carlo e Alexander Gaidar, evasi da Big Lock, per sconfiggere Kushinada, Kensei e l'Hachiou Danzai al fianco del Ry\u014dzanpaku. Successivamente l'arrivo dei maestri oscuri Sougaku e Shin mette in difficolt\u00e0 il gruppo, tuttavia giungono sul luogo anche Odino, Renka e i suoi compagni, grazie ai quali sconfiggono i nemici. Tanimoto in particolare supporta Berserker e Ryuto nell'abbattere Sougaku. Dopo di che ognuno va per la propria strada col proprio maestro.\nAlla fine della storia riceve una medaglia dal governo russo per il suo contributo militare e le congratulazioni di Alexander, che continua ad allenarlo.\nRy\u016bto Asamiya.\nAsamiya Ryuto \u00e8 un caro amico d'infanzia di Shirahama Kenichi. I due erano molto affezionati e Ryuto era un punto di riferimento per Kenichi. A sei anni, a una macchinetta, vinsero una spilla gatto e lui la fece mettere a Kenichi, che per\u00f2 la scambi\u00f2 con la piccola Miu per la spilla Taijitu, ma poi videro la piccola sconfiggere con le arti marziali un bandito in un negozio di caramelle. In quel momento si promisero di diventare forti come la bambina. Tuttavia Ryuto fu affascinato dalle arti marziali e cerc\u00f2 di prendere la spilla a Kenichi, venendo battuto. Da allora cambi\u00f2 e divenne amante dello scontro e seguace del Satsujin-ken. Inizi\u00f2 a praticare Karate, boxe e pancrazio per diventare sempre pi\u00f9 forte. Di ritorno da un torneo da cui fu squalificato vide Kensei uccidere due uomini e divenne il suo allievo principale. Fond\u00f2 per lui Ragnarok, uno dei principali programmi di selezione del suo maestro.\nAppare per la prima volta quando Kisara \u00e8 ammessa a Ragnarok e poi quando Loki riceve l'incarico di disfarsi dell'alleanza Shinpaku. Dopo che questi fallisce l'incarico, lo rimprovera e per la prima volta riconosce il suo amico nel Kenichi che sta distruggendo Ragnarok. In seguito interrompe lo scontro Tra Loki e Kenichi e dice all'amico che presto onoreranno la loro promessa. In seguito si rincontra con Kenichi, si fa riconoscere, lo sfida e lo sconfigge, prendendogli la spilla T'ai Chi T'u. Decide allora di spazzare via Shinpaku e incarica Berserker e Freija di eliminare la banda di Kisara e ragazzi e comandanti di Shinpaku. In seguito con Loki circonda la base dell'alleanza Shinpaku ma quando questi tenta di deporlo Berserker lo sconfigge e lui riporta Ragnarok sotto controllo. Tuttavia mentre sta per uccidere Thor arriva Kenichi e lo sfida. Prima che Berserker parli troppo col ragazzo lo abbatte e poi sfida il giovane. Tuttavia lo scontro termina con la sua sconfitta e la sua paralisi a causa dell'uso improprio della Seidou Gouitsu. Durante la battaglia Kenichi riesce a riportare Ryuto indietro dalla sua folle ricerca di potere per la vittoria, complici i danni che il ragazzo si \u00e8 autoinflitto. In fin di vita, viene portato via da Kensei che avverte Kenichi che Yami inizia a muoversi.\nRiappare in sedia a rotelle su Despair Island, dove salva Kenichi da Seta e Hayami e poi ferma Miu, che cerca lo scontro con Kanou Shou. L\u00ec nomina per la prima volta il Kuremisago Shuu (\u30af\u30ed \u30df\u30b5\u30b4 Popolo dei Kuremisago, popolo del falco pescatore oscuro) a Miu. Una volta Kajima chiese a Ryuto di descrivergli in una parola Kenichi e questi rispose \"un idiota \", provocando l'ilarit\u00e0 del capo di Yomi.\nRiappare in seguito alle varie riunioni di Yomi e, dopo la sconfitta del Kenmashajin, incontra Kenichi all'acquario per parlare un po' con lui, ma l'incontro viene interrotto da Rimi e Miu che combattono. Successivamente partecipa con Castore, Lugh, Berserker, Eremita e Kushinada all'incontro coi discepoli del Reparto Armato. In seguito appare con Berserker e Lugh all'attacco del Ry\u014dzanpaku alla base di Yami dove alloggia Ogata e resta in auto durante lo scontro del cieco con Shinpaku.\nA seguito dell'attacco alla base di Yami che ospitava Kensei, Lugh, Odino, Berserker, Atlantae, Tanimoto, Rachel Stanley e Kushinada Chikage si riuniscono e su ordine di Ogata e Kushinada Mikumo attaccano i ragazzi dell'alleanza Shinpaku per renderli loro vittime sacrificali e prepararsi al Tramonto Eterno. Berserker sfida Kenichi, Odino Freyja, Kushinada Ukita assieme a Kisara e Shirahori, Eremita Sigfrido, Lugh Takeda, Rimi Miu e Castore Renka, mentre Thor rimane con le Valchirie e Nijima a causa di un infortunio alla spalla. Freyja, che per una volta ha lasciato a casa il bastone, viene facilmente imprigionata da Ryuto nella sua sedia a rotelle e i due parlano brevemente. Avendo per\u00f2 visto in pericolo Kisara e Ukita, Odino la libera e lascia che aiuti il ragazzo. In seguito assiste allo scontro tra Berserker e Kenichi e alla sconfitta di Atlantae e implora Ogata di impedirle di usare al limite la Seidou Gouitsu. Non riesce a salvarla e Rimi crolla tra le sue braccia, in fin di vita. Miu infuriata attacca Ogata, che la colpisce. Ci\u00f2 provoca la collera di Kenichi e Ryuto, guarita la frattura del suo corso di ki e potendo di nuovo camminare aiuta l'amico utilizzando di nuovo la Seidou Gouitsu. I due quasi riescono a colpire una volta il membro di Un'Ombra nove Pugni, ma prima che Ryuto muoia per il troppo uso della Seidou Gouitsu Tanaka la sopprime. Dopo la morte di Tanaka cerca di salvare Rimi da una trave infuocata dovuta a un incendio, ma entrambi vengono salvati da Berserker. In seguito inizia una specie di relazione con Atlantae, che assiste durante la guarigione pur provando una certa vergogna per certi atteggiamenti della ragazza (tipo il vestirsi da infermiera prima di farsi visitare da Akisame per fargli piacere, cosa che Ryuto consiglia punibile con un pugno, o la volont\u00e0 della ragazza di essere abbracciata stretta durante le passeggiate).\nRiappare, accompagnato da Renka, Genson e Koan, alla battaglia finale tra Katsujin-ken e Satsujin-ken per aiutare i ragazzi dell'alleanza Shinpaku che sono nel mentre stati appoggiati dal Reparto Non Armato. Appena arrivato prende il comando del gruppo e tramite la sua guida strategica i ragazzi si riorganizzano e mentre gli Yomi armati sconfiggono gli allievi dell'Hachiou Danzai e Shinpaku con Renka e i suoi il maestro oscuro Shin, lui stesso assieme a Berserker e Tanimoto mette al tappeto il monaco guerriero Sougaku.\nAlla fine della storia intreccia una relazione fissa con Atlantae e continua l'amicizia con Kenichi.\nRyuto Asamiya \u00e8 un ragazzo alto e snello, con un fisico magro ma muscoloso. Nel manga ha i capelli neri, nell'anime viola, che successivamente diventano bianchi dopo il combattimento contro Kenichi. Ha gli occhi chiari ed \u00e8 miope, perci\u00f2 porta sempre occhiali dalle lenti sferiche e con la montatura sottile; dopo lo scontro con Kenichi gli restano gli occhi col colore della Seidou Gouitsu. Portava spesso un vestito elegante bianco, come un uomo d'affari, poi ha cambiato per passare a semplici felpa con cappuccio e pantaloni. A lungo \u00e8 rimasto in sedia a rotelle ma poi \u00e8 guarito. \u00c8 un ragazzo abbastanza riservato, tuttavia non si fa remore a mostrare le proprie emozioni. \u00c8 quasi sempre serio e solo in alcuni casi mostra segni di ironia e solo con Kenichi, con cui si diverte a scherzare e a intimidirlo, mentre con Atlantae mostra spesso segni di imbarazzo e impazienza dovuti al carattere esuberante e strambo della ragazza. Da giovane pensava alla vittoria come unica meta e allo sconfitto come carne da macello di cui non aver piet\u00e0. Il potere era la sua ossessione ed era arrogante e vanitoso. Successivamente al suo infortunio cambia e sviluppa una personalit\u00e0 pi\u00f9 affabile e favorevole al Katsujin-ken, oltre a rivalutare l'amicizia con Kenichi e l'odio per Ogata. Verso la fine della storia inizia pure a provare affetto per Atlantae, quasi morta per colpa sua. \u00c8 un ottimo stratega e un leader carismatico, al pari di Kanou Shou e Kajima Satomi. Utilizza scarsamente la forza fisica e pi\u00f9 spesso la tecnica. Odino \u00e8 un grande esperto di arti marziali le cui conoscenze spaziano dal Karate alla boxe. \u00c8 un artista marziale Sei e la sua specialit\u00e0 \u00e8 il Seik\u016bken, di cui \u00e8 uno dei migliori esperti, riuscendo a mantenerlo persino in movimento a massima velocit\u00e0 purch\u00e9 Seidou Gouitsu sia attiva. Possiede l'occhio interiore nonostante la giovane et\u00e0, che utilizza quando si toglie gli occhiali; esso \u00e8 l'abilit\u00e0 di osservare nel complesso il proprio avversario, prevederne i movimenti, cogliendone l'intera gamma di attacco e i cambiamenti di stabilit\u00e0, cosa che Ryuto ottiene indebolendo la vista particolare. Questo oltre al suo pugno speciale 100% preciso, Gungnir, \u00e8 il motivo per cui \u00e8 chiamato Odino. Tuttavia per poterli utilizzare, in combinazione col Seik\u016bken, necessita di vedere i movimenti dell'avversario e analizzarne il ritmo. Per questo Kenichi \u00e8 riuscito a neutralizzare entrambi cambiando il ritmo dei suoi attacchi. Inoltre \u00e8 un grande utilizzatore della Seidou Gouitsu, la tecnica priobita inventata da Ogata. Dopo essere stato per vario tempo sulla sedia a rotelle per colpa del suo uso improprio, Ryuto si \u00e8 allenato per portare al massimo la tecnica, oltre il livello di Kanou Shou, riuscendo per un certo periodo di tempo, 30 secondi, a utilizzarla perfettamente. Ha un ottimo controllo del Ki e riesce a rimanere membro di Yomi sebbene disabile. Ama le caramelle.\nChikage Kushinada.\nChikage Kushinada \u00e8 l'allieva di Mikumo. Ha 3-4 anni meno di Kenichi ma va lo stesso al liceo dato il suo alto livello di intelligenza e conoscenza. Appare per la prima volta alla riunione seguente alla morte di Kanou Shou e dopo la sconfitta di Boris si trasferisce a scuola. Immediatamente viene notata da Miu e Kenichi, la prima che rivede nella ragazzina lei da bambina per la furia nei suoi occhi e lui che cerca di farle conoscere un po' di calore umano comportandosi amichevolmente. Miu decide di tenere la bimba lontana da Kenichi per non farli affrontare, in quanto lei ragazza e piccola. La bambina non sopporta il ragazzo e Miu \u00e8 preoccupata dall'interesse di Kenichi per lei, tuttavia pian piano Kushinada si apre e diventa pi\u00f9 amichevole. Viene incaricata di uccidere Kenichi dopo il fallimento di Diego Carlo, ma non riesce a combatterlo perch\u00e9 depistata da Nijima e il compito passa a Polluce. Kushinada assiste allora all'incontro e alla sconfitta di Polluce.\nDopo il colpo di stato di Yami assieme agli altri dell'alleanza Shinpaku salva il commissario Honmaku e si dirige da Ishida per la decodifica del disco. Affronta allora Rimi e i monaci guerrieri, subito dopo si scontra con Ishida, che viene sconfitto da Sakaki. Dopo il rapimento di Miu consola Kenichi dandogli dei cioccolatini. Successivamente bazzica un po' l'alleanza Shinpaku su approvazione di Kenichi ma viene chiamata a partecipare con Castore, Lugh, Berserker, Eremita e Odino all'incontro coi discepoli del Reparto Armato.\nA seguito dell'attacco alla base di Yami che ospitava Kensei, Lugh, Odino, Berserker, Atlantae, Tanimoto, Rachel Stanley e Kushinada Chikage si riuniscono e su ordine di Ogata e Kushinada Mikumo attaccano i ragazzi dell'alleanza Shinpaku per renderli loro vittime sacrificali e prepararsi al Tramonto Eterno. Berserker sfida Kenichi, Odino Freyja, Kushinada Ukita assieme a Kisara e Shirahori, Eremita Sigfrido, Lugh Takeda, Rimi Miu e Castore Renka, mentre Thor rimane con le Valchirie e Nijima a causa di un infortunio alla spalla. La bambina mette subito fuori combattimento Shirahori e poi fa di tutto per uccidere gli altri due, non riuscendoci per l'affetto che prova per loro e per il sopravvento dei dubbi nel proprio cuore. Allora la sua maestra la stordisce e la porta via.\nSuccessivamente si allena con gli altri allievi di Un'Ombra nove Pugni con gli allievi dell'Hachiou Danzai, seppure vi siano numerose tensioni tra i due gruppi. Affronta i ragazzi dell'alleanza Shinpaku in contemporanea allo scontro tra i maestri del Katsujin-ken e del Satsujin-ken, senza tuttavia, assieme al Reparto Non Armato, prendere parte allo scontro finch\u00e9 non chiamata ad esso. Con poche mosse riesce a far ferire Thor, Takeda e Kisara, provocando l'ira di Ukita, tuttavia, stanca del disonorevole modo di combattere della divisione armata e ricordando le cose apprese da Kenichi, l'amicizia e l'amore, si rivolta contro Yami e la sua maestra a fianco degli altri membri di Yomi e di Un'Ombra nove Pugni. Successivamente l'arrivo dei maestri oscuri Sougaku e Shin mette in difficolt\u00e0 il gruppo, tuttavia giungono sul luogo anche Odino, Renka e i suoi compagni, grazie ai quali sconfiggono i nemici. Tanimoto in particolare supporta Berserker e Ryuto nell'abbattere Sougaku. Dopo di che ognuno va per la propria strada col proprio maestro.\nAlla fine della storia Kushinada raggiunge un equilibrio tra gli insegnamenti di Mikumo e ci\u00f2 che ha appreso da Shinpaku e continua ad allenarsi.\nNatsu Tanimoto.\nH\u0101mitto (\u30cf\u30fc\u30df\u30c3\u30c8?) Seiyu: Ryo Horikawa\n\"Vedi\" Natsu Tanimoto \"dell'alleanza Shinpaku\"\nMembri minori.\nChou Enshin.\nChou Enshin \u00e8 l'allievo di Ro Jisei. Durante la storia non appare mai direttamente ma lo si vede alle varie riunioni di Yomi e mentre conquista i dojo. \u00c8 l'unico membro di Yomi mai scontratosi col Ry\u014dzanpaku. Appare quando Sougetsu rivendica il proprio posto dentro Un'Ombra nove Pugni, quando sfida Tanimoto per il posto nell'\u00e9lite di Yomi. Durante lo scontro si dimostra sempre superiore all'Eremita, tuttavia perde colpito da Kyousa, mossa finale di Tanimoto e lascia Yami. In seguito scompare col suo maestro.\nChou Enshin \u00e8 un forte lottatore di tipo Dou. Conosce il Bajiquan e Piguaquan, oltre all'Hikaken. Si concentra sempre sull'attacco e non schiva le mosse avversarie, preferendo bloccarle. Combatte in modo violento e non si fa scrupoli a rischiare la morte per uccidere l'avversario e raggiungere il proprio obiettivo. Il suo Ki emerge e aumenta continuamente durante lo scontro, finch\u00e9 non perde o vince. Aspira solo al potere.\nKokorone Rimi.\nRimi \u00e8 la leader della gang giovanile Titans, uno dei principali programmi di selezione di Kensei. Grazie all'allenamento specializzato sulla velocit\u00e0 di Ogata riusc\u00ec a sconfiggere Kronos, il precedente leader, ma prima che gli altri riuscissero ad abbatterla Ryuto riusc\u00ec a difenderla e Rimi se ne innamor\u00f2. Diventa una Yomi di Ogata, si allen\u00f2 sempre per diventare una donna forte in grado di piacere a Odino.\nAppare per la prima volta dopo la battaglia del Ry\u014dzanpaku alla base americana, dove osserva lo scontro tra l'alleanza Shinpaku e i monaci guerrieri del Reparto Armato. In seguito li assale per cercare la copia del disco con le informazioni su Yami, sorprendendo persino Miu, che inizialmente fa fatica a reggerne la velocit\u00e0. In seguito alla raccolta del disco viene sfidata da Miu perdendo e se ne va quando Thor rompe il disco. Dopo la morte del Kenmashajin ricorda una breve conversazione avuta con lui sulla frutta nella quale l'uomo le era sembrato magico ma al contempo spaventoso, con una sorta di quasi gentilezza.\nSuccessivamente torna all'incontro tra Ryuto e Kenichi, dove si scontra con Miu. In seguito si fa allenare da Ogata in montagna per controllare il proprio Ki del Dou e migliorare in velocit\u00e0. Al suo ritorno \u00e8 in grado di controllare il proprio ki e \u00e8 molto migliorata in rapidit\u00e0, tanto da stupire persino Ryuto. A seguito dell'attacco alla base di Yami che ospitava Kensei, Lugh, Odino, Berserker, Atlantae, Tanimoto, Rachel Stanley e Kushinada Chikage si riuniscono e su ordine di Ogata e Kushinada Mikumo attaccano i ragazzi dell'alleanza Shinpaku per renderli loro vittime sacrificali e prepararsi al Tramonto Eterno. Berserker sfida Kenichi, Odino Freyja, Kushinada Ukita assieme a Kisara e Shirahori, Eremita Sigfrido, Lugh Takeda, Rimi Miu e Castore Renka, mentre Thor rimane con le Valchirie e Nijima a causa di un infortunio alla spalla. Rimi si batte con Miu, sovrastando per gran parte dello scontro, ma dopo che la ragazza, grazie a Kenichi, riesce a controllare il proprio ki del Dou, viene sconfitta miseramente davanti a Odino e Ogata. Implora allora Kensei di insegnarle sul momento la Seidou Gouitsu per continuare a combattere e uccidere la giovane Furinji e il maestro la accontenta. La ragazza, forte di nuova energia, attacca l'avversaria sovrastandola, senza ascoltare le urla di Odino che la implorano di fermarsi. Non riesce a uccidere l'avversaria e la tecnica ne distrugge il corpo, portandola quasi alla morte.\nSuccessivamente viene curata da Akisame e inizia una relazione duratura con Ryuto, lasciando le arti marziali.\nLugh.\nLugh \u00e8 uno dei discepoli Yomi di Ogata. Del suo passato non si sa nulla, solo che \u00e8 il leader di Mabinogion, un altro programma di selezione di Kensei. Appare per la prima volta alle riunioni dei discepoli di Ogata, ma il suo volto viene rivelato all'attacco del Ry\u014dzanpaku alla base di Kensei, dove incontra l'alleanza Shinpaku e affronta prima Ukita, poi Sigfrido, Thor e Takeda, sebbene l'incontro venga sospeso.\nA seguito dell'attacco alla base di Yami che ospitava Kensei, Lugh, Odino, Berserker, Atlantae, Tanimoto, Rachel Stanley e Kushinada Chikage si riuniscono e su ordine di Ogata e Kushinada Mikumo attaccano i ragazzi dell'alleanza Shinpaku per renderli loro vittime sacrificali e prepararsi al Tramonto Eterno. Berserker sfida Kenichi, Odino Freyja, Kushinada Ukita assieme a Kisara e Shirahori, Eremita Sigfrido, Lugh Takeda, Rimi Miu e Castore Renka, mentre Thor rimane con le Valchirie e Nijima a causa di un infortunio alla spalla. Il cieco e il pugile hanno un duro scontro su cui sembra avere la meglio Lugh grazie alla preoccupazione dell'avversario per gli altri sia per la difficolt\u00e0 per un pugile di sconfiggere un avversario specializzato in prese e lanci. Oltre a ci\u00f2 la pressione psicologica, il ki intimidatorio e l'abilit\u00e0 di Lugh lo portano quasi alla vittoria ma alla fine, davanti agli occhi di Ogata, Takeda rilascia il proprio ki del Sei da solo e tramite il Warp Punch riesce a sconfiggere il ragazzo.\nSuccessivamente si allena con gli altri allievi di Un'Ombra nove Pugni con gli allievi dell'Hachiou Danzai, seppure vi siano numerose tensioni tra i due gruppi. Affronta i ragazzi dell'alleanza Shinpaku in contemporanea allo scontro tra i maestri del Katsujin-ken e del Satsujin-ken, senza tuttavia, assieme al Reparto Non Armato, prendere parte allo scontro finch\u00e9 Kushinada, stanca del disonorevole modo di combattere della divisione armata, passa dalla parte del Katsujin-ken e insieme sconfiggono gli Yomi armati. Nel mentre anche i loro maestri, su incitamento dei discepoli, si mobilitano, compresi Diego Carlo e Alexander Gaidar, evasi da Big Lock, per sconfiggere Kushinada, Kensei e l'Hachiou Danzai al fianco del Ry\u014dzanpaku. Successivamente l'arrivo dei maestri oscuri Sougaku e Shin mette in difficolt\u00e0 il gruppo, tuttavia giungono sul luogo anche Odino, Renka e i suoi compagni, grazie ai quali sconfiggono i nemici. Tanimoto in particolare supporta Berserker e Ryuto nell'abbattere Sougaku. Dopo di che ognuno va per la propria strada col proprio maestro.\nAlla fine della storia torna assieme a Berserker ad allenarsi con Ogata.\nLugh \u00e8 un ragazzo alto e magro, coi capelli rossi a caschetto. \u00c8 molto pallido e si muove sempre con grazia. La sua peculiarit\u00e0 \u00e8 la cecit\u00e0. Indossa sempre abiti attillati neri di pelle coi bottoni rotondi. Tiene gli occhi socchiusi e si muove e parla in modo tale che sembra quasi normodotato (nella battaglia finale riesce a correggere Takeda sulla posizione dei loro maestri che combattevano a chilometri di distanza). \u00c8 spietato, tuttavia molto educato e alquanto formale. \u00c8 in ottimo rapporto con gli altri Yomi di Ogata e tra i nemici \u00e8 molto interessato a Takeda. \u00c8 molto calmo ma a detta dei suoi avversari un po' viscido e molto inquietante. Ammette lui stesso che uno dei suoi difetti \u00e8 parlare troppo, ma \u00e8 sempre molto riflessivo e come dice lui \"vede le cose molto chiaramente\"; infatti \u00e8 molto intuitivo e decisamente intelligente. Grazie all'affinatezza raggiunta dai suoi sensi senza la vista e alle sue abilit\u00e0 di percezione del ki, in cui secondo Ogata come qualit\u00e0, controllo e percezione \u00e8 il pi\u00f9 vicino Yomi al livello di maestro. Sebbene non lo abbia ancora rilasciato \u00e8 molto vicino a farlo e padroneggia perfettamente il Ki no Hatsudou. Riesce ugualmente ad avere moltissime informazioni sull'ambiente e l'avversario, apparendo quasi vedente e addirittura a scoprire le caratteristiche del corpo dell'avversario: infatti prima dello scontro di Takeda si rende conto del vecchio infortunio al suo braccio sinistro e della sua entit\u00e0. Inoltre percependo il ki, l'aria sulla pelle, i rumori e gli impulsi elettrici che il cervello del nemico invia ai muscoli pu\u00f2 percepire perfettamente le sue mosse. \u00c8 specializzato sulle prese ed \u00e8 particolarmente snodabile. Le sue prese alle giunture e alle ossa sono quasi tutte potenzialmente letali. \u00c8 molto silenzioso, ma al contempo molto veloce. Ha grandissimi riflessi. Riesce a usare la pressione psicologica molto bene, mettendo ansia all'avversario per distrarlo e poterlo colpire a guardia abbassata. Ha dei momenti in cui trabocca di educazione fino a diventare quasi comico.\nKitsukawa Shougo.\n \"Seiyu\": George Nakata\nKitsukawa Shougo \u00e8 il secondo dei Pugni di Ragnarok. Da giovane amava combattere ma quando Odino gli ordina di unirsi a Ragnarok, per la prima volta prova paura e gli obbedisce subito, diventandogli letalissimo.\nAppare per la prima volta quando Loki gli suggerisce di spodestare Odino. In seguito attacca gli scagnozzi di Kisara e l'alleanza Shinpaku e sconfigge Takeda e Ukita, prima di attaccare Nijima che viene protetto da Sigfrido, ferito gravemente. Arrivato sul luogo dove Loki cerca di uccidere l'alleanza Shinpaku, viene incoronato dal quarto Pugno capo della nuova Ragnarok, tuttavia stende lui e i suoi nuovi Otto Pugni, riportando Odino al potere. Sfida allora l'Eremita, venendo per la prima volta in vita sua sconfitto dopo un duro scontro. Parla allora con Kenichi, che gli suggerisce di accettare la sconfitta prima di venire abbattuto da Odino.\nIn seguito diventa discepolo Yomi di Kensei e riappare con Odino, Eremita, Kushinada, Castore e Lugh al primo incontro coi discepoli del reparto armato, dove afferra e piega coi denti uno Shuriken. In seguito all'attacco all'alloggio di Ogata osserva con Odino lo scontro di Lugh con Thor e Takeda.\nA seguito dell'attacco alla base di Yami che ospitava Kensei, Lugh, Odino, Berserker, Atlantae, Tanimoto, Rachel Stanley e Kushinada Chikage si riuniscono e su ordine di Ogata e Kushinada Mikumo attaccano i ragazzi dell'alleanza Shinpaku per renderli loro vittime sacrificali e prepararsi al Tramonto Eterno. Berserker sfida Kenichi, Odino Freyja, Kushinada Ukita assieme a Kisara e Shirahori, Eremita Sigfrido, Lugh Takeda, Rimi Miu e Castore Renka, mentre Thor rimane con le Valchirie e Nijima a causa di un infortunio alla spalla. Berserker e Kenichi combattono in modo equilibrato ma lo scontro viene interrotto da Rimi e Miu e il combattente resta ad osservare lo scontro tra Ryuto, Kenichi e Ogata e poi tra Ogata e Tsumotu. In seguito alla sconfitta di Tanaka salva la vita a Ryuto e Rimi da una trave infuocata e va via col suo maestro.\nSuccessivamente si allena con gli altri allievi di Un'Ombra nove Pugni con gli allievi dell'Hachiou Danzai, seppure vi siano numerose tensioni tra i due gruppi. Affronta i ragazzi dell'alleanza Shinpaku in contemporanea allo scontro tra i maestri del Katsujin-ken e del Satsujin-ken, senza tuttavia, assieme al Reparto Non Armato, prendere parte allo scontro finch\u00e9 Kushinada, stanca del disonorevole modo di combattere della divisione armata, passa dalla parte del Katsujin-ken e insieme sconfiggono gli Yomi armati. Nel mentre anche i loro maestri, su incitazione dei discepoli, si mobilitano, compresi Diego Carlo e Alexander Gaidar, evasi da Big Lock, per sconfiggere Kushinada, Kensei e l'Hachiou Danzai al fianco del Ry\u014dzanpaku. Successivamente l'arrivo dei maestri oscuri Sougaku e Shin mette in difficolt\u00e0 il gruppo, tuttavia giungono sul luogo anche Odino, Renka e i suoi compagni, grazie ai quali sconfiggono i nemici. Tanimoto in particolare supporta Berserker e Ryuto nell'abbattere Sougaku. Dopo di che ognuno va per la propria strada col proprio maestro.\nAlla fine della storia assieme a Lugh torna da Ogata per farsi allenare.\nBerserker \u00e8 un giapponese coi capelli ritti in piedi tinti di biondo, dal fisico imponente e muscoloso. Tra gli allievi di Yomi \u00e8 il secondo pi\u00f9 possente di massa muscolare dopo Polluce, il quale arriva al livello dei maestri. Ha le sopracciglia a forma di fulmine e gli occhi scuri. Indossa sempre un giubbotto senza maniche con pantaloni scuri e una maglietta aderente. \u00c8 sempre alla ricerca di sfide ed emozioni e ammette di aver paura solo dei giorni noiosi. Fa sempre di testa propria e i suoi comportamenti sono sempre imprevedibili. \u00c8 fedele solo ad Odino, unico che non ha avuto il coraggio di sfidare di istinto, ma rispetta Kenichi e Tanimoto Natsu. Detesta Loki, che ha cercato di controllarlo per assumere il potere su Ragnarok. Segue solo coloro che rispetta o con cui \u00e8 d'accordo. La sia espressione \u00e8 quasi sempre impassibile, tranne durante uno scontro interessante dove si gode il combattimento. \u00c8 stato sconfitto finora solo da Kenichi, in combattimento, mentre quando ha incontrato Ryuto gli si \u00e8 arreso senza nemmeno combattere. \u00c8 molto potente, in quanto Secondo Pugno di Ragnarok, di molto superiore a Freyja, tuttavia non al livello di Odino. La sua particolarit\u00e0 \u00e8 l'assenza di forma: non ha mai praticato arti marziali n\u00e9 si \u00e8 mai allenato, tuttavia il suo talento e il suo genio sono tali da renderlo appena inferiore a Ryuto e sicuramente superiore a molti altri combattimenti di Yomi come Scintilla. I suoi riflessi sono di molto superiori alla norma e ha un intuito miracoloso, che unito alle sue capacit\u00e0 fisiche lo rende un avversario temibile. \u00c8 inoltre molto rapido e snodabile, oltre che forte. Riesce a piegare uno Shuriken coi denti e a cambiare a met\u00e0 la direzione di una schivata. Ha un'ottima capacit\u00e0 di lettura dei movimenti avversari. Per mantenere la sua assenza di forma Ogata lo ha allenato col metodo autodidatta Garyuu, usato anche dall'Anziano Hayato F\u016brinji per il Taisabaki. Oltre a ci\u00f2 \u00e8 l'unico artista marziale del manga che non si comprende se sia di tipo Dou o Sei, in quanto la sua Berserker Mode ricorda moltissimo le esplosioni di ki che contraddistinguono i combattenti Dou, ma \u00e8 in grado di usare il Seik\u016bken, particolarit\u00e0 dei guerrieri Sei. Sembra poter collegare un punto ai suoi colpi, infatti durante lo scontro con l'Eremita gli disegna un puntino in fronte, che definisce bersaglio e successivamente lo colpisce proprio l\u00ec. Mastica spessissimo una gomma rosa.\nLi Raichi.\n\u00c8 la figlia e allieva Yomi di Li Tenmon. Quando lei e suo padre arrivano in Giappone, dopo la distruzione di Ragnarok, viene incaricata da Yomi di distruggere diverse bande giovanili, tra cui Shinpaku. Durante un sopralluogo si incontra con Kenichi, non riconoscendo in lui l'allievo del Ry\u014dzanpaku e stringono un inizio di amicizia. In seguono si rivedono a Chinatown, dove aspetta il suo padre maestro. In seguito attacca la palestra di Sumo di Thor e poi il covo di Shinpaku, dove cerca Kenichi per ucciderlo. Sconfigge in fretta Kisara e Sigfrido ma quando arriva Kenichi si fa riconoscere e lo sfida, perdendo. A questo punto arriva Tenmon che la colpisce e decide di rapire Kenichi per Kensei. Tuttavia prima che Ma lo uccida lo supplica di risparmiare il padre. Alla fine dello scontro va via con lui.\nIn seguito riappare sulla nave del Waraukouken, dove aiuta Miu e Kenichi a disinnescare la bomba che rischia di uccidere il suo cliente. In seguito non si sa se lasci Yomi, ma si unisce a Shinpaku come responsabile del mercato cinese.\nLi Raichi \u00e8 un'esperta di Ditangquan e conosce lo Zuiquan. Particolarmente potente \u00e8 il suo Suiken. Indossa sempre protezioni per evitare di farsi male contro il terreno mentre esegue le sue tecniche dal basso, che spesso includono capriole. \u00c8 abbastanza esperta nella guerra psicologica e nel combattimento in generale. Raichi vuole lavorare come assassina cos\u00ec da guadagnare i soldi per aiutare la propria famiglia in Cina, ma capisce di non riuscire a farlo per il suo amore verso la vita (che si esprime sui fiori, che le piacciono molto come a Kenichi); cos\u00ec decide di diventare una guardia del corpo. Il suo rapporto con il padre inizialmente \u00e8 unilaterale, infatti lei gli vuole bene ma lui nemmeno un po' ne dimostra; in seguito alla loro sconfitta la cosa migliora un po' dato che il padre le permette di fare la guardia del corpo e di scegliersi i clienti. \u00c8 molto legata a Kenichi e lo ringrazia per averle fatto cambiare idea sul diventare un'assassina. A Yomi il suo soprannome \u00e8 Spark (Scintilla).\nAlleanza Shinpaku.\nL'alleanza Shinpaku \u00e8 una compagnia di ragazzi del liceo, inizialmente nata come gang giovanile, \u00e8 diventata in seguito una sorta di primo triumvirato, un accordo privato tra i suoi membri. L'alleanza \u00e8 stata fondata da Niijima, dopo che il potenziale di Kenichi si svilupp\u00f2 e il ragazzo pens\u00f2 di usarlo per raggiungere i propri scopi. Infatti Nijima sogna di raggiungere la vetta del potere economico, politico e sociale attraverso Shinpaku, facendola diventare inizialmente una compagnia di arti marziali, poi di commercio e alla fine di politica. Per perseguire questo obiettivo Niijima decise di sfruttare l'astro nascente di Kenichi, creando una gang giovanile a suo nome (infatti i kanji di Shinpaku possono anche essere letti come Niishira, i kanji iniziali di Niijima e Shirahama). I vari componenti dell'Alleanza inizialmente sono solo liceali con un basso livello di abilit\u00e0 combattive, tuttavia col proseguire della storia entrano nell'Alleanza sempre pi\u00f9 giovani talenti. Ci\u00f2 non toglie tuttavia che tra i membri vi sia una profonda amicizia, che spinge sempre nuova gente a unirsi al gruppo e fa restare quelli obbligati da Niijima (con la parziale eccezione di Tanimoto, perennemente in contrasto con Niijima e Kenichi). Infatti a differenza di organizzazioni pi\u00f9 o meno importanti, come Ragnarok, Yomi e l'Ordine della Tigre Nera e del Drago Bianco i componenti non sono alleati, ma compagni e l'atmosfera di conseguenza cambia moltissimo. Proprio questo attrae molti combattenti da questi gruppi, quali Thor, Kushinada Chikage ed Eremita. Via via l'alleanza Shinpaku acquista sempre pi\u00f9 potere effettivo, dovuto alle abilit\u00e0 dei propri membri e alla sapiente guida di Niijima, che con vari mezzi quali la vendita delle canzoni di Sigfrido acquisisce fondi che amministra in vari modi, per esempio per affittare un edificio intero come base operativa, comprare un intero set di computer, arredare una palestra o usare uno yacht. Alla fine della storia l'alleanza diventa a tutti gli effetti una societ\u00e0 che amministra vari settori (come mercato discografico, moda, esportazioni, pubblicazioni ecc.) e si pu\u00f2 addirittura quotare in borsa, senza tuttavia che l'amicizia tra i membri svanisca, anzi. La societ\u00e0 \u00e8 divisa in gradi gerarchici che alla fin fine sono per pura formalit\u00e0: generali (Niijima e Kenichi), capitani (i combattenti pi\u00f9 forti, soprattutto provenienti da Ragnarok), vice capitani (i membri di spicco ma con meno abilit\u00e0 combattiva), divisione informatica (i sottoposti addestrati da Niijima all'uso dei computer), Valchirie (il corpo armato femminile di Freyja, di particolare appoggio in battaglia) e sottoposti generali (tra cui spiccano soprattutto il portabandiera ufficiale Matsui e Mizunuma). La bandiera dell'alleanza \u00e8 la testa di Niijima circondata da in cerchio con sotto i kanji \"Shinpaku\" in giallo su fondo oro.\nComandanti.\nHaruo Niijima.\n \"Seiyu\": Takumi Yamazaki\nKenichi Shirahama.\n\"Vedi\" Kenichi Shirahama \"del dojo Ry\u014dzanpaku\"\nCapitani.\nNatsu Tanimoto.\n \"Seiyu\": Ry\u014d Horikawa\nTanimoto Natsu \u00e8 il sesto Pugno di Ragnarok. Quando aveva 6 anni lui e la sua sorellina Kaede, molto malata, furono scelti in un orfanotrofio da un importante finanziere che, non avendo figli, addestr\u00f2 Tanimoto a gestire nel futuro l'impero finanziario in cambio delle cure per la sorella, su premessa che se si fosse rivelato buono a nulla li avrebbe buttati in strada. Egli fece il possibile nonostante il suo padre adottivo fosse gelido con lui, finch\u00e9 questi non si innamor\u00f2 di una dottoressa di Kaede e la spos\u00f2. Per tre anni Tanimoto conobbe il calore della famiglia, poi il padre adottivo mor\u00ec per cause ignote e la moglie fu accusata di averlo ucciso e incarcerata. A questo punto Kaede mor\u00ec, dopo aver fatto promettere a Tanimoto di non perdere mai. A questo punto il ragazzo tent\u00f2 di controllare l'impero del padre, ma gli amministratori corrotti lo privarono di gran parte del patrimonio. Quando il suo avvocato tent\u00f2 di ucciderlo, fu salvato da Isshinsai Ogata di Un'Ombra nove Pugni, che gli consigli\u00f2 di apprendere le arti marziali. Tanimoto allora si rivolse a Ma Sougetsu, pagandolo con 36 casse di vino raro e due bottiglie extra che bevette tutto. Apprese da lui il Kenp\u014d cinese, in particolare Hikaken e Hakky\u014dken per gli scontri a lunga distanza e Bajiquan per la corta distanza. Si un\u00ec poi a Ragnarok, che doveva servirgli per entrare nella mafia, come sesto Pugno. Spesso Kanou Shou gli si rivolgeva mentre era nell'associazione.\nAppare per la prima volta al ritrovo dei Pugni per testare le abilit\u00e0 di Kisara quando lui, Loki e la Valchiria sconfiggono da soli 50 uomini. In seguito assiste allo scontro di Takeda, Ukita, Kenichi e Miu contro Kisara, Koga e la sua gang. Appare davanti all'alleanza Shinpaku dove cerca di estorcere a Nijima dove apprende Kenichi le arti marziali. Successivamente ferma Kisara dalla vendetta contro Shinpaku e stringe amicizia con Miu facendole fare Giulietta a uno spettacolo teatrale, con la conseguente reazione di Kenichi che lo trova mezzo rivale e mezzo amico, nonostante subito si accorga che in lui qualcosa non va. Chiede in seguito a Kenichi di proteggere il club di teatro dai delinquenti, per entrare in rapporto con lui, mantenere la facciata e osservare il suo stile di combattimento. Allo spettacolo tuttavia usa inconsciamente il passo delle 9 e tre quarti davanti a Ma Kensei, che riconosce subito le sue capacit\u00e0. Subito dopo la rappresentazione affronta Kenichi con rabbia per la sua ostentata purezza accusandolo di recitare una parte come fa lui ogni giorno. Subito dopo attacca i due ragazzi e si scontra con Kenichi su un autobus in corsa, dove gli chiede se il suo maestro sia Ma Sougetsu e poi tenta di ucciderlo. Il duello finisce in parit\u00e0 e Sakaki e Ma soccorrono Kenichi mentre Tanimoto scompare per tornare dopo qualche tempo di allenamento e ottiene da Odino il permesso di combattere Kenichi. Tuttavia pochi giorni dopo incontra Honoka, senza saperne l'identit\u00e0 e la salva da dei delinquenti portandola poi a casa propria per fasciarle una ferita. Nonostante le continue indicazioni di sparire, la bambina rassetta casa all'Eremita, gli prepara il pranzo e gli fa il t\u00e8 e questi inizia a ricordarsi della sorellina scomparsa. Honoka inizia a frequentare la casa di Tanimoto e questi inizia a provare un barlume di nascosto affetto per lei, in cui rivede sua sorella. A questo punto tuttavia arriva Loki e scoperto che Honoka \u00e8 sorella di Kenichi la usa come ostaggio per attirare Kenichi a uno scontro con Tanimoto. Kenichi, infuriato, accorre e affronta com furia Tanimoto, ma questi, seppure non contento della piega degli eventi, lo mette in difficolt\u00e0 per la chiarezza delle azioni di Kenichi, che non sa mentire nemmeno coi movimenti in un duello, diventando prevedibile. Tuttavia lo scontro \u00e8 fermato da Loki, che tenendo in ostaggio Honoka attacca Kenichi. Tuttavia sentendo Honoka incoraggiare il fratello e vedendola leggermente ferita da n*20 si ricorda di sua sorella e della promessa fattale e libera Honoka, disertando Ragnarok. Loki viene sconfitto da Kenichi, ma appare ora Odino che umilia Loki e lo caccia ma non si fa riconoscere da Kenichi. Allora Eremita e Shirahama hanno un nuovo breve scontro, ma finisce in parit\u00e0 perch\u00e9 entrambi svengono per le ferite e vengono curati da Akisame, che stava osservando con Sakaki. A questo punto Eremita incontra Ma Kensei, che gli chiede se il fratello fosse stato un buon maestro. Tanimoto ricorda allora che Sougetsu, da ubriaco, esagerava di vantarsi di Ma. Parlando con Furinji Hayato il vecchio gli dice che alla fine del cammino dell'eremita c'\u00e8 il nulla. Alla fine torna a scuola, dove finge continuamente di essere studente perfetto e spesso Kenichi viene a dargli fastidio confidandosi con lui, cosa che origina molte scene comiche. Nijima varie volte gli chiede di unirsi a Shinpaku, ma nonostante sia attratto dal calore umano non accetta finch\u00e9 Odino non tenta di ucciderli. A questo punto assieme a Thor affronta Ragnarok e sfida sconfiggendo Berserker.\nIn seguito continua a cercare Ma Sougetsu, facendosi notare da Renka a Chinatown. Dopo una sconfitta a Otello accompagna Honoka al giardino botanico e l\u00ec vede Kanou Shou e Kenichi e li ferma prima che combattano. Kenichi a un certo punto, terrorizzato dagli allenamenti, si rifugia a casa sua. In seguito soccorre il ragazzo che combatte contro Jihan assieme a Nijima e portano in salvo lui e Miu. Informato da Nijima del torneo D of D, parte con gli altri dell'alleanza Shinpaku per Despair Island sebbene il Ry\u014dzanpaku tenti di impedirglielo ma, attaccati dai sistemi difensivi dell'isola, fa da diversivo per lo sbarco degli altri. La barca viene affondata ma lui si salva e sull'isola trova Ma Sougetsu, che torna ad allenarlo. In seguito all'attacco a Despair Island, Freyja, Takeda, Thor, Ukita, Kisara, Sigfrido e Nijima sono attaccati da Fortuna, che vuole sottometterli come il team Antico Pancration. Tuttavia, grazie all'arrivo di Tanimoto e alla guida di Nijima, con un abile gioco di squadra riescono a sconfiggere il maestro.\nAl ritorno a scuola Takeda e Ukita vengono bocciati ma tutti gli altri passano l'anno e Freyja e Thor iniziano a lavorare in un dojo proprio. Tuttavia l'arrivo dei nuovi studenti Yomi scuote le acque. Al campeggio estivo protegge gli altri dalla milizia di Boris. Assiste allo sparring tra Kenichi e Takeda. In seguito continua ad essere allenato da Ma Sougetsu, il quale lo addestra facendolo combattere con gente sempre pi\u00f9 forte perch\u00e9 presto possa prendere il posto che gli spetta a Yomi quando lui torner\u00e0 a Yami. Immediatamente dopo si scontra con Chou Enshin, discepolo di Ro Jisei, per il posto a Yomi, vincendo di poco. Successivamente partecipa alle riunioni di Shinpaku, volontariamente o meno, e con Castore, Lugh, Berserker, Odino e Kushinada all'incontro coi discepoli del Reparto Armato.\nA seguito dell'attacco alla base di Yami che ospitava Kensei, Lugh, Odino, Berserker, Atlantae, Tanimoto, Rachel Stanley e Kushinada Chikage si riuniscono e su ordine di Ogata e Kushinada Mikumo attaccano i ragazzi dell'alleanza Shinpaku per renderli loro vittime sacrificali e prepararsi al Tramonto Eterno. Berserker sfida Kenichi, Odino Freyja, Kushinada Ukita assieme a Kisara e Shirahori, Eremita Sigfrido, Lugh Takeda, Rimi Miu e Castore Renka, mentre Thor rimane con le Valchirie e Nijima a causa di un infortunio alla spalla. I due si fronteggiano in un duro scontro e Tanimoto vince ma risparmia l'amico e se ne va.\nSuccessivamente si allena con gli altri allievi di Un'Ombra nove Pugni con gli allievi dell'Hachiou Danzai, seppure vi siano numerose tensioni tra i due gruppi. Affronta i ragazzi dell'alleanza Shinpaku in contemporanea allo scontro tra i maestri del Katsujin-ken e del Satsujin-ken, senza tuttavia, assieme al Reparto Non Armato, prendere parte allo scontro finch\u00e9 Kushinada, stanca del disonorevole modo di combattere della divisione armata, passa dalla parte del Katsujin-ken e insieme sconfiggono gli Yomi armati. Nel mentre anche i loro maestri, su incitazione dei discepoli, si mobilitano, compresi Diego Carlo e Alexander Gaidar, evasi da Big Lock, per sconfiggere Kushinada, Kensei e l'Hachiou Danzai al fianco del Ry\u014dzanpaku. Successivamente l'arrivo dei maestri oscuri Sougaku e Shin mette in difficolt\u00e0 il gruppo, tuttavia giungono sul luogo anche Odino, Renka e i suoi compagni, grazie ai quali sconfiggono i nemici. Tanimoto in particolare supporta Berserker e Ryuto nell'abbattere Sougaku. Dopo di che ognuno va per la propria strada col proprio maestro.\nAlla fine della storia Tanimoto abbandona Yomi per Shinpaku e accoglie in casa Ma Sougetsu, che convive con lui e fa amicizia con Honoka, la quale continua a frequentare la casa dell'amico del fratello.\nTanimoto \u00e8 un ragazzo giovane e biondo, molto bello. Indossa spesso vestiti normali come maglioni e jeans, ma quando combatte sempre gli indumenti che aveva a Ragnarok, il mantello, i guanti del Sesto Pugno e la tuta nera. Viene da una famiglia molto facoltosa e il padre adottivo gli ha lasciato in eredit\u00e0 una grande compagnia commerciale. \u00c8 molto ricco e vive in una lussuosa villa, ma non sembra occuparsi della societ\u00e0 del padre adottivo. La sua personalit\u00e0 \u00e8 molto complessa. Appare molto aperto e socievole, ma in realt\u00e0 \u00e8 molto schivo e chiuso a causa del proprio passato. Voleva molto bene alla sorella biologica Kaede e quando lei mor\u00ec lui rimase profondamente ferito. Ci\u00f2 gli procur\u00f2 una profonda ferita psicologica e un enorme carico di dolore e rabbia che sfogava nei combattimenti uccidendo gli avversari. Inoltre ha un carattere abbastanza irritabile, ma finge sempre davanti a coloro che non lo conoscono bene, soprattutto i suoi compagni di scuola o i professori. Vuole sempre apparire lo studente e il ragazzo perfetto e per questo si \u00e8 pure iscritto a teatro per esercitarsi. Questa sua mania e il modo in cui si comporta abitualmente provoca un contrasto nettissimo che origina scene di grande comicit\u00e0 in cui il ragazzo passa da un estremo all'altro quando \u00e8 o non \u00e8 osservato, cosa su cui gioca spesso Kenichi. Di norma tuttavia quando si accorge che la persona che lo osserva \u00e8 Nijima, Tanimoto si tranquillizza e lo pesta per bene lasciandolo a terra pieno di botte. L'unica persona che tollera \u00e8 Honoka, verso cui prova un affetto sincero ma non riconosciuto. Infatti la bimba gli ricorda la sua sorellina e spesso e volentieri la troviamo a casa di Tanimoto che grazie a lei si \u00e8 abituato a cucinare, fare il t\u00e8 e occuparsi delle faccende di casa. Ogni tanto si lancia in dimostrazioni d'affetto con Honoka che tuttavia nega definendoli atti con secondi maligni fini se qualcuno glielo fa notare. Giocano spesso a Otello e ogni volta che uno dei due perde (quasi sempre Natsu), l'altro fa tutto ci\u00f2 che gli viene detto per un giorno. Kenichi si ritiene il suo migliore amico, con grande dispetto del ragazzo, che tuttavia a poco a poco inizia a ricambiare l'amicizia, nonostante sempre si trovi irritato dal carattere aperto del giovane. Sembra molto affiatato con Sigfrido, che da sempre ha voluto sfidare, mentre detesta Nijima, che lo irrita. Non va particolarmente d'accordo con Takeda. \u00c8 molto affezionato a Ma Sougetsu che vede come una specie di punto di riferimento e il maestro a sua volta gli vuole bene, infatti alla fine del manga i due vivono nella casa di Natsu, sempre in compagnia di Honoka. Col tempo inizia ad affezionarsi all'alleanza Shinpaku, tanto da tradire per i suoi amici Yomi. In combattimento utilizza solo il Kempo cinese imparato da Sougetsu, di cui \u00e8 grande esperto, in particolare Hakky\u014dken e Hikaken, la cui particolarit\u00e0 \u00e8 l'utilizzo delle braccia a mo' di frusta per portare il sangue alle estremit\u00e0 e renderle dure come la roccia. Utilizzando solo quest'arte marziale, Tanimoto \u00e8 in grado di lanciare colpi letali a ogni movimento. Ha imparato inoltre il B\u0101j\u00edqu\u00e1n per il combattimento ravvicinato, in modo da essere un combattente completo e chiudere le lacune dovute all'uso dell'Hikaken per la lunga distanza e dell'Hakky\u014dken per quello a media distanza. \u00c8 molto talentuoso, ma si allena anche duramente. La sua mossa finale, Kyousa, gli \u00e8 stata insegnata da Sougetsu e lui \u00e8 riuscito a evolverla in Gou Kyousa. Conosce molto bene il Kempo cinese e non si fa scrupoli a ferire gravemente il nemico se necessario. A furia di giocare a Otello con Honoka \u00e8 diventato un maestro in questo sport, come ha fatto Apachai.\nIkki Takeda.\n \"Seiyu\": Kazuki Yao\nTakeda era un giovane astro nascente nella boxe dei pesi leggeri. La sua abilit\u00e0 gli merit\u00f2 il soprannome \"Sinistra Illusione\" grazie soprattutto al suo pugno, invisibile anche alla slow motion. Aveva un grande amico, Akeshita, che si allenava con lui, ma questi venne assalito da dei banditi il giorno prima della finale di Takeda. Il ragazzo aiut\u00f2 il suo amico, ma a causa di una ferita perse l'uso del braccio sinistro, la sua arma pi\u00f9 forte e dovette rinunciare alla carriera. Al contrario Akeshita progred\u00ec rapidamente e si scord\u00f2 di Takeda. Allora il ragazzo, ferito, entr\u00f2 nel Ragnarok nel team Trio Technique con Ukita e Koga.\nA seguito di un ordine di Kisara dopo la sconfitta di Koga aspett\u00f2 a scuola Kenichi con Ukita, prendendo in ostaggio due bulli che umiliavano il ragazzo. Kenichi sconfisse rapidamente Ukita e poi Takeda, salvandogli la vita da una caduta dal tetto e portandolo da Akisame, che gli guar\u00ec il braccio sinistro. In seguito lo salva da Shinnosuke Tsuji e da altri malfattori. Tuttavia viene sorpreso da Kisara e i suoi in un'imboscata e con l'aiuto di Ukita riesce a sconfiggere gli scagnozzi prima che i due vengano stesi da Kisara. A questo punto arriva Kenichi, che impedisce a Koga di rompere il braccio a Ukita, Miu, che affronta Kisara e la novella alleanza Shinpaku che mette in fuga gli altri. In seguito protegge Nijima, che ha attirato a un bar lui, Kenichi e Ukita con una falsa lettera d'amore, da un'imboscata di Loki, salvo poi tentare di fargli tanto tanto male avendo scoperto l'inganno. Si rivede mentre affronta le ombre di Loki che cercano di impedirgli di raggiungere Kenichi e l'Eremita e sconfiggerle.\nIn seguito lo si vede combattere con altri sgherri di Ragnarok. In seguito viene attaccato da Berserker e sconfitto con Ukita. Torna sul campo per aiutare Eremita e Thor mentre Kenichi combatte Odino.\nIn seguito protegge Kenichi da Li Tenmon di Yami assieme ad Ukita. Avendo visto l'allenamento degli altri membri dell'alleanza Shinpaku, decide di cercare un maestro e dopo aver assistito alla sconfitta di alcuni mafiosi da parte di James Shiba, decide di farsi accettare da lui come allievo. Nonostante il rifiuto del pugile, resta davanti alla sua porta per tre giorni e si sottopone a prove assurde di resistenza e fortuna. Il pugile decide allora di allenarlo, saputo inoltre che combatte contro Yami, il cui leader gli ha rotto una gamba. Gli allenamenti di Shiba sono massacranti come quelli di Akisame con cui spesso \u00e8 in competizione, se non di pi\u00f9, inoltre l'uomo fa combattere Takeda nell'arena dei combattimenti clandestini scommettendo sul risultato e guadagnando moltissimo. Dopo che Kenichi vince tutto all'arena, implora Miu di non farglielo pi\u00f9 fare in quanto Shiba, contrariato, lo ha sottoposto a un allenamento assassino per non farlo superare dal ragazzo. Informato da Nijima del torneo D of D, parte con gli altri dell'alleanza Shinpaku con la barca di Tanimoto per Despair Island, sebbene il Ry\u014dzanpaku tenti di impedirglielo e durante la cerimonia di apertura si iscrive con il consenso del Waraukouken (non senza la disapprovazione di Sakaki, il quale, arrabbiato per la loro incoscienza, d\u00e0 un pugno a ciascuno. Takeda, schivato il primo, ne riceve uno molto pi\u00f9 forte in risposta). Il primo scontro del torneo vede lui, Mizunuma e Freija combattere contro la squadra militare \"Black Force\". Mizunuma perde il primo incontro contro J, che subito dopo Takeda sconfigge e Freija affronta e sconfigge il capo della squadra, J Cavo Fiammeggiante, che usa il fil di ferro. Dopo la prima giornata Suparna cerca di portare con s\u00e9 Miu, rapendola e tramortendola. Viene ostacolato da Kenichi, contro cui scatena Seta e Hayami, sue guardie del corpo Yomi e da Takeda, Thor e Freija, che sconfigge lui stesso. Rivela allora a Takeda che Ichei \u00e8 Furinji Saiga. A causa delle ferite ricevute, i tre non possono pi\u00f9 combattere e restano in infermeria. In seguito all'attacco a Despair Island, Freyja, Takeda, Thor, Ukita, Kisara, Sigfrido e Nijima sono attaccati da Fortuna, che vuole sottometterli come il team Antico Pancration. Tuttavia, grazie all'arrivo di Tanimoto e alla guida di Nijima, con un abile gioco di squadra riescono a sconfiggere il maestro.\nAl ritorno a scuola Takeda e Ukita vengono bocciati ma tutti gli altri passano l'anno e Freyja e Thor iniziano a lavorare in un dojo proprio. Tuttavia l'arrivo dei nuovi studenti Yomi scuote le acque. In seguito Renka propone uno sparring tra lui e Kenichi e Takeda accetta (i due combattono per testare le proprie abilit\u00e0 e un incentivo alla cosa avviene dai maestri Akisame e Shiba, che scommettono sul risultato i propri baffi). Lo scontro si combatte a casa di Shiba e dopo un durissimo scontro Kenichi vince per un pelo. L\u00ec il ragazzo comprende i sentimenti superiori all'amicizia che Takeda prova per Miu. Assieme a Shigure e agli altri dell'alleanza Shinpaku si dirige a salvare Freyja, combattendo brevemente contro il Reparto Armato mentre Kenichi salva Freyja e combatte con un maestro del reparto armato. In seguito raggiunge il Ry\u014dzanpaku a Okinawa, rimanendo tuttavia in disparte.\nDopo il colpo di stato di Yami assieme agli altri dell'alleanza Shinpaku salva il commissario Honmaku e si dirige da Ishida per la decodifica del disco. Affronta allora Rimi e i monaci guerrieri, subito dopo si scontra con Ishida, che viene sconfitto da Sakaki. Dopo il rapimento di Miu vorrebbe accompagnare Kenichi a cercarla, ma non pu\u00f2 perch\u00e9 altrimenti lui e Ukita avrebbero dovuto ripetere ancora l'anno e assieme ai ragazzi di Shinpaku augura buona fortuna all'amico per il ritrovamento della ragazza. In seguito partecipa a un appuntamento a quattro con Ukita, Kisara e Freyja dove si imbuca anche Shirahori e assiste allo scontro tra il Judoka e la guardia del corpo di Kisara. Scopre in seguito, con suo enorme shock, che Shirahori \u00e8 una donna e cerca di renderne edotto Ukita, mentre sempre pi\u00f9 stupefatto si rende conto che sebbene Ukita sia innamorato di Kisara \u00e8 ambito anche da Shirahori e Freyja. In seguito partecipa con gli altri dell'alleanza all'assalto della base Yami dove dimora Ogata Isshinsai restando per\u00f2 in disparte e all'arrivo di Odino, Berserker e Lugh sostituisce Thor nel confronto col cieco, sebbene lo scontro venga interrotto.\nPochi giorni dopo l'alleanza Shinpaku decide di fare una gita a un parco acquatico: il giorno passa piacevole, ma appena cala il sole il parco si svuota e restano soli. A questo punto appaiono i membri di Yomi, che su ordine di Ogata e Kushinada attaccano i ragazzi per renderli loro vittime sacrificali e prepararsi al Tramonto Eterno. Berserker sfida Kenichi, Odino Freyja, Kushinada Ukita assieme a Kisara e Shirahori, Eremita Sigfrido, Lugh Takeda, Rimi Miu e Castore Renka, mentre Thor rimane con le Valchirie e Nijima a causa di un infortunio alla spalla. Takeda si trova molto in difficolt\u00e0, sia perch\u00e9 preoccupato per gli altri sia per la difficolt\u00e0 per un pugile di sconfiggere un avversario specializzato in prese e lanci. Oltre a ci\u00f2 la pressione psicologica, il ki intimidatorio e l'abilit\u00e0 di Lugh lo portano quasi alla morte ma alla fine, davanti agli occhi di Ogata, sconfigge il non vedente. Durante lo scontro il pugile riesce persino a rilasciare da solo il proprio ki, superando di gran lunga lo stadio di allievo. Stremato, crolla al suolo.\nA seguito del rapimento di Shigure, i ragazzi di Shinpaku accompagnano Kenichi a combattere la battaglia finale e si allenano con Saiga F\u016brinji in un sottomarino. Durante questo tempo migliorano molto e ognuno raggiunge la maturit\u00e0 necessaria a diventare un vero artista marziale. L'ultima notte tutti si confessano l'un l'altro: Takeda rivela che Saiga \u00e8 Ichiei e confessa a Miu che non solo Kenichi e Kanou Shou rischierebbero la vita per lei, Ukita promette di proteggere Kisara a ogni costo e questa ricambia, Freyja giura a sua volta di proteggere Ukita e come portavoce di tutti ribadisce l'importanza della loro presenza nel conflitto per il loro orgoglio di artisti marziali, mentre Kenichi ringrazia Nijima e le arti marziali di avergli fatto incontrare tutti. Insieme gli amici, uniti pi\u00f9 che mai, si dirigono a combattere la battaglia finale.\nDopo uno sbarco movimentato, i ragazzi si scontrano con i discepoli di Yami mentre Kenichi, Miu e Nijima raggiungono la base missilistica di Yami per evitare il lancio di un missile sul Giappone. Lo scontro tuttavia, pur non partecipando gli allievi di Un'Ombra nove Pugni, volge a sfavore dell'alleanza Shinpaku: Kisara per colpa di Kushinada viene trafitta da una Falce al ventre e nonostante sia protetta da una cotta di maglia sviene; Ukita, ferito e infuriato con Kushinada, protegge Kisara a terra facendole da scudo; Thor, azzoppato da un Kodachi e colpito da ogni parte, rischia di morire dissanguato; Sigfrido non riesce pi\u00f9 a evitare o deviare i colpi e nel tentativo di aiutare gli altri viene ferito pi\u00f9 volte; Takeda in particolare rischia spesso la morte a causa della sua arte marziale, svantaggiata contro i combattimenti a lungo raggio e a malapena si difende; Freyja stessa si protegge a malapena. Tuttavia Chikage, ricordando l'amicizia che lega l'alleanza e stufa dei metodi disonorevoli di uccidere del Reparto Armato, assieme agli altri Yomi li difende e iniziano a lottare assieme. Lo scontro torna in parit\u00e0 ma l'arrivo dei maestri oscuri Sougaku e Shin cambia le cose. A questo punto tuttavia giungono sull'isola Ryuto, Renka, Genson Ryu e Koan Shokatsu: con il loro aiuto e soprattutto la guida strategica di Odino lo scontro ricomincia. Ryuto, Berserker e Eremita riescono a sconfiggere Sougaku, Renka, Genson, Koan e l'alleanza Shinpaku mettono al tappeto Shin e Yomi sconfigge il Reparto Armato.\nSuccessivamente continua ad allenarsi con Shiba e sembra aver ripreso con successo la carriera di pugile professionista, oltre a sviluppare particolare affetto per Freyja, tanto che il vecchio pugile la considera la ragazza del suodiscepolo.\nTakeda \u00e8 un ragazzo dal fisico snello ma muscoloso. Ha il viso allungato e i capelli bianchi. Indossa sempre una camicia con sotto dei limitatori e pantaloni di flanella. Ogni tanto mastica una spiga di grano. \u00c8 sempre sorridente e ride e scherza spesso, tuttavia ogni tanto si altera pesantemente o ha reazioni esagerate. \u00c8 molto espansivo e non nasconde mai i propri pensieri. Di rado si arrabbia, specialmente se tentano di colpire Miu, i suoi amici o il suo braccio sinistro, simbolo della sua crescita e del suo percorso. \u00c8 molto affezionato a Miu, sua prima cotta, sebbene in seguito si avvicini a Freyja. \u00c8 un grande amico di Ukita e successivamente di Kenichi. Alle volte si lancia in scene involontarie davvero comiche che tuttavia non capisce. \u00c8 molto legato al suo maestro e ha sommo orgoglio della sua arte marziale. Chiacchiera molto con Sigfrido. Essendo un pugile utilizza pressoch\u00e9 solo i pugni in combattimento indipendentemente dell'avversario che affronta (solo contro Lugh ha usato la \"Clinch\"). Ha inventato una serie infinita di colpi e si allena sempre per potenziare i propri muscoli. La sua arma migliore \u00e8 il sinistro, che per un po' di tempo gli \u00e8 rimasto paralizzato a causa di una ferita ed \u00e8 talmente veloce da essere invisibile. \u00c8 lo stesso pugno del suo maestro, tuttavia Shiba \u00e8 molto pi\u00f9 veloce e infinitamente pi\u00f9 forte di lui. Indossa sempre dei limitatori sotto la maglietta per controllare la propria forza e la toglie solo contro avversari difficili. Ha una grandissima conoscenza dei colpi del pugilato soprattutto quello clandestino. \u00c8 molto talentuoso infatti in un momento di rabbia suprema \u00e8 stato in grado di rilasciare da solo il proprio ki del Sei. \u00c8 stato in grado di sviluppare l\u2019\"Auto Rhythm\" osservando la \"Mubyoshi\" di Kenichi e il \"Warp Punch\" su intuizione e messa a frutto dei suoi allenamenti. \u00c8 in grado di usare il primo livello della \"Ryusuui Seik\u016bken\" potendo arrivare a una battaglia di scie. \u00c8 molto veloce e con una grande resistenza, tuttavia il suo braccio sinistro \u00e8 continuamente preso di mira dagli avversari. Spesso abbraccia Miu e Kenichi stringendo un po' troppo dalla parte di Kenichi.\nHibiki Kugenin.\n \"Seiyu\": Mitsuaki Madono\nHibiki Kugenin \u00e8 il quinto Pugno di Ragnarok. Non si conosce la sua famiglia, ma \u00e8 molto ricco e studia al conservatorio. Appare per la prima volta alla riunione dei Pugni e in seguito quando attacca e rapisce Nijima portandolo a Loki. Affronta allora Kenichi, venendo battuto. In seguito parla a Thor della limpidezza del ragazzo e si unisce a Shinpaku, affascinato da Nijima. In seguito lo protegge da Berserker, rimanendo seriamente ferito con varie costole rotte. Successivamente chiama Thor perch\u00e9 aiuti Nijima e cerca di giungere sul luogo dello scontro, nonostante Akisame, infastidito dai suoi tentativi di andare, abbia la tentazione di strangolarlo. Alla fine Sakaki lo porta sul letto fino alla battaglia, dove d\u00e0 una mano a Thor e Tanimoto, assieme a Takeda, Thor, Shiratori e gli altri.\nDopo la sconfitta di Odino si scontra con Li Raichi e poi Li Tenmon, venendo battuto da entrambi. Parte in seguito per allenarsi in Tibet, dai monaci, dove impara nuove mosse e potenzia le proprie abilit\u00e0. Chiamato da Nijima al D of D, si dirige col suo jet sull'isola con un viaggio continuo di tre giorni, dove atterra buttandosi dall'aereo da 300 metri. Affronta e sconfigge subito dopo due del team dei Capoeira Fighter, grazie all'aiuto di Nijima che li attacca psicologicamente e Ukita che ne sconfigge uno. Rimasta solo una ragazza e il capo del gruppo, vittima di un colpo di sonno si addormenta, ma Kisara, con l'aiuto di Nijima e Ukita, riesce a sconfiggerli. In seguito all'attacco a Despair Island, Freyja, Takeda, Thor, Ukita, Kisara, Sigfrido e Nijima sono attaccati da Fortuna, che vuole sottometterli come il team Antico Pancration. Tuttavia, grazie all'arrivo di Tanimoto e alla guida di Nijima, con un abile gioco di squadra riescono a sconfiggere il maestro.\nAl ritorno a scuola Takeda e Ukita vengono bocciati ma tutti gli altri passano l'anno e Freyja e Thor iniziano a lavorare in un dojo proprio. Sigfrido forma una band e esordisce come cantante dedicando i proventi all'alleanza Shinpaku. Tuttavia l'arrivo dei nuovi studenti Yomi scuote le acque. Al campeggio estivo Sigfrido segue Nijima e lo protegge dalla milizia di Boris. In seguito aiuta Nijima a depistare Kushinada perch\u00e9 non combatta con Kenichi. Assieme a Shigure e agli altri dell'alleanza Shinpaku si dirige a salvare Freyja, combattendo brevemente contro il Reparto Armato mentre Kenichi salva Freyja e combatte con un maestro. In seguito raggiunge il Ry\u014dzanpaku a Okinawa, rimanendo tuttavia in disparte.\nDopo il colpo di stato di Yami assieme a Thor e Freyja raggiunge i compagni dell'alleanza Shinpaku che combattono Rimi e i monaci guerrieri, subito dopo si scontra con Ishida, che viene sconfitto da Sakaki. Assieme ai ragazzi di Shinpaku augura buona fortuna a Kenichi per il ritrovamento di Miu. In seguito partecipa con gli altri dell'alleanza all'assalto della base Yami dove dimora Ogata Isshinsai restando per\u00f2 in disparte e all'arrivo di Odino, Berserker e Lugh e si scontra con questi dopo Ukita per saggiare le sue abilit\u00e0. Salva la vita a Thor e rischia seriamente la propria ma \u00e8 il primo che si accorge della cecit\u00e0 del ragazzo.\nPochi giorni dopo l'alleanza Shinpaku decide di fare una gita a un parco acquatico: il giorno passa piacevole, ma appena cala il sole il parco si svuota e restano soli. A questo punto appaiono i membri di Yomi, che su ordine di Ogata e Kushinada attaccano i ragazzi per renderli loro vittime sacrificali e prepararsi al Tramonto Eterno. Berserker sfida Kenichi, Odino Freyja, Kushinada Ukita assieme a Kisara e Shirahori, Eremita Sigfrido, Lugh Takeda, Rimi Miu e Castore Renka, mentre Thor rimane con le Valchirie e Nijima a causa di un infortunio alla spalla. Lo scontro con Tanimoto lo vede sconfitto, ma l'Eremita lo risparmia e insieme tornano poi a scuola.\nA seguito del rapimento di Shigure, i ragazzi di Shinpaku accompagnano Kenichi a combattere la battaglia finale e si allenano con Saiga F\u016brinji in un sottomarino. Durante questo tempo migliorano molto e ognuno raggiunge la maturit\u00e0 necessaria a diventare un vero artista marziale. L'ultima notte tutti si confessano l'un l'altro: Takeda rivela che Saiga \u00e8 Ichiei e confessa a Miu che non solo Kenichi e Kanou Shou rischierebbero la vita per lei, Ukita promette di proteggere Kisara a ogni costo e questa ricambia, Freyja giura a sua volta di proteggere Ukita e come portavoce di tutti ribadisce l'importanza della loro presenza nel conflitto per il loro orgoglio di artisti marziali, mentre Kenichi ringrazia Nijima e le arti marziali di avergli fatto incontrare tutti. Insieme gli amici, uniti pi\u00f9 che mai, si dirigono a combattere la battaglia finale.\nDopo uno sbarco movimentato, i ragazzi si scontrano con i discepoli di Yami mentre Kenichi, Miu e Nijima raggiungono la base missilistica di Yami per evitare il lancio di un missile sul Giappone. Lo scontro tuttavia, pur non partecipando gli allievi di Un'Ombra nove Pugni, volge a sfavore dell'alleanza Shinpaku: Kisara per colpa di Kushinada viene trafitta da una Falce al ventre e nonostante sia protetta da una cotta di maglia sviene; Ukita, ferito e infuriato con Kushinada, protegge Kisara a terra facendole da scudo; Thor, azzoppato da un Kodachi e colpito da ogni parte, rischia di morire dissanguato; Sigfrido non riesce pi\u00f9 a evitare o deviare i colpi e nel tentativo di aiutare gli altri viene ferito pi\u00f9 volte; Takeda in particolare rischia spesso la morte a causa della sua arte marziale, svantaggiata contro i combattimenti a lungo raggio e a malapena si difende; Freyja stessa si protegge a malapena. Tuttavia Chikage, ricordando l'amicizia che lega l'alleanza e stufa dei metodi disonorevoli di uccidere del Reparto Armato, assieme agli altri Yomi li difende e iniziano a lottare assieme. Lo scontro torna in parit\u00e0 ma l'arrivo dei maestri oscuri Sougaku e Shin cambia le cose. A questo punto tuttavia giungono sull'isola Ryuto, Renka, Genson Ryu e Koan Shokatsu: con il loro aiuto e soprattutto la guida strategica di Odino lo scontro ricomincia. Ryuto, Berserker e Eremita riescono a sconfiggere Sougaku, Renka, Genson, Koan e l'alleanza Shinpaku mettono al tappeto Shin e Yomi sconfigge il Reparto Armato.\nAlla fine della storia fonda una band con Shinnosuke Tsuji e Thor e diventa un cantante di grande successo, nonostante rimanga sempre fedele all'alleanza Shinpaku e non manchi mai alle riunioni.\nSigfrido \u00e8 un ragazzo alto e con le spalle larghe, muscoloso, con lunghi capelli biondi. Indossa sempre un cappello a tesa larga e vestiti eleganti viola. Ama la musica e spesso compone. Si infuria moltissimo se qualcuno lo interrompe durante l'ispirazione e spesso canta e parla cantando. L'abilit\u00e0 di Nijima con la cornamusa \u00e8 stata infatti la prima causa che l'ha fatto interessare a Shinpaku, successivamente \u00e8 stato conquistato dell'amicizia fra i membri. \u00c8 sempre molto amichevole e farebbe di tutto per Nijima, da lui chiamato \"bellissimo re demone\". Cerca ogni volta di conquistare gente come Tanimoto e Kushinada alla causa di Shinpaku mostrandogli l'affetto che lega i membri. Secondo Nijima \u00e8 sempre pronto a lottare per le proprie convinzioni. \u00c8 molto legato a Thor e Tanimoto, che ha sempre voluto sfidare. Il suo stile di combattimento \u00e8 principalmente basato sul contrattacco, di cui \u00e8 indiscusso maestro e ispirato al Wing Chun cinese. Il Round Attack \u00e8 il suo contrattacco base \u00e8 proprio a causa del suo stile di lotta \u00e8 chiamato \"Il musicista immortale\". Finora unico Saiga F\u016brinji \u00e8 riuscito ripetutamente a colpirlo. Solo successivamente inizia a comprendere tecniche d'attacco. La sua voce \u00e8 potentissima, quanto quella del vecchio Hayato F\u016brinji e i suoi muscoli del torace sono particolarmente sviluppati. Inoltre \u00e8 molto flessibile e riesce a ruotare il collo di 180 gradi, cosa che rende difficile romperglielo. Suona ogni tipo di strumento ed \u00e8 spericolato fino alla follia.\nY\u016bma Chiaki.\n \"Seiyu\": Naomi Kusumi\nY\u016bma Chiaki \u00e8 il settimo Pugno di Ragnarok, cui si \u00e8 unito per diffondere il Sumo da combattimento, suo sport e dove \u00e8 diventato grande amico di Sigfrido. Appare la prima volta alla riunione dei Pugni per il problema Yomi, venendo rimproverato da Freyja e Loki per la sua propensione alle risse. In seguito viene sfidato e battuto da Kenichi al Pit Fight Den, il suo club di lotta clandestina; in seguito alla sconfitta promette di non fare pi\u00f9 risse e rimane affascinato dalla differenza tra Ragnarok e Shinpaku, una formata da sottoposti e l'altra da compagni. Viene per questo punito da Kisara, che lo massacra di calci. Torna per proteggere Nijima su richiesta di Sigfrido dopo che Loki cerca di annientare Shinpaku e si unisce all'alleanza. Tuttavia, colpito da Odino, rischia di essere ucciso ma viene salvato da Kenichi.\nIn seguito la sua palestra viene attaccata da Li Raichi mentre era assente. Informato da Nijima del torneo D of D, parte con gli altri dell'alleanza Shinpaku con la barca di Tanimoto per Despair Island, sebbene il Ry\u014dzanpaku tenti di impedirglielo e durante la cerimonia di apertura si iscrive con il consenso del Waraukouken (non senza la disapprovazione di Sakaki, il quale, arrabbiato per la loro incoscienza, d\u00e0 un pugno a ciascuno). Durante il primo giorno attacca J della Black Force, ritrovandosi quasi decapitato ma venendo salvato da Freija. Dopo la prima giornata Suparna cerca di portare con s\u00e9 Miu, rapendola e tramortendola. Viene ostacolato da Kenichi, contro cui scatena Seta e Hayami, sue guardie del corpo Yomi e da Takeda, Thor e Freija, che sconfigge lui stesso. Rivela allora a Takeda che Ichei \u00e8 Furinji Saiga. A causa delle ferite ricevute, i tre non possono pi\u00f9 combattere e restano in infermeria. In seguito all'attacco a Despair Island, Freyja, Takeda, Thor, Ukita, Kisara, Sigfrido e Nijima sono attaccati da Fortuna, che vuole sottometterli come il team Antico Pancration. Tuttavia, grazie all'arrivo di Tanimoto e alla guida di Nijima, con un abile gioco di squadra riescono a sconfiggere il maestro.\nAl ritorno a scuola Takeda e Ukita vengono bocciati ma tutti gli altri passano l'anno e Freyja e Thor iniziano a lavorare in un dojo proprio. Tuttavia l'arrivo dei nuovi studenti Yomi scuote le acque. In seguito si allena con Kugatachi Danki, Freyja e le Valchirie per migliorarsi, assumendo il comando del gruppo dopo il rapimento di Kaname e suo nonno. Assieme a Shigure e agli altri dell'alleanza Shinpaku si dirige a salvare Freyja, combattendo brevemente contro il Reparto Armato mentre Kenichi salva Freyja e combatte con un maestro. In seguito raggiunge il Ry\u014dzanpaku a Okinawa, rimanendo tuttavia in disparte.\nDopo il colpo di stato di Yami assieme a Sigfrido e Freyja raggiunge gli altri dell'alleanza Shinpaku, tuttavia giunge sul luogo dello scontro tra Miu e Rimi e distrugge accidentalmente il disco. Subito dopo si scontra con Ishida, che viene sconfitto da Sakaki. Assieme ai ragazzi di Shinpaku augura buona fortuna a Kenichi per il ritrovamento di Miu. In seguito partecipa con gli altri dell'alleanza all'assalto della base Yami dove dimora Ogata Isshinsai restando per\u00f2 in disparte e all'arrivo di Odino, Berserker e Lugh ha un breve scontro con Lugh, che rischia di essegli fatale.\nPochi giorni dopo l'alleanza Shinpaku decide di fare una gita a un parco acquatico: il giorno passa piacevole, ma appena cala il sole il parco si svuota e restano soli. A questo punto appaiono i membri di Yomi, che su ordine di Ogata e Kushinada attaccano i ragazzi per renderli loro vittime sacrificali e prepararsi al Tramonto Eterno. Berserker sfida Kenichi, Odino Freyja, Kushinada Ukita assieme a Kisara e Shirahori, Eremita Sigfrido, Lugh Takeda, Rimi Miu e Castore Renka, mentre Thor rimane con le Valchirie e Nijima a causa di un infortunio alla spalla. Resta allora a proteggere Nijima e gli altri e insieme tutti riescono a scappare.\nA seguito del rapimento di Shigure, i ragazzi di Shinpaku accompagnano Kenichi a combattere la battaglia finale e si allenano con Saiga F\u016brinji in un sottomarino. Durante questo tempo migliorano molto e ognuno raggiunge la maturit\u00e0 necessaria a diventare un vero artista marziale. L'ultima notte tutti si confessano l'un l'altro: Takeda rivela che Saiga \u00e8 Ichiei e confessa a Miu che non solo Kenichi e Kanou Shou rischierebbero la vita per lei, Ukita promette di proteggere Kisara a ogni costo e questa ricambia, Freyja giura a sua volta di proteggere Ukita e come portavoce di tutti ribadisce l'importanza della loro presenza nel conflitto per il loro orgoglio di artisti marziali, mentre Kenichi ringrazia Nijima e le arti marziali di avergli fatto incontrare tutti. Insieme gli amici, uniti pi\u00f9 che mai, si dirigono a combattere la battaglia finale.\nDopo uno sbarco movimentato, i ragazzi si scontrano con i discepoli di Yami mentre Kenichi, Miu e Nijima raggiungono la base missilistica di Yami per evitare il lancio di un missile sul Giappone. Lo scontro tuttavia, pur non partecipando gli allievi di Un'Ombra nove Pugni, volge a sfavore dell'alleanza Shinpaku: Kisara per colpa di Kushinada viene trafitta da una Falce al ventre e nonostante sia protetta da una cotta di maglia sviene; Ukita, ferito e infuriato con Kushinada, protegge Kisara a terra facendole da scudo; Thor, azzoppato da un Kodachi e colpito da ogni parte, rischia di morire dissanguato; Sigfrido non riesce pi\u00f9 a evitare o deviare i colpi e nel tentativo di aiutare gli altri viene ferito pi\u00f9 volte; Takeda in particolare rischia spesso la morte a causa della sua arte marziale, svantaggiata contro i combattimenti a lungo raggio e a malapena si difende; Freyja stessa si protegge a malapena. Tuttavia Chikage, ricordando l'amicizia che lega l'alleanza e stufa dei metodi disonorevoli di uccidere del Reparto Armato, assieme agli altri Yomi li difende e iniziano a lottare assieme. Lo scontro torna in parit\u00e0 ma l'arrivo dei maestri oscuri Sougaku e Shin cambia le cose. A questo punto tuttavia giungono sull'isola Ryuto, Renka, Genson Ryu e Koan Shokatsu: con il loro aiuto e soprattutto la guida strategica di Odino lo scontro ricomincia. Ryuto, Berserker e Eremita riescono a sconfiggere Sougaku, Renka, Genson, Koan e l'alleanza Shinpaku mettono al tappeto Shin e Yomi sconfigge il Reparto Armato.\nAlla fine della storia forma una band con Sigfrido e Shinnosuke Tsuji.\nThor \u00e8 un ragazzone robusto, in carne e muscoloso. Ha i capelli tagliati corti. Indossa quasi sempre dei pantaloni corti e una maglietta senza maniche di color marrone che sembrano fatti di sacco o canapa. \u00c8 molto allegro e crede moltissimo nella sua arte marziale, il sumo, che ha adattato ai combattimenti. Il suo sogno \u00e8 diffondere il sumo nel mondo e per questo si era unito a Ragnarok. Tiene sempre fede alla promesse, sebbene cerchi ogni tanto con scappatoie di evitarle quando \u00e8 necessario. Ha un grande senso dell'onore e rispetta sempre il regolamento del sumo se combatte. \u00c8 grande amico di Sigfrido e si fida molto di lui. Ha il comando delle Valchirie quando Freyja \u00e8 assente e ha enorme stima di Kugatachi Danki. \u00c8 molto tenace e non sopporta i soprusi o le ingiustizie e lotta sempre per le cose in cui crede. Una sua espressione ricorrente \u00e8 \"per tutti gli uomini ciccioni del mondo\", che usa per darsi coraggio e dedicare le proprie azioni giuste a coloro che come lui possono praticare il sumo. Utilizza spesso la sua massa per caricare o colpire l'avversario con colpi percussivi e a impatto. Nei combattimenti fa affidamento soprattutto sulla sua forza fisica, la sua resistenza e la sua inerzia. Ha trasformato le mosse del sumo im tecniche efficaci anche nei combattimenti reali. La sua mole di grasso e muscoli gli conferiscono una resistenza fenomenale. La sua tecnica preferita \u00e8 il \"Thor Hummer\". Tiene molto all'alleanza Shinpaku e ha grande stima di Kenichi.\nKisara Nanj\u014d.\n \"Seiyu\": Minami Takayama\nNanj\u014d Kisara \u00e8 la figlia di un grande finanziere. Da bambina aveva un gatto, Noir, che la proteggeva sempre dai cani e le ha insegnato il coraggio. Diventata grande si iscrisse a un dojo di Taekwondo dove divenne nota per la sua abilit\u00e0. Tuttavia, dopo che in uno scontro un ragazzo perse apposta con lei, matur\u00f2 odio verso i ragazzi che la sottovalutavano e si un\u00ec a Ragnarok come sottoposta di Freyja, con cui strinse un ottimo rapporto. Un giorno venne catturata da una band rivale, ma quando il Terzo Pugno arriva a proteggerla lei, risvegliato il suo istinto animale, ha gi\u00e0 sconfitto tutta la banda da sola. In seguito abbandon\u00f2 il gruppo delle Valchirie per formare una banda propria.\nAppare per la prima volta quando ordina a Tsukuba di testare le capacit\u00e0 di Kenichi e in seguito mentre d\u00e0 ordini ai suoi scagnozzi e affronta gang rivali. In seguito si scontra con Takeda e Ukita dopo il loro tradimento ma perde contro Miu. Infuriata per il divieto dell'Eremita di attaccare Miu o l'alleanza Shinpaku, si dirige a rovinare lo spettacolo di Miu e Tanimoto, venendo fermata da Kenichi. In seguito punisce Thor per la diserzione e viene beccata da Kenichi e Miu mentre d\u00e0 latte a un gattino, trovando un punto in comune con Miu nel proteggerlo da un motociclista disattento (lo manda all'ospedale). Tuttavia ci\u00f2 \u00e8 ritenuto tradimento dalle Valchirie e Freija, che attaccano lei e Miu. Le due si scontrano con Freyja, battendola, e questa si complimenta con Kisara per la sua crescita mentre Shigure batte le Valchirie. Allora Kisara lascia Ragnarok e si unisce coi suoi all'alleanza Shinpaku. Dopo che Berserker abbatte i suoi, si presenta al campo di battaglia ad aiutare.\nIn seguito rifornisce di attrezzi ginnici l'alleanza Shinpaku e si scontra con Li Raichi, perdendo. Si allena da allora con Freyja e le Valchirie per migliorarsi. Informata da Nijima del torneo D of D, parte con gli altri dell'alleanza Shinpaku con la barca di Tanimoto per Despair Island, sebbene il Ry\u014dzanpaku tenti di impedirglielo e durante la cerimonia di apertura si iscrive con il consenso del Waraukouken (non senza la disapprovazione di Sakaki, il quale, arrabbiato per la loro incoscienza, d\u00e0 un pugno a ciascuno). Durante il torneo comprende e accetta i sentimenti di Ukita verso di lei, pur non ricambiandoli. Dopo la sconfitta di Takeda, Freyja e Thor affronta e sconfigge il team Capoeira, grazie all'aiuto di Nijima che li attacca psicologicamente e Ukita che ne sconfigge uno. Rimasta solo una ragazza e il capo del gruppo, Kisara, con l'aiuto di Nijima e Ukita, riesce a sconfiggerli e a perfezionare il suo stile di Taekwondo. In seguito all'attacco a Despair Island, Freyja, Takeda, Thor, Ukita, Kisara, Sigfrido e Nijima sono attaccati da Fortuna, che vuole sottometterli come il team Antico Pancration. Tuttavia, grazie all'arrivo di Tanimoto e alla guida di Nijima, con un abile gioco di squadra riescono a sconfiggere il maestro.\nAl ritorno a scuola Takeda e Ukita vengono bocciati ma tutti gli altri passano l'anno e Freyja e Thor iniziano a lavorare in un dojo proprio. Tuttavia l'arrivo dei nuovi studenti Yomi scuote le acque. Assieme a Shigure e agli altri dell'alleanza Shinpaku si dirige a salvare Freyja, combattendo brevemente contro il Reparto Armato mentre Kenichi salva Freyja e combatte con un maestro. In seguito raggiunge il Ry\u014dzanpaku a Okinawa, rimanendo tuttavia in disparte.\nDopo il colpo di stato di Yami assieme agli altri dell'alleanza Shinpaku salva il commissario Honmaku e si dirige da Ishida per la decodifica del disco. Affronta allora Rimi e i monaci guerrieri, subito dopo si scontra con Ishida, che viene sconfitto da Sakaki. Assieme ai ragazzi di Shinpaku augura buona fortuna a Kenichi per il ritrovamento di Miu. Successivamente partecipa a un appuntamento a quattro con Ukita, Takeda e Freyja, dove Miu la convince a vestirsi elegante per Ukita e si imbuca anche Shirahori. In seguito Ukita sfida Shirahori per il compito di proteggere Kisara, con grande disagio della ragazza. Lo scontro finisce a sfavore del Judoka, che tuttavia la protegge quasi morendo da un killer. In seguito partecipa con gli altri dell'alleanza all'assalto della base Yami dove dimora Ogata Isshinsai restando per\u00f2 in disparte e all'arrivo di Odino, Berserker e Lugh assiste allo scontro di questi con Takeda e Thor.\nPochi giorni dopo l'alleanza Shinpaku decide di fare una gita a un parco acquatico: il giorno passa piacevole, ma appena cala il sole il parco si svuota e restano soli. A questo punto appaiono i membri di Yomi, che su ordine di Ogata e Kushinada attaccano i ragazzi per renderli loro vittime sacrificali e prepararsi al Tramonto Eterno. Berserker sfida Kenichi, Odino Freyja, Kushinada Ukita assieme a Kisara e Shirahori, Eremita Sigfrido, Lugh Takeda, Rimi Miu e Castore Renka, mentre Thor rimane con le Valchirie e Nijima a causa di un infortunio alla spalla. Shirahori viene sconfitta subito, mentre Kisara e Ukita riescono a resistere alla bambina quanto basta perch\u00e9 soccomba ai sentimenti di amicizia radicati nel suo cuore e venga portata via dalla sua maestra.\nA seguito del rapimento di Shigure, i ragazzi di Shinpaku accompagnano Kenichi a combattere la battaglia finale e si allenano con Saiga F\u016brinji in un sottomarino. Durante questo tempo migliorano molto e ognuno raggiunge la maturit\u00e0 necessaria a diventare un vero artista marziale. L'ultima notte tutti si confessano l'un l'altro: Takeda rivela che Saiga \u00e8 Ichiei e confessa a Miu che non solo Kenichi e Kanou Shou rischierebbero la vita per lei, Ukita promette di proteggere Kisara a ogni costo e questa ricambia, Freyja giura a sua volta di proteggere Ukita e come portavoce di tutti ribadisce l'importanza della loro presenza nel conflitto per il loro orgoglio di artisti marziali, mentre Kenichi ringrazia Nijima e le arti marziali di avergli fatto incontrare tutti. Insieme gli amici, uniti pi\u00f9 che mai, si dirigono a combattere la battaglia finale.\nDopo uno sbarco movimentato, i ragazzi si scontrano con i discepoli di Yami mentre Kenichi, Miu e Nijima raggiungono la base missilistica di Yami per evitare il lancio di un missile sul Giappone. Lo scontro tuttavia, pur non partecipando gli allievi di Un'Ombra nove Pugni, volge a sfavore dell'alleanza Shinpaku: Kisara per colpa di Kushinada viene trafitta da una Falce al ventre e nonostante sia protetta da una cotta di maglia sviene; Ukita, ferito e infuriato con Kushinada, protegge Kisara a terra facendole da scudo; Thor, azzoppato da un Kodachi e colpito da ogni parte, rischia di morire dissanguato; Sigfrido non riesce pi\u00f9 a evitare o deviare i colpi e nel tentativo di aiutare gli altri viene ferito pi\u00f9 volte; Takeda in particolare rischia spesso la morte a causa della sua arte marziale, svantaggiata contro i combattimenti a lungo raggio e a malapena si difende; Freyja stessa si protegge a malapena. Tuttavia Chikage, ricordando l'amicizia che lega l'alleanza e stufa dei metodi disonorevoli di uccidere del Reparto Armato, assieme agli altri Yomi li difende e iniziano a lottare assieme. Lo scontro torna in parit\u00e0 ma l'arrivo dei maestri oscuri Sougaku e Shin cambia le cose. A questo punto tuttavia giungono sull'isola Ryuto, Renka, Genson Ryu e Koan Shokatsu: con il loro aiuto e soprattutto la guida strategica di Odino lo scontro ricomincia. Ryuto, Berserker e Eremita riescono a sconfiggere Sougaku, Renka, Genson, Koan e l'alleanza Shinpaku mettono al tappeto Shin e Yomi sconfigge il Reparto Armato.\nAlla fine della storia si fidanza con Ukita e insieme si iscrivono all'Universit\u00e0 senza tuttavia abbandonare Shinpaku.\nKisara \u00e8 una ragazza di media altezza, senza molte forme, con capelli e occhi castani. Indossa sempre gli stessi jeans con una gamba tagliata sotto il gluteo, la stessa t-shirt larga con sotto un reggiseno sportivo bianco e un cappello con visiera. \u00c8 sempre in compagnia di Shirahori, la sua guardia del corpo. \u00c8 la figlia di un ricco imprenditore ma \u00e8 entrata nel mondo della delinquenza per trovare la propria strada. \u00c8 molto vivace ed espressiva. \u00c8 molto spavalda verso gli avversari, soprattutto se uomini, perch\u00e9 vuole dimostrare la propria superiorit\u00e0 su di loro. Ha un ottimo rapporto con Freyja, che vede come una sorella maggiore e grande amica. Soffre molto la scarsa femminilit\u00e0 del suo corpo, cosa che \u00e8 spesso usata dai suoi avversari per farle perdere lucidit\u00e0 e la porta a invidiare moltissimo Miu, con cui tuttavia sviluppa un ottimo rapporto. Spesso insulta e picchia Nijima e Ukita quando la fanno innervosire sebbene spesso il primo le sfugga tramite i suoi tipici movimenti inquietanti. Ama moltissimo i gatti e passa le ore a guardarli e a prendersene cura, cosa in comune con Miu e che le provoca verso Renka sentimenti di gelosia per il suo fisico ma di simpatia assoluta per la sua rassomiglianza a un gatto. \u00c8 molto maliziosa e si diverte a stuzzicare Miu. Sebbene spesso Ukita la faccia innervosire alla fine ne comprende, accetta e ricambia i suoi sentimenti e si mettono assieme. Cerca sempre di essere coraggiosa come il suo gatto Noir, per lei grande esempio. La sua arte marziale \u00e8 il Taekwondo e nel suo stile di lotta usa solo i calci. Ha sviluppato un suo personale stile, il Nyakwondo, le cui movenze sono ispirate ai movimenti dei gatti. \u00c8 molto abile e sveglia ed ha un ottimo equilibrio, forza e agilit\u00e0. Riesce a percepire il Seik\u016bken altrui. Tuttavia ha le gambe non lunghe e ci\u00f2, oltre a farla innervosire, la mette in svantaggio contro altri Kicker in attacchi frontali. \u00c8 capace di copiare i movimenti altrui, in una certa misura. Odia le gonne.\nKaname Kugatachi.\n \"Seiyu\": Atsuko Tanaka\nKugatachi Kaname \u00e8 la nipote di Kugatachi Danki, anziano maestro di Jojutsu e figlia dell'unico erede della Kugatachi Jojutsu Ryu (stile di bastone Kugatachi). Si allena spesso con suo nonno, che le ha insegnato molte tecniche. Da giovane entra in Ragnarok come terzo Pugno per allenarsi con Kensei senza tuttavia mai incontrarlo, a capo del gruppo armato Valchirie. Accetta nel suo gruppo Kisara, con cui sviluppa un profondo rapporto. \u00c8 la prima che si accorge dell'istinto animale di Kisara.\nAppare per la prima volta quando Loki annuncia il problema Yomi e minaccia Thor. Scoperto che Kisara \u00e8 entrata in contatto con Miu, la attacca con le Valchirie, ma le ragazze riescono a sconfiggerle. Quando Kisara abbandona Ragnarok attacca lei e Miu, ma perde e si complimenta con Kisara per la sua crescita. Dopo la sconfitta della giovane da parte di Li Raichi decide di allenarla e unirsi a Shinpaku.\nInformata da Nijima del torneo D of D, parte con gli altri dell'alleanza Shinpaku con la barca di Tanimoto per Despair Island, sebbene il Ry\u014dzanpaku tenti di impedirglielo e durante la cerimonia di apertura si iscrive con il consenso del Waraukouken (non senza la disapprovazione di Sakaki, il quale, arrabbiato per la loro incoscienza, d\u00e0 un pugno a ciascuno). Durante il torneo dice a Kisara che Ukita non le dispiace, provocando lo sgomento della ragazza. Il primo scontro del torneo vede lei, Mizunuma e Takeda combattere contro la squadra militare \"Black Force\". Mizunuma perde il primo incontro contro J, che subito dopo Takeda sconfigge e Freija affronta e sconfigge il capo della squadra, J Cavo Fiammeggiante, che usa il fil di ferro. Salva inoltre la vita a Thor, che stava per essere ucciso da J. Dopo la prima giornata Suparna cerca di portare con s\u00e9 Miu, rapendola e tramortendola. Viene ostacolato da Kenichi, contro cui scatena Seta e Hayami, sue guardie del corpo Yomi e da Takeda, Thor e Freija, che sconfigge lui stesso. Rivela allora a Takeda che Ichei \u00e8 Furinji Saiga. A causa delle ferite ricevute, i tre non possono pi\u00f9 combattere e restano in infermeria. Riappare sulle tribune per dare consigli a Kisara. In seguito all'attacco a Despair Island, Freyja, Takeda, Thor, Ukita, Kisara, Sigfrido e Nijima sono attaccati da Fortuna, che vuole sottometterli come il team Antico Pancration. Tuttavia, grazie all'arrivo di Tanimoto e alla guida di Nijima, con un abile gioco di squadra riescono a sconfiggere il maestro.\nAl ritorno a scuola Takeda e Ukita vengono bocciati ma tutti gli altri passano l'anno e Freyja e Thor iniziano a lavorare in un dojo proprio. Tuttavia l'arrivo dei nuovi studenti Yomi scuote le acque. In seguito si allena con Thor e le Valchirie da suo nonno per migliorare, ma viene rapita assieme a lui da Koukin su ordine di Agaard Jum Sai perch\u00e9 \u00e8 l'unico ostaggio che farebbe ragionare il vecchio. Viene salvata da Kenichi e pochi giorni dopo torna ad allenarsi col nonno. In seguito raggiunge il Ry\u014dzanpaku a Okinawa, rimanendo tuttavia in disparte.\nDopo il colpo di stato di Yami assieme a Sigfrido e Thor raggiunge gli altri dell'alleanza Shinpaku che combattono Rimi e i monaci guerrieri, subito dopo si scontra con Ishida, che viene sconfitto da Sakaki. Assieme ai ragazzi di Shinpaku augura buona fortuna a Kenichi per il ritrovamento di Miu. In seguito partecipa a un appuntamento a quattro con Ukita, Takeda e Kisara, dove si imbuca anche Shirahori e lei canta al karaoke, sorprendendo tutti per la voce sottile ma intonata. Successivamente assiste allo scontro tra la guardia di Kisara e Ukita e mostra segni di gelosia per il ragazzo sotto lo sguardo allibito di Takeda. In seguito partecipa con gli altri dell'alleanza all'assalto della base Yami dove dimora Ogata Isshinsai restando per\u00f2 in disparte e all'arrivo di Odino, Berserker e Lugh assiste allo scontro di questi con Takeda e Thor.\nPochi giorni dopo l'alleanza Shinpaku decide di fare una gita a un parco acquatico: il giorno passa piacevole, ma appena cala il sole il parco si svuota e restano soli. A questo punto appaiono i membri di Yomi, che su ordine di Ogata e Kushinada attaccano i ragazzi per renderli loro vittime sacrificali e prepararsi al Tramonto Eterno. Berserker sfida Kenichi, Odino Freyja, Kushinada Ukita assieme a Kisara e Shirahori, Eremita Sigfrido, Lugh Takeda, Rimi Miu e Castore Renka, mentre Thor rimane con le Valchirie e Nijima a causa di un infortunio alla spalla. Freyja, che per una volta ha lasciato a casa il bastone, viene facilmente imprigionata da Ryuto nella sua sedia a rotelle e i due parlano brevemente. Avendo per\u00f2 visto in pericolo Kisara e Ukita, Odino la libera e lascia che aiuti il ragazzo. Mentre Kushinada \u00e8 assalita dai dubbi Freyja aiuta Ukita e rimprovera Mikumo che sopprime prontamente i sentimenti della sua allieva.\nA seguito del rapimento di Shigure, i ragazzi di Shinpaku accompagnano Kenichi a combattere la battaglia finale e si allenano con Saiga F\u016brinji in un sottomarino. Durante questo tempo migliorano molto e ognuno raggiunge la maturit\u00e0 necessaria a diventare un vero artista marziale. L'ultima notte tutti si confessano l'un l'altro: Takeda rivela che Saiga \u00e8 Ichiei e confessa a Miu che non solo Kenichi e Kanou Shou rischierebbero la vita per lei, Ukita promette di proteggere Kisara a ogni costo e questa ricambia, Freyja giura a sua volta di proteggere Ukita e come portavoce di tutti ribadisce l'importanza della loro presenza nel conflitto per il loro orgoglio di artisti marziali, mentre Kenichi ringrazia Nijima e le arti marziali di avergli fatto incontrare tutti. Insieme gli amici, uniti pi\u00f9 che mai, si dirigono a combattere la battaglia finale.\nDopo uno sbarco movimentato, i ragazzi si scontrano con i discepoli di Yami mentre Kenichi, Miu e Nijima raggiungono la base missilistica di Yami per evitare il lancio di un missile sul Giappone. Lo scontro tuttavia, pur non partecipando gli allievi di Un'Ombra nove Pugni, volge a sfavore dell'alleanza Shinpaku: Kisara per colpa di Kushinada viene trafitta da una Falce al ventre e nonostante sia protetta da una cotta di maglia sviene; Ukita, ferito e infuriato con Kushinada, protegge Kisara a terra facendole da scudo; Thor, azzoppato da un Kodachi e colpito da ogni parte, rischia di morire dissanguato; Sigfrido non riesce pi\u00f9 a evitare o deviare i colpi e nel tentativo di aiutare gli altri viene ferito pi\u00f9 volte; Takeda in particolare rischia spesso la morte a causa della sua arte marziale, svantaggiata contro i combattimenti a lungo raggio e a malapena si difende; Freyja stessa si protegge a malapena. Tuttavia Chikage, ricordando l'amicizia che lega l'alleanza e stufa dei metodi disonorevoli di uccidere del Reparto Armato, assieme agli altri Yomi li difende e iniziano a lottare assieme. Lo scontro torna in parit\u00e0 ma l'arrivo dei maestri oscuri Sougaku e Shin cambia le cose. A questo punto tuttavia giungono sull'isola Ryuto, Renka, Genson Ryu e Koan Shokatsu: con il loro aiuto e soprattutto la guida strategica di Odino lo scontro ricomincia. Ryuto, Berserker e Eremita riescono a sconfiggere Sougaku, Renka, Genson, Koan e l'alleanza Shinpaku mettono al tappeto Shin e Yomi sconfigge il Reparto Armato.\nAlla fine della storia si iscrive alla facolt\u00e0 di medicina dello sport, continua a lavorare al dojo e si allena con Takeda, facendo pensare secondo Shiba che tra i due ci sia qualcosa.\nFreyja \u00e8 una ragazza alta e formosa, dalla pelle scura, cosa che fa pensare che da parte di madre abbia origini non giapponesi. Ha i capelli neri e gli occhi castani. Indossa sempre vestiti sportivi e leggeri e poca biancheria intima. Ha una vocina sottile quando canta. \u00c8 sempre calma e pacata e con un espressioni non particolarmente esagerati. Solo una volta la si vede imbarazzata perch\u00e9 Miu ha scoperto il suo interesse per Ukita, mentre la nudit\u00e0 non le d\u00e0 affatto fastidio. \u00c8 molto protettiva verso le Valchirie, il suo gruppo di ragazze armate, di cui \u00e8 mentore e punto di riferimento. Ha un bel rapporto con Kisara, che la vede come sorella maggiore e Freyja come pupilla. Inizialmente sviluppa interesse per Ukita e poi gelosia vedendolo ambito anche da Shirahori e interessato a Kisara, successivamente si lega molto a Takeda. Sembra avere un certo rapporto con Odino e gli parla infatti abbastanza confidenzialmente. Non ama uccidere e si \u00e8 unita a Ragnarok solo per diventare pi\u00f9 forte sotto gli insegnamenti di Ogata Isshinsai. Successivamente sviluppa un'ottima amicizia per i ragazzi di Shinpaku. Ha molto affetto per il nonno paterno, Kugatachi Danki, che \u00e8 anche suo maestro. \u00c8 sempre molto educata e gentile e solo rare volte si infiamma. \u00c8 la principale combattente con armi di livello allievo del manga e di Shinpaku; utilizza il bastone, inizialmente lungo, da lei accorciato per essere pi\u00f9 maneggevole ed essere portato in giro pi\u00f9 facilmente. \u00c8 l'erede della Kugatachi Ryuu, antica scuola di J\u014djutsu legata strettamente al Katsujin-ken e a detta sua gi\u00e0 i suoi antenati combattevano con esperti spadaccini vincendo senza mai uccidere il loro avversario. La sua scuola ha 5 tecniche finali, le Kugatachi Ryuu Gokui Gaitsu, di cui tuttavia fa raramente uso. \u00c8 in grado di difendersi anche a mani nude e possiede un principio di Seik\u016bken. Segue il principio dello Shinbu Fusatsu (secondo il quale non bisogna uccidere, distruggere se non necessario e pi\u00f9 che sconfiggere salvare vite). Ha paura dei topi.\nMiu F\u016brinji.\n \"Seiyu\": Tomoko Kawakami\n\"Vedi\" Miu F\u016brinji \"del dojo Ry\u014dzanpaku\"\nRenka Ma.\n \"Seiyu\": Mika Kanai\nVice capitani.\nK\u014dz\u014d Ukita.\n \"Seiyu\": T\u014dru \u014ckawa\nPartecipanti al Torneo D of D.\nTsutomu Tanaka.\n\"Vedi\" Tsutomu Tanaka \"del Katsujin-ken\"\nDrago a tre teste.\n\"Vedi\" Drago a Tre Teste \"dell'Ordine della Tigre Nera e del Drago Bianco\"\nGemini team.\n\"Guarda\" Castore(Rachel Stanley) \"e\" Polluce (Ethan Stanley) \"di Yomi.\"\nFamiglia Shirahama.\nKenichi Shirahama.\n\"Vedi\" Kenichi Shirahama \"del Ry\u014dzanpaku\"\nHonoka Shirahama.\n \"Seiyu\": Tomoe Sakuragawa\nMototsugu Shirahama.\n \"Seiyu\": Daisuke G\u014dri\nSaori Shirahama.\n \"Seiyu\": Ai Orikasa\nDou\nSeguaci del Katsujin-ken.\nMidou Kai.\nMidou Kai era un maestro di Tenchi Mushin-Ryuu, allievo di Hayato F\u016brinji. A lui il saggio ha insegnato il Kazoe Nukite, assieme con Isshinsai Ogata. Midou Kai voleva portare alle vette il Mushin-Ryuu, seppure i suoi metodi di allenamento facessero scappare tutti gli allievi tranne il giovane Tanaka e fosse gravemente malato. Aveva una figlia, che ricambiata si innamor\u00f2 di Tsumotu e lo spos\u00f2, seppure con una certa riluttanza di Kai, che doveva essere bloccato da Hayato F\u016brinji in persona quando vedeva il discepolo con la figlia per evitare di squartare il giovane. Nonostante questo la giovane era incinta e Midou Kai era pieno di gioia per il futuro da nonno e per la nascita dell'erede del Tenchi Mushin-Ryuu. Tuttavia poco tempo dopo fu sfidato da Ogata che lo uccise per impadronirsi delle sue tecniche e provare alcune di quelle sviluppate da lui stesso. Con lui uccise anche la figlia incinta, provocando la morte del bambino. Da allora Tanaka lo cerca con l'intento di ucciderlo.\nTsumotu Tanaka.\nTsumotu Tanaka \u00e8 l'allievo e genero di Midou Kai ed \u00e8 l'erede del Tenchi Mushin-Ryuu. Era un giovane allievo, l'unico che resistesse ai durissimi allenamenti di Kai, spronato dalla figlia di questi, Mayu, giovane maestra. I due col tempo divennero intimi, seppure con una certa riluttanza di Kai, che doveva essere bloccato da Hayato F\u016brinji in persona quando vedeva il discepolo con la figlia per evitare di squartare il giovane. I due iniziarono una relazione e a 18 anni Tanaka spos\u00f2 l'amata Mayu (sebbene fosse un matrimonio riparatore). I due erano a qualche mese di gravidanza, quando Midou Kai, malato di cuore, fu sfidato e ucciso da Isshinsai Ogata, che voleva cos\u00ec apprenderne le tecniche e provarne di proprie. Mayu, disperata, attacc\u00f2 l'uomo che la uccise e con lei mor\u00ec anche il bambino. Da allora Tanaka, distrutto dal dolore, ha cercato Kensei per vendicarsi di lui, o semplicemente farsi da lui uccidere per riunirsi alle persone amate e Ogata si \u00e8 rinchiuso per la maggior parte del tempo nella Valle Nera, in eremitaggio, a scolpire all'infinito statue di Buddha come penitenza per avere ucciso il bambino.\nAppare la prima volta al D of D, dove sconfigge i Builder Five rapidamente. Si ritira in seguito alla scoperta dell'assenza di Ogata ma chiede a Castore e Polluce di avvisare il maestro della sua prossima vendetta. In seguito riappare durante una rapina in banca, dove aiuta Miu e Kenichi a sgominare i rapinatori prima di sparire. Si dirige in seguito al Ry\u014dzanpaku dove parla con Hayato, pregandolo di riferirgli i movimenti di Isshinsai Ogata, ottenendo un rifiuto e avvisa il Ry\u014dzanpaku dell'unione tra Reparto Armato e Non Armato. Tuttavia su proposta dell'Anziano sfida i maestri, a condizione che sconfigga prima Kenichi. Lo sparring si svolge con la vittoria del giovane Shirahama. In seguito i due stringono una sorta di amicizia e Kenichi inizia ad ammirare il giovane prima che questi torni a cercare Ogata.\nSuccessivamente all'attacco alla base di Kensei avvisa il Ry\u014dzanpaku che non gli permetter\u00e0 di rinchiudere Ogata a Big Lock prima di sfidarlo. Riappare al parco divertimenti dove sopprime la Seidou Gouitsu di Ryuto prima che lo uccida. In seguito attacca Kensei e durante lo scontro eccelle il livello di esperto diventando un maestro. Riesce durante lo scontro a mettere persino in difficolt\u00e0 lo Yami, ma nel confronto tra le loro Kazoe Nukite viene sconfitto e, fallita ogni tecnica, dice a Kenichi di non diventare come lui prima di essere ucciso dopo un ultimo disperato tentativo di uccidere il suo nemico con un morso alla gola davanti al giovane allievo del Ry\u014dzanpaku. Viene in quel momento visto da Nijima allontanarsi tra le fiamme assieme a una donna e a un bambino.\nTanaka \u00e8 un ventenne alto e robusto, sempre in giacca e cravatta come se andasse in ufficio e con occhiali (\u00e8 miope e astigmatico). Parla spesso a un telefonino dove finge di parlare o con il capo o con la moglie per nascondere la propria ferita psicologica. \u00c8 tuttavia molto forte, per la sua giovane et\u00e0 e arriva prima di morire al livello di maestro. \u00c8 l'erede del Tenchi Mushin-Ryuu, un particolare stile di arte marziale e l'unica altra persona oltre a Ogata Isshinsai a conoscere la Kazoe Nukite, insegnatagli dal suo maestro e a questi da Hayato F\u016brinji. Amava molto il suo maestro e ancora di pi\u00f9 sua moglie. La loro perdita pi\u00f9 quella del figlio gli causa una ferita psicologica enorme, che gli provoca un desiderio di venire ucciso dal loro assassino nascosto dal desiderio di vendetta. \u00c8 molto ammirato da Kenichi, che lo vede morire, per il quale era un esempio sia per il suo modo di essere artista marziale sia perch\u00e9 spos\u00f2 della figlia del proprio maestro. \u00c8 molto in confidenza con Hayato F\u016brinji. Gli piace il The.\nSai Kagerou.\n\"Vedi\" Sai Kagerou \"di Yami\"\nClan Furinji.\nHayato F\u016brinji.\n \"Seiyu\": Norio Wakamoto\n\"Vedi\" Hayato F\u016brinji \"del Ry\u014dzanpaku\"\nShizuko Furinji.\nShizuko era la moglie di Hayato. Di lei si conosce solo il nome e il fatto che riposa nella tomba che condivide con la nuora Shizuha. Hayato la amava molto e presumibilmente doveva avere caratteristiche fisiche, caratteriali e abilit\u00e0 di alto livello per aver fatto innamorare il capoclan dei Furinji.\nSaiga Furinji.\n\"Vedi\" Saiga F\u016brinji \"di Un'Ombra nove Pugni\"\nShizuha F\u016brinji.\n\"Vedi\" Shizuha Furinji \"del Kuremisago-Shuu\"\nMiu Furinji.\n \"Seiyu\": Tomoko Kawakami\n\"Vedi\" Miu Furinji \"del Ry\u014dzanpaku\"\nKuremisago-Shuu.\nSenzui Kuremisago.\nSenzui era un giovane primogenito di una nobile famiglia del clan dei Kuremisago. Era il futuro capo dei Kuremisago e promesso sposo di Kuremisago Shizuha, di cui era grande amico. La ragazza usava colpirlo con violenza ogni volta che si arrabbiava con lui ed egli per gentilezza non si scansava. Durante una passeggiata la ragazza incontr\u00f2 Saiga F\u016brinji, di cui si innamor\u00f2. Senzui giunse sul luogo e inizi\u00f2 un breve combattimento per uccidere l'uomo, responsabile di essere giunto fino al villaggio, interrotto da entrambi per salvare Shizuha da una roccia. Ella li ringrazi\u00f2 entrambi, nonostante non fosse in pericolo, come dimostr\u00f2 spaccando la roccia con un calcio. Accortasi di averlo fatto con addosso una gonna, arross\u00ec e i due ragazzi, guardatisi, risero assieme. Iniziarono a diventare amici e spesso Saiga ammoniva Senzui a pensare di pi\u00f9 con la propria testa. Tuttavia l'amore di Saiga e Shizuha fu ostacolato. Infatti i Kuremisago erano un antico clan ninja e portavano avanti un'accurata selezione genetica, incrociando tramite matrimonio gli individui pi\u00f9 forti per generare prole superiore e Shizuha era una discendente del ramo principale del clan, molto dotata nel combattimento oltre che bella, il fiore proibito; per questo motivo lasciar avvicinare a tal punto al cuore del gruppo uno straniero risultava inaccettabile a molti Kuremisago. A Shizuha fu proibito di rivedere dunque Saiga, ma poich\u00e9 continuava a farlo, i Kuremisago si spaccarono in due: una fazione, stanca del pesante retaggio, sosteneva Saiga, tra cui Senzui, l'altra, tra cui i padri di Shizuha e Senzui, lo ostacolavano. Nacque cos\u00ec una guerra interna che miet\u00e9 molte vittime. A un certo punto Saiga e Senzui entrarono a far parte di Un'Ombra nove Pugni, con l'appellativo di Ichei, Ombra. Senzui, dopo aver ucciso suo padre, capendo che la guerra senza sacrificio non si sarebbe fermata, decise di uccidere Shizuha avvicinandola in una montagna innevata sotto sembianze di Saiga, in modo da riportare la pace nei Kuremisago. Tuttavia non pot\u00e9 uccidere la figlia di questa, la neonata Miu, per l'affetto che portava a sua madre. A questo punto Hayato, raggiunto da un messaggio di Shizuha, si precipit\u00f2 da lei, ma la trov\u00f2 morta da poco e sotto il suo cadavere trov\u00f2 la nipotina Miu. Senzui, riportata la pace nel clan di cui divenne il capo, concep\u00ec allora il piano del Tramonto Eterno, su esortazione di Kushinada che gli fece capire come il destino dei guerrieri potesse compiersi solo nella guerra. Successivamente incontr\u00f2 un giovane ragazzo cagionevole, Kajima Satomi e assieme a Saiga lo allen\u00f2 come Yomi, facendogli superare l'infermit\u00e0. Tuttavia dopo che Saiga scopr\u00ec i suoi piani e la sua colpa nell'omicidio di Shizuha inizi\u00f2 a lavorare contro di lui, mentre lui assunse l'aspetto di Saiga per controllare come lui faceva Yami.\nNon si sa bene quando sia apparso la prima volta perch\u00e9 travestito da Saiga, ma presumibilmente dopo l'annuncio del Tramonto Eterno di fronte al governo giapponese, mentre l'Hachiou Danzai ruba dei cargo carichi d'oro. Successivamente monitora i movimenti delle forze di Yami e cerca di impedire a Nijima di bloccare il lancio del missile nucleare che avrebbe dovuto colpire il Giappone, mentre Kajima, secondo i suoi ordini, cerca di uccidere Kenichi e Miu. Fallisce grazie a Shiba, che riduce in fin di vita e Shigure, che salva il ragazzo. Subito dopo incontra Miu, che lo attacca. In risposta cerca di ucciderla, ma l'arrivo di Saiga, travestito da finto ufficiale governativo, lo impedisce. I due colgono l'occasione di regolare i conti e iniziano un combattimento durissimo sotto gli occhi di Kajima, che continua a combattere con Kenichi. Lo scontro \u00e8 in equilibrio finch\u00e9 Saiga riesce a prendere a Senzui il telecomando del missile. Il Tramonto Eterno sembra fallito tuttavia Michael Schtilvay, in fin di vita, si intromette e Senzui riesce a riprendere il dispositivo, attivando in missile, distrutto poi da Hayato F\u016brinji, pur essendoci lui sotto e morendo cos\u00ec incenerito.\nSenzui \u00e8 un uomo alto e forte, con capelli e occhi scuri e la fronte alta. Assomiglia abbastanza a Saiga per corporatura. Indossa spesso maschere per celarsi dietro identit\u00e0 fittizie. Come molti del suo clan si rappresenta come un volatile e le sue movenze naturali ricordano proprio questi animali. Secondo lui i Kuremisago \"sono uccelli che possono prendere il volo solo tra le fiamme della guerra\" e proprio per questo suo radicato istinto di combattente decide di attuare il Tramonto Eterno e liberare gli artisti marziali dalla prigionia che gli impone la pace. Da Kuremisago seguiva ciecamente le direttive del clan, finch\u00e9 Saiga non gli insegn\u00f2 a pensare con la propria testa. Tuttavia lo scontro intestino nel suo clan lo convinse della necessit\u00e0 di un sacrificio per un bene superiore e per questo trad\u00ec Saiga e uccise Shizuha e alcuni rivoluzionari. Tuttavia non pot\u00e9 uccidere Miu perch\u00e9 sul suo volto vedeva i tratti delle due persone che amava, i suoi migliori amici. Usa solo il Taisabaki Stile Kuremisago e non si fa scrupoli a sacrificare il suo stesso discepolo alle arti marziali. \u00c8 molto educato infatti quando Shizuha si arrabbiava con lui era solita colpirlo e lui per gentilezza non schivava mai.\nKanou Shou.\n\"Vedi\" Kanou Shou \"di Yomi\"\nClan Ma.\nMa Sougetsu.\n\"Vedi\" Ma Sougetsu \"di Un'Ombra nove Pugni\"\nMa Kensei.\n \"Seiyu\": Issei Futamata\n\"Vedi\" Ma Kensei \"del Ry\u014dzanpaku\"\nMa Renka.\n \"Seiyu\": Mika Kanai\n\"Vedi\" Ma Renka \"dell'alleanza Shinpaku\"\nAltri personaggi.\nRyou/\"Hakubi\" Ma.\n\"Vedi\" Ma Ryou \"del Clan Ma\"\nMa Sougetsu.\n\"Vedi\" Ma Sougetsu \"di\" Un'Ombra nove Pugni"}
{"id": "2591120", "revid": "729019", "url": "https://it.wikipedia.org/wiki?curid=2591120", "title": "Battaglia di Halbe", "text": "La battaglia di Halbe, combattuta tra il 24 aprile e il 1\u00ba maggio 1945, vide contrapposte le forze armate sovietiche impegnate nell'invasione della Germania e la IX Armata tedesca al comando del generale Theodor Busse.\nLa IX Armata, dopo l'inizio dell'offensiva sovietica contro Berlino, era stata intrappolata in una sacca all'interno di una foresta nei pressi della Sprea, a sud-est della capitale. Nel disperato tentativo di spingersi ad ovest per ricongiungersi con la XII Armata di Wenck e assieme consegnarsi agli americani, le forze di Busse ingaggiarono una feroce lotta contro i sovietici presso il villaggio di Halbe e le foreste a sud di Berlino.\nPer riuscire nel loro intento, le unit\u00e0 tedesche avrebbero dovuto aprirsi un varco attraverso le linee del 1\u00ba Fronte Ucraino (al comando del Maresciallo Ivan Konev), resistendo allo stesso tempo alla pressione esercitata sulle retrovie dalle truppe del 1\u00ba Fronte Bielorusso (al comando del Maresciallo \u017dukov). Dopo un durissimo scontro, circa 25.000 soldati tedeschi \u2013 solo un terzo di quelli intrappolati \u2013 riuscirono ad aprirsi un varco verso le posizioni occupate dalla XII Armata. Il resto fu catturato dai sovietici o ucciso in battaglia.\nPremessa.\nIl 16 aprile le truppe sovietiche iniziarono il loro assalto a Berlino, sferrando un'offensiva in cui furono coinvolti ben tre Fronti sovietici nell'area della linea Oder-Neisse. La IX Armata tedesca venne impegnata nella difesa delle alture di Seelow contro il 1\u00b0 Fronte Bielorusso del Maresciallo \u017dukov), riportando anche qualche successo iniziale sotto l'abile regia difensiva del generale Heinrici, comandante del Gruppo d'armate Vistola. Tuttavia quando il 1\u00b0 Fronte Ucraino del Maresciallo Konev oper\u00f2 una pressione decisiva a sud delle alture Seelow, che port\u00f2 allo sfondamento del Gruppo d'armate Centro operante in quell'area, anche la posizione della IX Armata si fece indifendibile e le sue linee vennero sfondate dal nemico. Essa si trov\u00f2 cos\u00ec circondata dalle veloci unit\u00e0 sovietiche che stavano preparandosi a stringere la morsa contro Berlino e separata dal resto delle forze tedesche.\nL'accerchiamento.\nLa situazione tedesca.\nIl comando del V Corpo d'armata, intrappolato nella sacca assieme alla IX Armata, pass\u00f2 dalla IV Armata Panzer (parte del Gruppo d'armate Centro) proprio alla IX Armata. Ci\u00f2 si rese necessario perch\u00e9 lo sfondamento operato dal 1\u00ba Fronte Ucraino costrinse il grosso del Gruppo d'armate Centro a una ritirata strategica verso sud-ovest, attraverso la Cecoslovacchia. Solo il V Corpo d'armata era riuscito ad ottenere qualche piccolo successo locale contro l'avanzata sovietica, mantenendo cos\u00ec la posizione presso Cottbus.\nA questo punto Hitler eman\u00f2 un ordine che dimostr\u00f2 a tutti come ormai avesse perso completamente il contatto con la realt\u00e0 militare: la IX Armata avrebbe dovuto mantenere il controllo di Cottbus e prepararsi a un attacco contro le forze sovietiche che avanzavano verso nord. L'obiettivo del piano di Hitler era innanzitutto quello di fare della IX Armata il braccio nord di una tenaglia che avrebbe dovuto avvolgere il 1FU, ricongiungendosi col resto della IV Armata Panzer, alla quale sarebbe dovuto spettare il compito di avanzare da sud. Con questa mossa Hitler intendeva creare poi le condizioni per un'ulteriore offensiva che avrebbe dovuto successivamente stringere il 1FB in una tenaglia formata dalle forze della IX Armata a sud e del Distaccamento d'armata del Tenente-Generale Felix Steiner a nord.\nLa realizzazione di una serie di manovre cos\u00ec complesse non era solo impossibile per l'evidente superiorit\u00e0 numerica da parte dei sovietici, ma soprattutto per la carenza di armamenti e rifornimenti da parte dell'esercito tedesco, le cui posizioni ormai erano state sfondate su tutto il fronte orientale. Per questo la manovra suggerita da Hitler incontr\u00f2 lo scetticismo dell'Alto comando tedesco; Steiner stesso rese chiaro che non disponeva delle divisioni per una simile azione ed Heinrici a sua volta disse chiaramente allo staff di Hitler che se la IX Armata non si fosse ritirata immediatamente, sarebbe stata accerchiata dai sovietici.\nLo stesso Heinrici sottoline\u00f2 inoltre che era gi\u00e0 troppo tardi per far muovere la IX Armata a nord-ovest verso Berlino, e che avrebbe dovuto ritirarsi verso ovest. Il comandante del Gruppo d'armate Vistola continu\u00f2 dicendo che se Hitler non gli avesse permesso di spostare le sue forze verso ovest, avrebbe chiesto di venire rilevato dal comando. Gi\u00e0 il 22 aprile fu evidente a tutti che il piano di Hitler non era minimamente realizzabile: le unit\u00e0 tedesche non disponevano di forze sufficienti per l'attacco e la IX Armata venne anche scacciata da Cottbus sotto il peso dell'offensiva sovietica. In un disperato tentativo di difendere la capitale, la XII Armata di Wenck venne richiamata verso Berlino e alla IX Armata fu ordinato un ripiegamento verso ovest, con l'obiettivo di ricongiungersi con le truppe provenienti da occidente e lanciarsi assieme nella battaglia per difendere Berlino.\nNonostante le direttive di Hitler e dell'OKW, l'intenzione dei generali Wenck e Busse era semplicemente quella di ricongiungersi per potersi aprire la strada verso occidente e arrendersi alle truppe americane attestate sull'Elba. Ad aiutare i generali tedeschi nel loro intento, venne la disposizione dell'OKW che autorizzava il generale Busse a \u00abdecidere di testa sua la direzione di attacco migliore\u00bb. Da quel momento, egli adott\u00f2 la tattica resa famosa da Nelson di rifiutarsi di confermare la ricezione di messaggi e ordini, anche se le comunicazioni funzionavano correttamente. Nonostante la relativa libert\u00e0 di manovra ottenuta, l'operazione di fuga sarebbe stata per\u00f2 assai complicata, in quanto gi\u00e0 il 23 aprile i sovietici avevano circondato la IX Armata, spezzandone le vie di comunicazione e di rifornimento.\nLa situazione della IX Armata.\nAncor prima di essere circondata, la IX Armata aveva subito perdite significativa durante la Battaglia delle Alture Seelow. Si calcola che all'inizio dell'accerchiamento alla IX Armata rimanessero solo poco meno di 1000 tra cannoni e mortai, 31 carri e 150-200 veicoli pronti al combattimento. Gli 80.000 uomini rimasti prigionieri della sacca erano divisi nel XI Panzer Korp SS, V Corpo di montagna SS e V Corpo d'armata; vi erano anche elementi superstiti della guarnigione posta precedentemente a difesa di Francoforte sull'Oder. Le carenze di viveri e rifornimenti rendevano la situazione ancora pi\u00f9 critica: i pochi viveri dovevano essere divisi tra le truppe e i civili tedeschi che presso di esse avevano cercato rifugio; la carenza di carburante poi era cos\u00ec grave da portare ad abbandonare pian piano gli automezzi rimasti a secco o a svuotare di benzina quelli danneggiati.\nLa speranza del generale Busse era quella di utilizzare le sue scarse riserve di artiglieria e mezzi corazzati come un grimaldello per scardinare le difese sovietiche e lanciarsi verso ovest. La sacca in cui la IX Armata era stata spinta dalle truppe del 1FU e del 1FB era una regione di laghi e foreste nei pressi della Sprea, a sud-est di F\u00fcrstenwalde. Nonostante l'obiettivo primario fosse rappresentato dal completamento dell'assedio intorno a Berlino, il Comando sovietico diede ordine a un discreto numero di truppe di attaccare i reparti tedeschi nascosti nella sacca: fu cos\u00ec che nel pomeriggio del 25 aprile la III, la XXXIII e la LXIX Armata attaccarono da nord-est le posizioni tedesche. L'obiettivo dei sovietici era quello di annientare le forze nemiche intrappolate, impedendone la fuga verso ovest.\nKonev, il comandante del 1FU, sapeva che per fuggire dalle loro posizioni e ricongiungersi ad ovest con la XII Armata, le forze tedesche avrebbero dovuto attraversare l'autostrada Berlino-Dresda, puntando poi verso occidente. Per questo il Maresciallo sovietico prese alcune precauzioni per rendere difficili le operazioni ai tedeschi: pose due corpi a difesa di tale varco, fece abbattere molti alberi al fine di migliorare la visibilit\u00e0 e avvi\u00f2 la fortificazione della posizione con difese anticarro e artiglieria. Nonostante l'impegno dei soldati sovietici, per\u00f2, rimase ancora un piccolo varco tra le truppe sovietiche che pattugliavano l'area.\nLa situazione delle forze sovietiche.\nLe forze sovietiche che ricevettero l'ordine di attaccare la IX Armata contavano all'incirca 280.000 uomini, 7.400 tra cannoni e mortai, 280 tra carri e artiglieria semovente e 1.500 aerei. Si evidenziava cos\u00ec una netta superiorit\u00e0 di forze, specialmente in termini di mezzi corazzati, artiglieria e supporto aereo.\nLe battaglie.\nIl XX. Corpo, inquadrato nella XII Armata di Wenck, aveva iniziato gi\u00e0 il 24 aprile l'attacco per sfondare le linee sovietiche e ricongiungersi con la IX Armata. In poco tempo le avanguardie di Wenck arrivarono presso Beelitz, segnando alcuni successi parziali. La battaglia per Beelitz continu\u00f2 per parecchi giorni, ma alla fine le truppe tedesche occuparono la citt\u00e0. La conquista di questa posizione, determin\u00f2 le condizioni per l'inizio dell'offensiva della IX Armata per spezzare l'accerchiamento: la mattina del 26 aprile le avanguardie di Busse scoprirono il punto debole dello schieramento sovietico e attraversarono l'autostrada, occupando la rotabile tra Baruth e Zossen. L'assoluta rilevanza strategica di questo punto, che rappresentava la principale via di rifornimento per le truppe sovietiche a Berlino, costrinse i sovietici a scatenare un contrattacco violento, che respinse le truppe tedesche verso la foresta di Halbe.\nCiononostante, alcuni reparti della Luftwaffe individuarono il movimento delle truppe tedesche, riferendone gli sviluppi all'OKW e a Hitler. Il F\u00fchrer and\u00f2 su tutte le furie per gli sviluppi della situazione, ma non riusciva ancora a credere all'ostinata disobbedienza dei suoi generali. Per questo fece trasmettere al colonnello generale Jodl il seguente ordine: \u00ab\"Il F\u00fchrer a Berlino si aspetta che le armate facciano il loro dovere. La storia e il popolo tedesco disprezzeranno tutti coloro che in queste circostanze non fanno il massimo per salvare la situazione e il F\u00fchrer\"\u00bb. Il messaggio fu trasmesso diverse volte nella notte del 27 aprile, ma dalla foresta non venne alcuna risposta.\nLa IX Armata continu\u00f2 cos\u00ec a sferrare attacchi per sfondare le linee russe. Gi\u00e0 il 27 aprile l'attacco fu portato su due direttrici: da Halbe verso sud a Baruth e verso nord a Teupitz. Nonostante questi tentativi fossero riusciti a riportare alcuni successi iniziali, circondando due unit\u00e0 di fanteria sovietiche, la superiorit\u00e0 delle forze russe in termini di artiglieria e forze aeree era sempre in grado di ristabilire la situazione di partenza, per di pi\u00f9 a un caro prezzo per gli attaccanti tedeschi.\nLa notte del 28 aprile la IX Armata oper\u00f2 un altro disperato tentativo di sfondamento: stavolta per\u00f2 si opt\u00f2 per un attacco in massa concentrato nella zona di Halbe. Nel corso di sanguinosi combattimenti, le truppe tedesche riuscirono a operare uno sfondamento nella zona difesa dalla 50\u00aa Divisione di fucilieri della Guardia sovietica. A quel punto la reazione organizzata da Konev fu spietata: truppe di riserva furono inviate ai fianchi delle forze tedesche attaccanti; l'artiglieria bombard\u00f2 l'intera area d'attacco; l'aeronautica effettu\u00f2 ben 2.459 missioni d'attacco e 1.683 di bombardamento. Anche se i comandanti sovietici lo smentirono, fonti storiografiche autorevoli manifestano inoltre il convincimento che le truppe dell'Armata rossa utilizzarono in questa battaglia proiettili al fosforo e pallottole incendiarie.\nIl campo di battaglia divent\u00f2 in breve tempo un vero inferno, in cui anche i soldati pi\u00f9 esperti ben presto iniziarono a perdere il controllo dei nervi. Nel corso di queste cruente battaglie, numerose furono le perdite tedesche: sia tra i militari che tra i civili rifugiati presso le posizioni occupate dalla IX Armata. Tuttavia risulta sorprendente il fatto che ben 25.000 soldati tedeschi riuscirono, nel corso delle diverse ondate, a sfondare le linee sovietiche per ricongiungersi con la XII Armata. Questo risultato \u00e8 ancora pi\u00f9 sorprendente se si considera non solo la superiorit\u00e0 delle forze sovietiche, ma soprattutto le difficolt\u00e0 di orientamento dei tedeschi che, su un campo di battaglia infernale, non disponevano n\u00e9 di mappe dettagliate, n\u00e9 di una precisa cognizione della disposizione delle forze sul campo di battaglia.\nFormazioni coinvolte in battaglia.\nUnione Sovietica.\nForze Aeree - Maresciallo Capo dell'Aviazione A.A. Novikov"}
{"id": "2591126", "revid": "110157", "url": "https://it.wikipedia.org/wiki?curid=2591126", "title": "Comitato Olimpico Nazionale Armeno", "text": "Il Comitato Olimpico Nazionale Armeno (noto anche come \"Comit\u00e9 National Olympique Arm\u00e9nien\" in francese o \u0540\u0561\u0575\u0561\u057d\u057f\u0561\u0576\u056b \u0531\u0566\u0563\u0561\u0575\u056b\u0576 \u0555\u056c\u056b\u0574\u057a\u056b\u0561\u056f\u0561\u0576 \u053f\u0578\u0574\u056b\u057f\u0565 in armeno) \u00e8 un'organizzazione sportiva armena, nata nel 1990 a Erevan, Armenia.\nRappresenta questa nazione presso il Comitato Olimpico Internazionale (CIO) dal 1993 ed ha lo scopo di curare l'organizzazione ed il potenziamento dello sport in Armenia e, in particolare, la preparazione degli atleti armeni, per consentire loro la partecipazione ai Giochi olimpici. Il comitato, inoltre, fa parte dei Comitati Olimpici Europei.\nL'attuale presidente dell'organizzazione \u00e8 Gagik Tsarukyan, mentre la carica di segretario generale \u00e8 occupata da Armen Grigoryan."}
{"id": "2591127", "revid": "106908", "url": "https://it.wikipedia.org/wiki?curid=2591127", "title": "Comitato Olimpico Armeno", "text": ""}
{"id": "2591129", "revid": "56620", "url": "https://it.wikipedia.org/wiki?curid=2591129", "title": "Battaglia dell'Halbe", "text": ""}
{"id": "2591134", "revid": "91533", "url": "https://it.wikipedia.org/wiki?curid=2591134", "title": "ShockWave player", "text": ""}
{"id": "2591135", "revid": "91533", "url": "https://it.wikipedia.org/wiki?curid=2591135", "title": "ShockWave Flash", "text": ""}
{"id": "2591136", "revid": "466539", "url": "https://it.wikipedia.org/wiki?curid=2591136", "title": "British Academy Film Awards", "text": "Il British Academy Film Awards \u00e8 uno spettacolo annuale per la consegna dei premi omonimi presieduto dalla British Academy of Film and Television Arts (BAFTA). Essi vengono spesso citati come l'equivalente britannico dei premi Oscar. \nNel 2008, hanno avuto luogo presso la Royal Opera House e a partire dal 2000 nella flagship del cinema Odeon sulla Leicester Square. La cerimonia del 2009 fu inoltre tenuta nella Royal Opera House, l'8 febbraio.\nStoria.\nLa BAFTA fu fondata nel 1947 come The British Film Academy, da: David Lean, Alexander Korda, Carol Reed, Charles Laughton, Roger Manvell ed altri ancora. Nel 1958 l'Accademia si \u00e8 fusa con la The Guild of Television Producers and Directors per formare The Society of Film and Television, che divenne nel 1976, la The British Academy of Film and Television Arts.\nCerimonia annuale.\nIn passato si usava svolgere la cerimonia ad aprile o maggio, ma a partire dal 2001 si svolge nel mese di febbraio al fine di precedere gli Oscar. I premi sono per lo pi\u00f9 rivolti a tutte le nazionalit\u00e0, anche se \u00e8 presente un premio per il miglior film inglese e per il miglior Newcomer.\nCategorie.\nCandidature multiple.\nNella storia della cerimonia vi furono 35 attori che vennero nominati per due o tre interpretazioni, (per film differenti, in ruoli principali o di supporto): Anthony Hopkins, Miranda Richardson, Geoffrey Rush, Al Pacino, Robert Redford, Michael Caine, Billie Whitelaw, Walter Matthau, Elliott Gould, Goldie Hawn, George C. Scott, Marlon Brando, Donald Sutherland, Richard Burton, Jack Lemmon, Bibi Andersson, Peter Sellers, Shirley MacLaine, Katharine Ross, Lee Marvin, Richard Attenborough, Jack Nicholson, Gene Hackman, Marcello Mastroianni, Rachel Roberts, Katharine Hepburn, St\u00e9phane Audran, Dustin Hoffman, Sean Penn, Kate Winslet, Mia Farrow, Barbra Streisand, George Clooney, Meryl Streep e Daniel Day-Lewis."}
{"id": "2591143", "revid": "122918414", "url": "https://it.wikipedia.org/wiki?curid=2591143", "title": "Cattedrale di Vittorio Veneto", "text": "La cattedrale di Santa Maria Assunta \u00e8 l'edificio sacro pi\u00f9 importante di Vittorio Veneto, situato a Ceneda e affacciato su piazza Giovanni Paolo I (anche piazza Duomo). Conserva le spoglie di San Tiziano. \u00c8 la chiesa madre della diocesi omonima.\nStoria.\nPrincipale edificio di culto della diocesi di Vittorio Veneto, ha origini antichissime: probabilmente dove sorge l'attuale struttura esisteva un luogo di culto gi\u00e0 prima dell'arrivo a Ceneda del corpo di San Tiziano di Oderzo (VII-VIII secolo), fatto chiave che sanc\u00ec il trasferimento della diocesi da Oderzo e l'erezione della cattedrale.\nDistrutta dai Trevigiani nel 1199, quand'essi trafugarono le spoglie del santo patrono, fu ricostruita una prima volta in stile romanico, aspetto che fu mantenuto fino alla met\u00e0 XVIII secolo, quando fu riedificata in stile neoclassico a partire da 1740, su progetto dell'architetto Ottavio Scotti, per essere completata nel 1773.\nConsacrata il 26 settembre 1824, la cattedrale attuale venne definitivamente ultimata solo negli anni cinquanta del Novecento. L'organo fu costruito dalla ditta Ruffatti di Padova nel 1949.\nIl campanile \u00e8 una delle poche parti rimaste dell'antica chiesa (fu innalzato attorno al 1261): di aspetto romanico e pi\u00f9 volte restaurato, in origine era una torre di difesa.\nDescrizione.\nEsterni.\nEsternamente la cattedrale si presenta con un'imponente facciata a salienti, tripartita da due coppie di lunghe colonne di ordine ionico, che arrivano alla spessa architrave, su cui poggia un grande frontone dentellato, contenente una colomba scolpita.\nI portali d'ingresso sono tre, tutti abbelliti da un timpano. Ulteriori elementi di decoro, ma di grande sobriet\u00e0, sono due volute, cinque statue di santi poste sulle sommit\u00e0 e le numerose lesene ioniche.\nSulla destra della chiesa, oltre a sorgere il vecchio campanile, \u00e8 dislocata una statua di Giovanni Paolo I, dedicatario della piazza, risalente al secondo Novecento.\nInterni.\nAll'interno, a tre ampie navate, sono conservate numerose opere d'arte, tra cui pitture risalenti ai secoli compresi tra XVI e XVII, tra le quali:\nSotto la chiesa \u00e8 visitabile una cripta di stile neogotico, luogo nel quale sono conservate le spoglie di San Tiziano.\nL'organo a canne della cattedrale \u00e8 stato costruito nel 1951 dalla ditta Ruffatti, a trasmissione elettrica. Lo strumento, la cui consolle dispone di tre tastiere di 61 note ciascuna ed una pedaliera concavo-radiale di 32, si compone di 41 registri, per un totale di 2849 canne.\nCampane.\nIl campanile contiene un maestoso concerto di 6 campane montate a battaglio cadente sincronizzato in scala diatonica maggiore di Si2 calante, fuse dalla Fonderia De Poli di Vittorio Veneto in epoche diverse. \nI: Si2 calante. Fusa nel 1937. \u00c8 dedicata a Santa Maria Vittoria;\nII: Do#3 calante. Fusa nel 1920. \u00c8 dedicata a San Tiziano;\nIII: Re#3 calante. Fusa nel 1920. \u00c8 dedicata a Santa Maria Assunta;\nIV: Mi3 calante. Fusa nel 1937. \u00c8 Dedicata a San Michele Arcangelo;\nV: Fa#3 calante. Fusa nel 1937. \u00c8 dedicata a San Pio X;\nVI: Sol#3 calante. Fusa nel 1937. \u00c8 dedicata a Sant'Augusta (compatrono della citt\u00e0 di Vittorio Veneto). \nIl plenum, suona soltanto nelle solennit\u00e0.\nOltre al concerto si trovano 2 campane manuali inutilizzate, di cui una antica intonante un Fa3 ed \u00e8 soprannominata \"Campana dei Morti\". \u00c8 stata fusa probabilmente da De Poli di Vittorio Veneto nel 1480 (una delle prime realizzazioni, visto che la Fonderia ha aperto nel 1453) ed \u00e8 a battaglio cadente. L'altra \u00e8 un sonello intonante un Fa4 con il sistema a slancio. Infine vi \u00e8 una campana fessurata alla base del campanile, fusa nel 1340 e soprannominata \"campana dell'Arengo\"."}
{"id": "2591146", "revid": "33689", "url": "https://it.wikipedia.org/wiki?curid=2591146", "title": "Lebaudy (dirigibili)", "text": ""}
{"id": "2591148", "revid": "27054567", "url": "https://it.wikipedia.org/wiki?curid=2591148", "title": "13\u00b0 Legione", "text": ""}
{"id": "2591150", "revid": "123333370", "url": "https://it.wikipedia.org/wiki?curid=2591150", "title": "Don Ruter Nanayakkara", "text": "Biografia.\nNanayakkara nacque a Kolonnawa nel 1915 e frequent\u00f2 la Kolonnawa Govt. School e il St. Matthew's College, Dematagoda. In giovent\u00f9, Nanayakkara dimostr\u00f2 interesse per il teatro divenendo un frequentatore regolare di rappresentazioni teatrali. In un dramma intorno al 1936, fu notato dal drammaturgo Sirisena Wimalaweera che lo port\u00f2 nella sua compagnia. Dopo aver iniziato con \"Amma\", Nanayakkara apparve in molti ruoli di Wimalweera che includevano: \"Seedevi\", \"Pitisara Kella\", \"Rodi Kella\" e \"Maggona Charlie\".\nNel 1984, Nanayakkara fu uno degli attori singalesi che furono scelti per apparire in \"Indiana Jones e il tempio maledetto\"; Interpret\u00f2 la parte dello sciamano.\nAltre apparizioni cinematografiche inclusero: \"Chandiya\" (1965), \"Parasathumal\" (1966), \"Kathuru Muwath\" (1971), \"Duleeka\" (1974), \"Lasanda\" (1974), \"Nedeyo\" (1976), \"Ahasin Polawata\" (1978), \"Siribo Aiya\" (1980), \"Baddegama\" (1981) e \"Dese Mal Pipila\". L'ultimo film di Nanayakkara fu \"Ahas Maliga\" che fu proiettato cinque anni dopo la sua morte."}
{"id": "2591151", "revid": "339392", "url": "https://it.wikipedia.org/wiki?curid=2591151", "title": "Pandora Heinstein", "text": ""}
{"id": "2591162", "revid": "7", "url": "https://it.wikipedia.org/wiki?curid=2591162", "title": "All That Heaven Allows", "text": ""}
{"id": "2591164", "revid": "33689", "url": "https://it.wikipedia.org/wiki?curid=2591164", "title": "Libro delle Ombre", "text": ""}
{"id": "2591165", "revid": "767487", "url": "https://it.wikipedia.org/wiki?curid=2591165", "title": "Sangkum", "text": "Il Sangkum Reastr Niyum (in lingua khmer:\u179f\u1784\u17d2\u1782\u1798\u179a\u17b6\u179f\u17d2\u179a\u17d2\u178f\u1793\u17b7\u1799\u1798), alla lettera \"Organizzazione dedita ai comuni cittadini\" in khmer, di solito tradotto in \"Comunit\u00e0 Socialista Popolare\" e noto semplicemente come Sangkum, fu un'organizzazione politica creata nel 1955 dal principe Norodom Sihanouk di Cambogia.\nIl Sangkum si definiva non un partito ma un \"movimento politico\": i membri dovevano rinunciare all'appartenenza a qualsiasi partito politico. In pochi mesi il Sangkum assorb\u00ec diversi partiti, eccetto il Partito Democratico, i comunisti del \"Krom Pracheachon\" (\"Associazione dei Cittadini\") e il minuscolo \"Movimento del Popolo\" di Son Ngoc Thanh, ormai in disgrazia. Nelle elezioni del settembre 1955 ebbe l'82% dei voti e guadagn\u00f2 tutti i seggi dell'Assemblea nazionale.\nIl Sangkum rimase al potere in Cambogia per i successivi 15 anni: il regime di Sihanouk dur\u00f2 fino al colpo di stato di Lon Nol nel 1970.\nOrigini del movimento.\nIl Sangkum vide la luce dopo l'abdicazione volontaria che Sihanouk comp\u00ec a favore del padre Norodom Suramarit il 2 marzo 1955.\nIl movimento era basato su quattro piccoli partiti di destra filomonarchici, compreso il \"Partito del Vittorioso Nord-Est\" di Dap Chhuon (gi\u00e0 leader del KNLC e della lotta contro i francesi alla fine degli anni quaranta) e il \"Partito per il Rinnovamento Khmer\" di Lon Nol. Sihanouk con la fondazione del Sangkum espanse questa base politica con l'intenzione di sconfiggere il pluralismo democratico e la sinistra alle elezioni del 1955, le prime dopo l'indipendenza. Malgrado l'antipolitica di facciata, il Sangkum in effetti funzion\u00f2 da partito pro-Sihanouk e fu strettamente legato alla sua immagine personale di \"padre dell'indipendenza\". Alla vittoria schiacciante alle elezioni seguirono accuse di massicce frodi elettorali e di minacce verso il Partito Democratico e i comunisti del \"Krom Pracheachon\". Lo stesso Sihanouk ammise implicitamente pochi anni dopo i brogli elettorali di cui il Sangkum fu subito accusato, definendo \"rossi\" o \"rosa\" rispetto al voto del 1955 alcuni distretti in cui effettivamente i comunisti erano ben radicati ma ufficialmente ottennero pochi voti o addirittura nessuno.\nLinea politica e caratteristiche.\nMalgrado si definisse \"socialista\", il Sangkum combinava elementi socialisti, conservatori, nazionalisti e finanche fascisti (in una forma populista), entro la cornice del buddhismo theravada. Una formulazione ufficiale del Sangkum era: \u00abi nostri amministratori, soldati, studenti e uomini politici saranno \"socialisti\" per il benessere del popolo e \"monarchici\" per il prestigio e la coesione della nazione\u00bb.\nUna volta al potere, il Sangkum si mosse secondo principi definibili come \"socialismo buddhista\", un concetto piuttosto vago, in quanto mentre rivendicava di perseguire obiettivi progressisti e la fine dell'ingiustizia sociale si basava su religione e tradizione sociale estremamente conservative. Anzich\u00e9 porre fine alla propriet\u00e0 privata, il \"socialismo buddhista\" incoraggiava il ricco a donare al povero per acquistare merito. Le figure pubbliche furono anche istruite ad essere pienamente responsabili nei confronti del popolo e trasparenti nei comportamenti, e furono incoraggiate a prendersi regolarmente delle pause in cui svolgere di persona lavori agricoli (Sihanouk si fece spesso fotografare mentre svolgeva tale genere di lavori durante le sue visite alle sedi di progetti di sviluppo).\nIn pratica la gestione dell'economia pubblica si svilupp\u00f2 in una forma di \"socialismo degli amici\" (per analogia con il termine \"crony capitalism\", cio\u00e8 un'economia viziata dal favoritismo del potere pubblico nei confronti dell'imprenditoria ad esso legata da vincoli personali). Le imprese statali erano create e dirette da membri dell'elite del Sangkum, spesso con notevole profitto personale. Tra le imprese statali create dal Sangkum figura l'OROC, l'\"Office Royale de Cooperation\", che gestiva importazioni ed esportazioni di beni.\nNel 1957 Sihanouk diede vita ad una sezione giovanile del Sangkum, nota come JSRK (\"Jeunesse Socialiste Royale Khmere\").\nPolitiche interne del Sangkum.\nLa tattica caratteristica di Sihanouk di criticare duramente gli oppositori in varie occasioni pubbliche per poi offrire loro delle cariche nel Sangkum, esortandoli a contribuire fattivamente alla societ\u00e0 cambogiana, ebbe il duplice effetto di sopprimere il dissenso e integrare buona parte dell'opposizione nel regime. Sihanouk tent\u00f2 di creare un'immagine della Cambogia come una sorta di Camelot del sud-est asiatico, un'oasi di pace e ordine sociale in una regione in subbuglio. In campo internazionale, fu adottata ufficialmente una politica di neutralit\u00e0.\nDurante il regime di Sihanouk, il Sangkum richiam\u00f2 dentro di s\u00e9 molte personalit\u00e0 politiche di destra e di centro, come pure elementi della sinistra, anche estrema, favorevoli a Sihanouk. Solo le frange pi\u00f9 estreme e clandestine del Partito Comunista di Kampuchea (CPK) evitarono di collaborare con il regime. Diversi politici comunisti di spicco, come Hu Nim e Khieu Samphan, accettarono cariche all'interno del Sangkum nel tentativo di perseguire i propri obiettivi dall'interno del sistema. Nei primi anni sessanta, Samphan (che pi\u00f9 tardi sarebbe diventato capo di stato durante il regime dei Khmer rossi) fu chiamato da Sihanouk a intraprendere una serie di riforme economiche pianificate sulla base di concetti espressi nella sua tesi di laurea.\nMentre il Partito Democratico, che nel panorama politico cambogiano rappresentava il progressismo moderato repubblicano, fu di fatto incorporato nel Sangkum nel 1957, molti repubblicani moderati evitarono semplicemente la politica attiva fino al periodo immediatamente successivo al 1970.\nOltre all'ala estremista dei comunisti, l'unico politico di rilievo che rimase estraneo al Sangkum fu il nazionalista di destra anti-monarchico Son Ngoc Thanh, le cui truppe irregolari inquadrate nel Khmer Serei si diedero alla resistenza armata, finanziate dalla Thailandia. Sihanouk etichett\u00f2 i suoi oppositori di destra come i \"Khmer Blu\" per distinguerli da quelli di sinistra.\nAd ogni modo si ritiene che l'avvento del Sangkum, tra la fine degli anni cinquanta e gli inizi dei sessanta, fu caratterizzato da un livello di violenza politica e repressione dell'opposizione relativamente basso (per quanto il partito di sinistra \"Pracheachon\" fu oggetto di pesanti intimidazioni, essendo anche accusato di essere pro-Vietnam) e il paese speriment\u00f2 parallelamente una fase di indubbia stabilit\u00e0 politica. L'unica eccezione in questa prima fase fu nuovamente il Khmer Serei, che venne trattato con estrema durezza: Preap In, un attivista del Khmer Serai che tent\u00f2 un negoziato con Sihanouk nel 1963, fu arrestato e condannato a morte. La sua esecuzione fu proiettata nei cinema di tutto il paese. Lo stesso trattamento fu riservato nel 1967 a un gruppo di leader (quantomeno presunti) del Khmer Serei: Chau Bory (in precedenza implicato nella oscura cospirazione del 1959 nota come \"Bangkok Plot\"), Chau Mathura e Sau Ngoy.\nFine dell'era del Sangkum.\nSihanouk fu creato Capo di Stato a vita nel 1963, ma dalla met\u00e0 degli anni sessanta il regime inizi\u00f2 ad evidenziare delle crepe. Le elezioni del 1966 si risolsero in una vittoria schiacciante per i candidati di destra. Sihanouk rispose creando un \"contro-governo\" composto di elementi di sinistra, compresi Hu Nim e Khieu Samphan, nel tentativo di bilanciare la forza dell'esecutivo di Lon Nol e prevenire la frattura tra le componenti opposte del regime.\nL'aumento della repressione violenta delle sinistre, guidata da Lon Nol e dai militari a nome di Sihanouk, fin\u00ec per alienare le residue simpatie comuniste, specialmente nella fazione pi\u00f9 moderata e pro-Sihanouk che doveva una stretta alleanza al Vietnam e al Viet Minh. Le critiche rivolte pubblicamente da Sihanouk a coloro che defin\u00ec sprezzantemente \"Khmer Viet Minh\" ebbe il pernicioso effetto di rafforzare la posizione della fazione estremista del CPK guidata da Pol Pot, anti-vietnamita ma anche anti-monarchica. L'escalation della guerra del Vietnam ebbe un effetto destabilizzante sulla Cambogia sia a livello politico che economico. Il Sangkum si ritrov\u00f2 intrappolato in una lotta sempre pi\u00f9 aspra con ci\u00f2 che raffigurava come \"elementi stranieri\" del Viet Minh e del Pathet Lao che operavano in Cambogia. Parlando alla radio di Phnom Penh dopo la cattura di un gruppo di comunisti vietnamiti, Sihanouk disse \u00abLi far\u00f2 arrostire[...] con loro nutriremo gli avvoltoi\u00bb.\nLe maniere inusitatamente brutali adottate dal regime non solo contro i comunisti di provenienza straniera ma anche contro la sinistra khmer, specialmente dopo la rivolta contadina originatasi nel 1967 a Samlaut, nella provincia di Battambang (che si sospett\u00f2 fortemente appoggiata dal CPK), costituirono il presagio della ferocia che avrebbe caratterizzato la successiva Guerra civile in Cambogia. I rapporti affermano che i comunisti catturati furono sommariamente uccisi, in alcuni casi furono sbudellati o gettati da rupi. I tre esponenti comunisti che avevano avuto incarichi governativi, Khieu Samphan, Hou Yuon e Hu Nim, si diedero alla macchia nel 1967-8. A quei tempi girava voce che fossero stati assassinati da elementi del Sangkum, tanto che quando riapparvero ufficialmente negli anni settanta furono chiamati \"i tre fantasmi\".\nDeposizione di Sihanouk.\nAlla fine Sihanouk, che si trovava all'estero, fu deposto con un colpo di stato iniziato nella notte del 17 marzo 1970 e guidato da Lon Nol e vari elementi di destra, quali In Tam, con l'appoggio del principe Sisowath Sirik Matak. Dopo il colpo di stato, i guerriglieri del Khmer Rumdo (\"Liberazione Khmer\"), armati ed addestrati dal Vietnam del Nord, si impegnarono nella resistenza armata a nome di Sihanouk contro i suoi ex-colleghi di governo. La tattica di Sihanouk di far causa comune con i ribelli comunisti khmer ebbe come risultato di richiamare un grande numero di reclute. Il Sangkum fu formalmente sciolto il 18 febbraio 1971.\nVari ex-appartenenti del Sangkum ai tempi del regime di Sihanouk finirono a formare il partito monarchico FUNCINPEC e la sua ala militare, il \"Sihanouk National Army\" (ANS), che detenne il controllo di ampie zone rurali della Cambogia durante gli anni ottanta.\nValutazioni.\nLe opinioni sul movimento Sangkum sono fortemente contrastanti, cos\u00ec come per la figura di Sihanouk stesso. Molti commentatori, specialmente nella sinistra o tra gli oppositori di Sihanouk, hanno descritto il Sangkum come un movimento essenzialmente conservatore che cerc\u00f2 di mantenere il potere e lo status quo in Cambogia attraverso metodi autoritari. Altri invece hanno posto l'accento sull'aumento della partecipazione dei comuni cittadini alla vita politica che la democrazia cambogiana speriment\u00f2 in quel periodo e lo descrivono come un movimento politico pragmatico, il cui intento genuino fu sviluppare la Cambogia tramite \"guida esperta e persuasione gentile\".\nTra i cambogiani che vissero in quel periodo \u00e8 ravvisabile una certa nostalgia per il Sangkum e la stabilit\u00e0 politica che seppe garantire nel periodo 1955 - 1965. Dopo gli accordi politici del 1991 e la restaurazione di Sihanouk come re nel 1993, alcuni partiti politici cambogiani hanno utilizzato il termine \"Sangkum\" nel loro nome per significare la loro associazione a quel periodo."}
{"id": "2591170", "revid": "352448", "url": "https://it.wikipedia.org/wiki?curid=2591170", "title": "Cultura di Trialeti", "text": ""}
{"id": "2591171", "revid": "599013", "url": "https://it.wikipedia.org/wiki?curid=2591171", "title": "Tin Machine (album)", "text": "Tin Machine \u00e8 l'omonimo album di debutto dei Tin Machine, pubblicato nel 1989 dalla EMI.\nIl disco.\nL'album nasce come un tentativo da parte di David Bowie di ricercare nuove musicalit\u00e0 dopo il flop di critica di \"Never Let Me Down\"; l'album viene accolto da recensioni generalmente positive, raggiungendo la posizione numero tre nella Official Albums Chart; tuttavia le vendite a medio-lungo termine non risulteranno soddisfacenti. \nDall'album verranno inoltre estratti quattro singoli, \"Under the God\", \"Heaven's in Here\", \"Tin Machine\"/\"Maggie's Farm (live)\" e \"Prisoner of Love\"."}
{"id": "2591174", "revid": "339392", "url": "https://it.wikipedia.org/wiki?curid=2591174", "title": "Ebraiche", "text": ""}
{"id": "2591197", "revid": "22475", "url": "https://it.wikipedia.org/wiki?curid=2591197", "title": "Dictionary of National Biography", "text": "Il Dictionary of National Biography (DNB) \u00e8 un dizionario biografico in lingua inglese, pubblicato per la prima volta dal 1885 al 1901 in 63 volumi, nel quale sono raccolte in ordine alfabetico di cognome le biografie di eminenti personalit\u00e0 vissute nel Regno Unito.\nStoria.\nL'opera venne ideata attorno al 1880 dall'editore George Smith (1824-1901) della casa editrice Smith, Elder &amp; Co. sul modello di analoghe opere in lingua francese e in lingua tedesca pubblicate nel XIX secolo. Smith ne affid\u00f2 la direzione a Leslie Stephen il quale la diresse dal 1882 al 1891. Il primo volume apparve il 1\u00ba gennaio 1885. Dopo le dimissioni di Stephen, nel maggio 1891, la direzione pass\u00f2 al suo collaboratore Sidney Lee (1859-1926) che port\u00f2 a termine l'opera nell'estate del 1900.\nNel 1901 furono pubblicati tre volumi supplementari comprendenti le biografie delle personalit\u00e0 defunte fra il 1885 e il 22 gennaio 1901 (giorno della morte della regina Vittoria) o che erano state tralasciate nella prima edizione. Dopo un volume di \"Errata\", pubblicato nel 1904, il dizionario fu ristampato con revisioni minori in 22 volumi fra il 1908 e il 1909.\nIl \"Dictionary of National Biography\" venne ceduto dagli editori Smith, Elder &amp; Co. all'Oxford University Press nel 1917. Venne ristampato pi\u00f9 volte e aggiornato nel corso del XX secolo fino al 1996, anno in cui venne decisa una nuova edizione completamente aggiornata col titolo \"Oxford Dictionary of National Biography\" (ODNB). L'ODNB \u00e8 stato pubblicato in 60 volumi a partire dal 23 settembre 2004 e attualmente \u00e8 disponibile anche on-line per abbonamento."}
{"id": "2591198", "revid": "767487", "url": "https://it.wikipedia.org/wiki?curid=2591198", "title": "Drag Me to Hell", "text": "Drag Me to Hell \u00e8 un film del 2009 scritto e diretto da Sam Raimi e interpretato da Alison Lohman e Justin Long.\nTrama.\nShaun San Dena, una medium ispanica, riceve un bambino colpito da una maledizione in seguito al furto di una collana ad un gruppo di zingari. Il bambino sente da tre giorni delle voci, che stanno diventando sempre pi\u00f9 forti. La donna comprende di essere di fronte all'ultimo stadio di questa maledizione e tenta invano di salvare con una seduta spiritica il ragazzino, il quale infine precipita da una balaustra e viene trascinato nell'inferno da una forza malefica. Shaun, devastata, promette al demone che si rivedranno per un'altra battaglia.\nAnni dopo, Christine lavora come impiegata all'ufficio prestiti di un grande istituto di credito. Per ottenere una promozione a scapito di un collega, vuole mostrare al suo capo quanto \"dura\" e inflessibile possa essere; pertanto nega una terza proroga di rimborso prestito richiesta dalla signora Ganush, un'anziana zingara. Quest'ultima, per vendicarsi dell'umiliazione subita, le sottrae un bottone dal cappotto e poi glielo restituisce dopo averci invocato sopra una tremenda maledizione. Da quel giorno, la ragazza inizia ad avere delle orrende visioni e ad essere perseguitata dalla Lamia, un terribile demone che cerca in ogni modo di terrorizzarla.\nDisperata, la ragazza chiede aiuto al veggente Rahm Jass, che le spiega la maledizione: la Lamia la sta perseguitando ed entro tre giorni torner\u00e0 per trascinare la sua anima all'inferno. Cerca allora di supplicare la signora Ganush di toglierle la maledizione, ma scopre che nel frattempo questa \u00e8 morta. Le visioni diventano sempre pi\u00f9 drammatiche e mettono in discussione la vita e il lavoro di Christine, che arriva addirittura a sacrificare il suo gattino per placare il demone, ma invano.\nRahm Jass suggerisce allora di rivolgersi alla medium Shaun San Dena, la quale tenter\u00e0 di invocare il demone a un colloquio durante il quale tenteranno di ucciderlo. Questo per\u00f2 coster\u00e0 10000 dollari a Christine, che viene per\u00f2 aiutata dal suo fidanzato Clay che, pur non credendo alla maledizione, fa di tutto per aiutare la sua amata. Durante la seduta la Lamia si manifesta, ma il tentativo di uccidere il demone va a vuoto e questo dice a Christine che tutto sar\u00e0 inutile: entro tre giorni torner\u00e0 a riscuotere la sua anima.\nShaun San Dena muore a causa dello sforzo richiestole dalla seduta. Rahm Jass a questo punto rivela a Christine che l'unico modo per salvarsi \u00e8 trasferire la sua maledizione su un'altra persona donando l'oggetto maledetto dalla Ganush a un'altra persona. Christine si rende conto che questa scelta \u00e8 in ogni caso tremenda, e non se la sente di cedere ad altri la sua dannazione; ha per\u00f2 un'idea: con un rituale zingaresco doner\u00e0 il bottone al cadavere della Ganush.\nPur con molta difficolt\u00e0, il piano riesce e la busta contenente l'oggetto viene donata alla morta. Christine si sente finalmente libera dalla maledizione ed \u00e8 pronta a iniziare una nuova vita con Clay; questi, per\u00f2, le restituisce una busta che contiene il bottone maledetto, avendola scambiata con quella contenente una moneta rara che lei stessa gli aveva regalato. Proprio in quel momento i tre giorni scadono e Christine viene trascinata all'inferno dalla Lamia, sotto gli occhi sconcertati di Clay.\nNote di produzione.\nIl ruolo della protagonista doveva essere interpretato dall'attrice Elliot Page, che ha dovuto abbandonare il progetto a causa di altri impegni gi\u00e0 fissati in precedenza. A sostituirla \u00e8 stata chiamata Alison Lohman. Bruce Campbell, amico fraterno di Raimi sarebbe dovuto apparire in un cameo, ma \u00e8 stato costretto a rinunciare per altri impegni.\nDistribuzione.\nIl film, dopo essere stato presentato in anteprima il 15 marzo 2009 al South by Southwest Festival, venne distribuito nelle sale cinematografiche statunitensi il 29 maggio 2009, mentre in quelle italiane l'11 settembre dello stesso anno. Il film \u00e8 stato anche presentato al Festival di Cannes 2009 nella sezione \"Proiezioni di mezzanotte\"."}
{"id": "2591202", "revid": "183114", "url": "https://it.wikipedia.org/wiki?curid=2591202", "title": "Oxford Dictionary of National Biography", "text": ""}
{"id": "2591213", "revid": "125195845", "url": "https://it.wikipedia.org/wiki?curid=2591213", "title": "Premio Sidewise per la storia alternativa", "text": "Il Premio Sidewise per la storia alternativa (\"Sidewise Award for Alternate History\") \u00e8 un premio letterario statunitense istituito nel 1995 da Steven H Silver, Evelyn C. Leeper e Robert B. Schmunk come riconoscimento per i migliori racconti e romanzi ucronici dell'anno.\nIl premio, che prende nome dal racconto del 1934 \"Bivi nel tempo\" (\"Sidewise in Time\") di Murray Leinster, \u00e8 stato annunciato la prima volta nell'estate 1996 per premiare opere pubblicate nel 1995.\nViene assegnato annualmente, nell'ambito della Worldcon, in due categorie: forma breve (\"Short-Form\"), per le opere al di sotto delle 60.000 parole (racconti, romanzi brevi, poemi) e forma lunga (\"Long-Form\") per le opere al di sopra delle 60.000 parole (singoli romanzi e cicli completi). A discrezione dei giudici, viene anche assegnata una speciale menzione (\"Special Achievement Award\") a una persona o uno scritto per premiare le opere pubblicate prima della creazione del premio; finora sono state assegnate solo tre menzioni speciali.\nAlbo d'oro.\nI vincitori sono indicati in grassetto."}
{"id": "2591214", "revid": "135491", "url": "https://it.wikipedia.org/wiki?curid=2591214", "title": "Premio Sidewise", "text": ""}
{"id": "2591215", "revid": "135491", "url": "https://it.wikipedia.org/wiki?curid=2591215", "title": "Sidewise Award", "text": ""}
{"id": "2591216", "revid": "135491", "url": "https://it.wikipedia.org/wiki?curid=2591216", "title": "Sidewise Award for Alternate History", "text": ""}
{"id": "2591235", "revid": "729019", "url": "https://it.wikipedia.org/wiki?curid=2591235", "title": "Friselina", "text": "La friselina \u00e8 un tessuto di polietilene espanso avente una struttura spugnosa costituita da microcellule. Viene spesso utilizzata come prima forma di imballaggio di oggetti di cui serve proteggere la superficie.\nI vantaggi:"}
{"id": "2591243", "revid": "484362", "url": "https://it.wikipedia.org/wiki?curid=2591243", "title": "Gran Campo Nevado", "text": "Il Gran Campo Nevado \u00e8 un piccolo campo di ghiaccio situato nella parte meridionale della Penisola Mu\u00f1oz Gamero, nel Cile, a circa 200\u00a0km a sud del Campo di ghiaccio sud patagonico.\n\u00c8 costituito da 27 bacini idrografici per un totale di circa 200\u00a0km\u00b2 e da altri piccoli circhi glaciali e ghiacciai vallivi per ulteriori 53\u00a0km\u00b2.\nA partire dalle isocline delle mappe, dalle informazioni sui rilievi fornite delle immagini satellitari del Landsat TM dal 1986 al 2002 e dai dati delle foto aeree, \u00e8 stato possibile ricavare un suo modello digitale di elevazione, ossia una sua rappresentazione della distribuzione delle quote in formato digitale. Inoltre, una ortofoto digitale (foto aerea corretta geometricamente tanto da essere equivalente a una mappa) basata su foto aeree scattate dal 1998 in poi e diverse altre ortofoto basate su foto aeree scattate tra il 1942 e il 1984 sono state ricavate utilizzando il modello digitale di elevazione ottenuto in precedenza.\nDal confronto delle immagini che mostrano la sua evoluzione nel tempo, si evince che, negli ultimi 60 anni, i ghiacciai del Gran Campo Nevado hanno subito un significativo arretramento. Alcuni ghiacciai hanno perso pi\u00f9 del 20% della loro area in tale arco di tempo, mentre, nel complesso, essi si sono ritirati per il 2,8% della loro lunghezza per decade e la riduzione della loro superficie \u00e8 proceduta al ritmo del 2,4% sempre per decade dal 1942 al 2002."}
{"id": "2591246", "revid": "196390", "url": "https://it.wikipedia.org/wiki?curid=2591246", "title": "S\u00e9fer yetzir\u00e1h", "text": ""}
{"id": "2591247", "revid": "110157", "url": "https://it.wikipedia.org/wiki?curid=2591247", "title": "Comitato Olimpico Austriaco", "text": "Il Comitato Olimpico Austriaco (ted. \u00d6sterreichische Olympische Comit\u00e9) \u00e8 l'organizzazione di governo dello sport in Austria.\nFu fondata nel 1908 a Vienna.\nRappresenta questa nazione presso il Comitato Olimpico Internazionale (CIO) dal 1912 ed ha lo scopo di curare l'organizzazione ed il potenziamento dello sport in Austria e, in particolare, la preparazione degli atleti austriaci, per consentire loro la partecipazione ai Giochi olimpici. Il comitato, inoltre, fa parte dei Comitati Olimpici Europei.\nL'attuale presidente dell'organizzazione \u00e8 Leo Wallner.\nStoria.\nNel 1899, dopo le prime Olimpiadi moderne di Atene, dove parteciparono Paul Neumann, Otto Herschmann e Adolf Schmal, venne istituito il \"Comitato viennese per il fuoco dei Giochi olimpici di Parigi del 1900\", senza alcun supporto ufficiale da parte della monarchia austriaca. Il nuotatore Otto Wahle vinse due medaglie d'argento, mentre Karl Ruberl si piazz\u00f2 al secondo e al terzo posto. Michael Nerali\u0107 e Fritz Flesch finirono terzi nella scherma.\nNel 1905, l'austriaco Alexander Prinz divenne membro del Comitato Olimpico Internazionale (CIO). Nel 1906 venne formata Vienna \"Comitato Centrale viennese per i Giochi olimpici di Atene\", per l'atletica, la ginnastica, il nuoto, la scherma, ciclismo e tiro. Questo comitato non venne riconosciuto da parti dello sport austriaco; il 30 gennaio 1906, venne creato il \"Comitato generale dello sport per l'Austria\", come prima autorit\u00e0 sportiva in Austria.\nIl \"Comitato generale dello sport per l'Austria\" venne successivamente sciolto. Dopo ripetute richieste da parte della British Olympic Association, Gustav Magg form\u00f2 insieme alle federazioni sportive un comitato olimpico austriaco, per prepararsi ai Giochi Olimpici di Londra, nel 1908.\nIl 24 febbraio 1908 si riunirono, per la creazione di una autorit\u00e0 suprema dello sport, il rappresentante del comitato di Nuoto, la federazione canottaggio, la federazione di atletica leggera, l'associazione di scherma, la Football Association, il Touring Club, la Federazione ciclistica tedesca, il Lawn Tennis Association, l'Unione Pattinaggio, la Federazione degli atleti austriaci club di dilettanti, l'Automobile Club austriaco e il Vienna Athletic Sports Club (WAC) come rappresentante dell'hockey.\nI rappresentanti delle organizzazioni partecipanti (non tutti erano presenti) decisero di costituirsi come \"Comitato Olimpico Austriaco\". Come sede del comitato si scelse il palazzo del WAC (Himmelpfortgasse 23, 1010 Vienna). Pi\u00f9 tardi, il Comitato olimpico austriaco venne utilizzato per sostituire il \"Comitato Centrale dello Sport\"."}
{"id": "2591249", "revid": "1788047", "url": "https://it.wikipedia.org/wiki?curid=2591249", "title": "Campionato nordamericano di pallavolo maschile 2009", "text": "Il XXI campionato nordamericano di pallavolo maschile si \u00e8 svolto dal 12 al 17 ottobre 2009 a Bayam\u00f3n, in Porto Rico. Al torneo hanno partecipato 8 squadre nazionali nordamericane e la vittoria finale \u00e8 andata per la quattordicesima volta a Cuba.\nPodio.\nCampione.\nCuba(Quattordicesimo titolo)\nSecondo posto.\nStati Uniti\nTerzo posto.\nPorto Rico"}
{"id": "2591255", "revid": "110157", "url": "https://it.wikipedia.org/wiki?curid=2591255", "title": "Comitato Olimpico Nazionale della Repubblica Azera", "text": "Il Comitato Olimpico Nazionale della Repubblica Azera (noto anche come \"Comit\u00e9 national olympique de la R\u00e9publique d'Azerba\u00efdjan\" o \"Az\u0259rbaycan Milli Olimpiya Komit\u0259si\" in azero) \u00e8 un'organizzazione sportiva azera, nata nel 1992 a Baku, Azerbaigian.\nRappresenta questa nazione presso il Comitato Olimpico Internazionale (CIO) dal 1993 ed ha lo scopo di curare l'organizzazione ed il potenziamento dello sport in Azerbaigian e, in particolare, la preparazione degli atleti azeri, per consentire loro la partecipazione ai Giochi olimpici. Il comitato, inoltre, fa parte dei Comitati Olimpici Europei.\nL'attuale presidente dell'organizzazione \u00e8 Ilham Aliyev, mentre la carica di segretario generale \u00e8 occupata da Agadjan Abiyev."}
{"id": "2591257", "revid": "287204", "url": "https://it.wikipedia.org/wiki?curid=2591257", "title": "Platano d'Ippocrate", "text": "Il Platano d'Ippocrate \u00e8 un esemplare di \"Platanus orientalis\" sotto il quale, secondo la leggenda, Ippocrate di Coo insegnava ai suoi allievi l'arte della medicina di cui \u00e8 considerato il padre fondatore. Secondo la tradizione sotto tale albero predic\u00f2 anche Paolo di Tarso.\nCaratteristiche dell'albero.\nL'albero \u00e8 situato nel centro della citt\u00e0 di Coo (capoluogo dell'isola omonima) nella \"Piazza del Platano\" () di fronte al Castello dei Cavalieri e accanto alla moschea di Gazi Hassan (eretta nel 1776), ha una estensione di circa 12 metri ed \u00e8 considerato uno dei pi\u00f9 grandi platani d'Europa.\nL'albero visibile attualmente ha un'et\u00e0 di circa 500 anni, ma potrebbe essere un discendente del platano originale che cresceva sullo stesso luogo ai tempi di Ippocrate. Col passare degli anni l'albero \u00e8 diventato cavo e molti rami sono ora sostenuti da impalcature metalliche. Accanto al platano si trova una fontana con incisioni in lingua araba, anch'essa fatta costruire dal governatore turco Gazi Hassan.\nTradizioni.\nDurante l'estate, nella piazza del platano si svolgono festival culturali. Il 5 settembre \u00e8 usanza per le donne del luogo portare un ramoscello vecchio ed uno nuovo del platano, insieme a quelli di altre piante, fino al mare. il ramoscello vecchio viene gettato nelle acque, mentre quello nuovo (che simboleggia l'inizio di un nuovo anno) viene posato sulla battigia in modo che sia lambito da quaranta onde. Le donne tornano poi al platano di Ippocrate e lo abbracciano per ottenere, forza, salute e lunga vita tenendo in mano una ciotola con acqua di mare e ciottoli. Tornate a casa, appendono il ramoscello nella iconostasi."}
{"id": "2591261", "revid": "121566350", "url": "https://it.wikipedia.org/wiki?curid=2591261", "title": "Comitato Olimpico Nazionale Bielorusso", "text": "Il Comitato Olimpico Nazionale Bielorusso (noto anche come \"Comit\u00e9 olympique bi\u00e9lorusse\" o \"\u041d\u0430\u0446\u0438\u043e\u043d\u0430\u043b\u044c\u043d\u044b\u0439 \u043e\u043b\u0438\u043c\u043f\u0438\u0439\u0441\u043a\u0438\u0439 \u043a\u043e\u043c\u0438\u0442\u0435\u0442 \u0420\u0435\u0441\u043f\u0443\u0431\u043b\u0438\u043a\u0438 \u0411\u0435\u043b\u0430\u0440\u0443\u0441\u044c\" in russo) \u00e8 un'organizzazione sportiva bielorussa, nata nel 1991 a Minsk, Bielorussia.\nRappresenta questa nazione presso il Comitato Olimpico Internazionale (CIO) dal 1993 ed ha lo scopo di curare l'organizzazione ed il potenziamento dello sport in Bielorussia e, in particolare, la preparazione degli atleti bielorussi, per consentire loro la partecipazione ai Giochi olimpici. Il comitato, inoltre, fa parte dei Comitati Olimpici Europei.\nL'attuale presidente dell'organizzazione \u00e8 Viktor Lukashenko, mentre la carica di segretario generale \u00e8 occupata da George Katulin."}
{"id": "2591263", "revid": "2184720", "url": "https://it.wikipedia.org/wiki?curid=2591263", "title": "Il re di chi ama troppo", "text": "Il re di chi ama troppo \u00e8 un singolo della cantante italiana Fiorella Mannoia, inciso in duetto con Tiziano Ferro e scritto da quest'ultimo. Viene pubblicato il 9 gennaio 2009 come secondo estratto dall'album \"Il movimento del dare\".\nDescrizione.\nIl brano \u00e8 una ballata che racconta il punto di vista di chi si spende totalmente in amore, rischiando cos\u00ec di rimanere spesso bruciato. I due artisti hanno inciso la canzone insieme e l'autore Tiziano Ferro compare in featuring nella seconda parte del brano.\nIl singolo viene presentato durante la quarta puntata della seconda edizione di \"X Factor\" nel febbraio del 2009.\nViene eseguita dai due cantanti nel corso dei Wind Music Awards 2009 e durante la tappa estiva dell\"'Alla mia et\u00e0 Tour 2009/10\" di Tiziano Ferro."}
{"id": "2591269", "revid": "36426", "url": "https://it.wikipedia.org/wiki?curid=2591269", "title": "Adorazione di Annalena", "text": ""}
{"id": "2591273", "revid": "300067", "url": "https://it.wikipedia.org/wiki?curid=2591273", "title": "Konstantinos Vasileiadis", "text": ""}
{"id": "2591274", "revid": "287204", "url": "https://it.wikipedia.org/wiki?curid=2591274", "title": "Victor Sada", "text": ""}
{"id": "2591276", "revid": "1529788", "url": "https://it.wikipedia.org/wiki?curid=2591276", "title": "Pencil", "text": "Pencil \u00e8 un software di animazione grafica 2D per Mac, Windows, Linux e BSD.\nPencil usa un'unica interfaccia di disegno bitmap e vettoriale per produrre semplici grafici 2D ed animazioni.\nPencil \u00e8 scritto in C++ ed utilizza Qt. \u00c8 distribuito con licenza GNU General Public License. \nIl nucleo del programma si chiamava \"Pencil Planner\" ed \u00e8 stato poi migliorato principalmente da Pascal Naidon."}
{"id": "2591293", "revid": "1718925", "url": "https://it.wikipedia.org/wiki?curid=2591293", "title": "Grotta di Is Zuddas", "text": "Le grotte di Is Zuddas si trovano nella parte sud occidentale della Sardegna in territorio del comune di Santadi nella regione del Sulcis da cui dista sei chilometri.\nLa cavit\u00e0 si sviluppa all'interno del monte Meana, un massiccio costituito da rocce dolomitiche molto antiche risalenti a 530 milioni di anni fa. La grotta, ancora in attivit\u00e0, fu scoperta dagli speleologi nel 1971. La temperatura interna costante \u00e8 di 16 gradi, con un tasso di umidit\u00e0 vicino al 100%.\nSu un percorso di 500 metri si possono ammirare imponenti concrezioni, stalattiti e stalagmiti, colonne, stalattiti a formazione tubolare, cannule e soprattutto le rare aragoniti aghiformi, concentrate in un'unica sala e chiamate dagli speleologi \"fiori di grotta\". Questi ciuffi di cristallo bianco si sviluppano in ogni direzione in spettacolari formazioni filiformi, rendendo unica la grotta.\nNella parte iniziale della cavit\u00e0 si possono osservare i resti scheletrici del \"Prolagus sardus\", un lagomorfe (lagomorpha) dalle dimensioni di una lepre, presente solamente in Sardegna e in Corsica ed estintosi circa 400 anni fa."}
{"id": "2591294", "revid": "36426", "url": "https://it.wikipedia.org/wiki?curid=2591294", "title": "Nativit\u00e0 con san Giorgio e san Vicenzo Ferrer", "text": ""}
{"id": "2591300", "revid": "767487", "url": "https://it.wikipedia.org/wiki?curid=2591300", "title": "Venda (bantustan)", "text": "Il Venda fu un bantustan istituito dal governo sudafricano durante l'epoca dell'apartheid come riserva per l'etnia venda.\nIl 13 settembre 1979 fu dichiarato indipendente dal Sudafrica; come per gli altri bantustan, la sua indipendenza non fu riconosciuta dalla comunit\u00e0 internazionale. La prima capitale fu Sibasa; successivamente fu spostata a Thohoyandou.\nFine dell'indipendenza.\nCon la fine dell'apartheid il Venda fu aggregato alla provincia sudafricana del Limpopo."}
{"id": "2591309", "revid": "220472", "url": "https://it.wikipedia.org/wiki?curid=2591309", "title": "Luigi Bignami", "text": "Biografia.\nConseguita la laurea in scienze della Terra presso l'Universit\u00e0 di Milano, si trasferisce in Africa dove collabora con il Ministero degli Esteri ed esegue ricerche scientifiche per conto dell'ENI. Dopo alcuni anni ritorna in Italia, dove inizia l'attivit\u00e0 di divulgatore scientifico, in particolare di aeronautica, astronomia e scienze della Terra, collaborando con giornali, riviste, radio e televisioni, sia italiane che straniere. Insegna poi nel collegio Castelli di Saronno come professore di scienze della Terra e biologia.\nIn televisione ha condotto i programmi \"Natura Avventura, Galapagos\" e \"Cinque continenti e numerosi Documentari su Focus TV\". \u00c8 stato redattore scientifico per i telegiornali delle reti Mediaset e ha collaborato con la trasmissione di divulgazione scientifica La macchina del tempo. Ha collaborato anche con Geo&amp;Geo ed Alberto Angela nel suo programma serale\n\u00c8 noto, grazie anche ad apparizioni televisive, per le sue posizioni scettiche, ma aperte in campo esobiologico. Sostiene di credere nell'esistenza di esseri intelligenti extraterrestri, ma \u00e8 estremamente scettico che gli extraterrestri siano arrivati fin sulla Terra e la stiano osservando. Ha fondato, insieme ad altri, il Centro Studi di Esobiologia, nell'ambito della Societ\u00e0 Italiana di Scienze Naturali. Ha sede presso il Museo di Storia Naturale di Milano e promuove lo studio e la divulgazione scientifica della ricerca della vita extraterrestre.\nControversie.\nIl 17 ottobre 2017 durante l'edizione delle 13:00 del TG5, dopo aver corretto una gaffe della giornalista Cristina Bianchino che lo aveva confuso con Giovanni Bignami (professore di fisica e astronomia deceduto solo pochi mesi prima) \u00e8 stato licenziato dal direttore Clemente Mimun. Il giornalista scientifico ha raccontato la sua versione il 23 ottobre sul suo account Facebook."}
{"id": "2591312", "revid": "1573940", "url": "https://it.wikipedia.org/wiki?curid=2591312", "title": "Cattedrale di San Salvatore (Vienna)", "text": "La chiesa (o cappella) di San Salvatore \u00e8 un edificio religioso situato nel complesso del vecchio municipio e passata alla Chiesa vetero-cattolica nel 1871. Da quel momento ha svolto anche la funzione di cappella del municipio.\nLa cappella fu costruita alla fine del XIII secolo, ma la sua consacrazione principale fu effettuata solo nel 1361. Il pulpito fu finanziato da donazioni dei fedeli nel 1765. Nell tempo, la cappella fu ricostruita pi\u00f9 volte. Durante la seconda guerra mondiale, la chiesa fu completamente demolita. All'ingresso della cappella, dalla Salvatorgasse, \u00e8 visibile dalla strada uno dei pochi portali rinascimentali rimasti a Vienna."}
{"id": "2591320", "revid": "123251967", "url": "https://it.wikipedia.org/wiki?curid=2591320", "title": "Episodi di Dexter (quarta stagione)", "text": "La quarta stagione della serie televisiva Dexter \u00e8 stata trasmessa in prima visione negli Stati Uniti d'America da Showtime dal 27 settembre al 13 dicembre 2009.\nIn Italia, la stagione \u00e8 stata trasmessa in prima visione satellitare da FX, canale pay della piattaforma Sky, dal 5 marzo al 21 maggio 2010; in chiaro \u00e8 stata trasmessa da Rai 4 dal 1\u00ba settembre al 6 ottobre 2013.\nDurante questa stagione Desmond Harrington entra nel cast principale, mentre ne esce Julie Benz.\nL'antagonista principale della stagione \u00e8 Trinity Killer alias Arthur Mitchell.\nUna vita da sogno.\nTrama.\nSei mesi dopo il matrimonio con Rita, Dexter vive ora con tre figli e sua moglie in una nuova casa. Con il suo nuovo figlio Harrison, la complessit\u00e0 dell'essere padre rende pi\u00f9 difficile a Dexter concentrarsi sul suo lavoro. La mancanza di sonno lo induce in errore durante una deposizione in tribunale, dove porta con s\u00e9 gli appunti su un caso diverso da quello discusso: questo porta l'imputato Benny Gomez, un violento assassino accusato di omicidio, ad essere assolto. Intanto Debra \u00e8 alla ricerca dell'informatrice che ha avuto una relazione con suo padre. Sulla scena del crimine viene trovato il cadavere di una ragazza nella vasca da bagno della propria abitazione e date le poche tracce, Dexter intuisce di avere davanti un killer professionista. Dopo aver lasciato la detective Barbara, Angel porta avanti una relazione segreta con La Guerta. L'agente Lundy, ormai prossimo alla pensione, torna a Miami per indagare su un caso collegato ad altri diversi casi irrisolti, di almeno 30 anni, attuati da quello che chiamano il Trinity Killer. La vittima infatti \u00e8 stata uccisa nello stesso luogo e nello stesso modo in cui anni prima fu trovata la prima vittima di Trinity Killer. Intanto Quinn aiuta una giornalista a scrivere gli articoli sugli omicidi con la scusa di chiederle un appuntamento. Dopo una chiamata di Rita, Dexter uccide frettolosamente Gomez, l'omicida liberato dopo la sua deposizione, ma tornando a casa si addormenta alla guida e ha un incidente.\nFrammenti di memoria.\nTrama.\nA seguito dell'amnesia causata dal suo incidente stradale, Dexter comincia a cercare il corpo di Benny Gomez, l'assassino da lui ucciso prima dello scontro in auto. Cos\u00ec si reca nell'autofficina dove \u00e8 riposta la sua auto in frantumi e appena vede che nel bagagliaio le buste contenenti la vittima sono sparite, comincia a pensare che siano sbalzate dall'auto durante l'incidente, ma neanche l\u00ec le trova. Nel frattempo Debra \u00e8 alle prese con il ritorno del suo vecchio amante, l'agente Lundy, mentre Quinn prova a destreggiarsi tra la sua vita privata e il lavoro. Intanto Trinity Killer comincia a seguire la sua prossima vittima, Tarla Grant, una giovane madre. Dexter viene convocato su una scena del crimine, che apre un capitolo chiamato \"omicidi in vacanza\", dove sorprende Quinn a rubare dei soldi dalla cassaforte della vittima, ma finge di non vederlo in quanto ha altre cose a cui pensare. Rita scopre che Dexter ha avuto un incidente ben pi\u00f9 grave di quello che le aveva raccontato e chiede al marito di tornare a casa per riposarsi, ma Dexter non pu\u00f2 sia perch\u00e9 La Guerta ha ordinato ai dipendenti di fare gli straordinari per portare avanti il caso e sia perch\u00e9 deve ritrovare il corpo di Gomez che alla fine trova nascosto nella sacca da pugile della palestra abbandonata dove aveva svolto il suo rituale.\nLuci accecanti.\nTrama.\nQuando un vandalo comincia a creare problemi nel quartiere, i vicini di Dexter diventano vigilanti e diffidenti, due cose di cui Dexter non ha certamente bisogno. La sua libert\u00e0 \u00e8 anche impedita da Rita, che insiste per accompagnarlo in giro dopo il suo incidente. Debra \u00e8 turbata quando Anton le annuncia che ha ottenuto un lavoro in citt\u00e0 per passare pi\u00f9 tempo con lei. Intanto Quinn cerca di essere gentile con Dexter, regalandogli dei biglietti per una partita di football, perch\u00e9 teme che l'ematologo possa rivelare a qualcuno del furto che ha compiuto sulla scena del crimine. Dexter non sapendo cosa farsene li regala a Masuka, ma quando Quinn viene a saperlo affronta l'ematologo che gli promette di non rivelare niente a nessuno. Nel frattempo Trinity Killer uccide la sua nuova vittima, Tarla Grant, obbligandola a lanciarsi dall'ultimo piano di un magazzino abbandonato, facendolo sembrare un suicidio. Lundy chiede a Debra di verificare se esattamente 30 anni fa c'\u00e8 stato un caso simile nello stesso luogo, perch\u00e9 se cos\u00ec fosse allora la vittima \u00e8 morta per mano dello stesso killer. Intanto Dexter ha dei sospetti su chi possa essere il vandalo del suo quartiere e usa le impronte digitali lasciate sulla lattina spray per risalire al colpevole: Jessy, uno dei ragazzi del vicinato. Cos\u00ec decide di coglierlo in flagrante con l'intento di spaventarlo, ma scopre che a vandalizzare il quartiere non \u00e8 il ragazzo, bens\u00ec suo padre, Andy. Dexter cerca comunque di spaventarlo indossando un passamontagna e riempiendolo di minacce fino a quando l'uomo non cede e confessa di compiere furti per pagarsi i debiti siccome ha perso il lavoro. \n3 giorni di libert\u00e0.\nTrama.\nMentre Rita e i figli sono fuori citt\u00e0 per un matrimonio, Dexter si concentra su un nuovo obiettivo, Zoey Kruger, un'agente di polizia che \u00e8 riuscita ad inscenare l'uccisione del marito e della figlia, assassinati da lei. La Guerta e Angel discutono di uscire allo scoperto con i loro superiori, mettendo Dexter malvolentieri al centro dei loro problemi. Nel frattempo la nuova compagna di Quinn, una giornalista, usa la loro relazione per svelare la storia di come l'agente Lundy ricerchi un killer fantasma mentre il dipartimento di Miami \u00e8 alle prese con il caso degli omicidi in vacanza, e a seguito dell'uscita dell'articolo Quinn viene rimproverato dai suoi superiori. Il ragazzo cerca di rompere con la giornalista, ma lei sembra tenerci alla loro relazione. Intanto Debra e Lundy fanno ricerche su omicidi di 30 anni fa in modo che possano anticipare le mosse di Trinity Killer. Anton nota che Debra passa pi\u00f9 tempo con Lundy che con lui e pensa che la ragazza sia ancora innamorata del suo ex. Lundy, durante un sopralluogo in una potenziale scena del crimine, viene a contatto inconsciamente per pochi secondi con il killer, di cui rimane impressionato e ne registra l'aspetto sul suo registratore vocale portatile. Debra si rende conto di essere ancora innamorata di Lundy e, dopo una serata di passione, i due vengono assaliti e derubati in un parcheggio, riportando ferite gravi. Dexter viene a sapere che Zoey sta per vendere casa e si finge interessato per trovare indizi. Fortunatamente trova la prova schiacciante che incastra Zoey Kruger, ma quando la poliziotta viene a sapere che l'uomo lavora per la polizia e pensa che stia indagando su di lei, ne approfitta per dargli un avvertimento che a Dexter suona come una minaccia velata. A questo punto si chiede se sia rischioso mandare avanti il piano di uccidere la donna e immagina di parlare con suo padre per sapere cosa farebbe Harry. Dexter incontra nuovamente la poliziotta e le confessa le sue scoperte, minacciandola di rivelare tutto. Cos\u00ec la donna entra di nascosto a casa di Dexter per ucciderlo, ma lui la precede e dopo averla sedata la uccide.\nSete di vendetta.\nTrama.\nA seguito dell'agguato, Frank Lundy rimane ucciso mentre Debra rimane leggermente ferita e trasportata in ospedale. Gli agenti pensano sia opera del killer degli omicidi in vacanza, ma Dexter sospetta di Trinity Killer. Debra lascia Anton confessandogli il suo tradimento e si trasferisce momentaneamente da Dexter. Rita scopre che il marito \u00e8 ancora in possesso del suo vecchio appartamento e diventa dubbiosa nei suoi confronti. La Guerta decide di rendere pubblica la sua relazione con Angel, ma viene a sapere dal Capitano Matthews che la sua confessione le coster\u00e0 il trasferimento del collega, che ricever\u00e0 per\u00f2 una promozione. Dexter si impossessa delle prove in mano a Lundy ed inizia a dare la caccia a Trinity, trovandolo nel bel mezzo del suo terzo omicidio. Riuscendo a seguirlo fino alla sua abitazione, poco prima di sedarlo per eliminarlo, scopre che il killer si rivela essere un \"normale\" padre di famiglia, proprio come lui.\nDatemi un martello.\nTrama.\nDexter si avvicina ad Arthur Mitchel, il vero nome di Trinity Killer, e si presenta a lui come Kyle Butler. Egli scopre che l'uomo si \u00e8 creato una copertura perfetta essendo un ottimo elemento per la comunit\u00e0 ed un padre e marito perfetto. Debra, ristabilitasi, torna a lavorare e rilevando la mancanza di alcuni oggetti dall'appartamento di Lundy, ipotizza che i due siano stati assaliti direttamente da Trinity. Rita trascina Dexter a fare terapia di coppia da una psicologa, ancora pi\u00f9 convinta che il marito le nasconda qualcosa. Masuka scopre che sull'ultima scena del crimine erano state depositate delle tracce di ceneri funerarie di persone imparentate con l'assassino. Puntualmente Dexter scopre che Mitchel ha perso entrambi i genitori e la sorella nello stesso modo in cui lui uccide le sue vittime, e decide di unirsi alle attivit\u00e0 benefiche di Trinity con il fine di spiarlo, riuscendo ad entrare in casa sua con una scusa e scoprendo il lato malvagio del suo nuovo amico, e provocandolo per aver toccato l'urna contenente le ceneri della sorella deceduta. Dopo essersi scusato, Arthur regala a Dexter il martello usato per l'assassinio di pochi giorni prima. Angel e La Guerta decidono di lasciarsi ufficialmente, cos\u00ec che nessuno dei due debba abbandonare la Omicidi. Finalmente Dexter abbandona il suo vecchio appartamento perch\u00e9 con Rita ha costruito un capanno in giardino, di cui solo lui possiede la chiave, in cui poter trovare spazio per le sue cose, soprattutto i ferri del mestiere ed i suoi \"amici in vetrino\".\nCalma piatta.\nTrama.\nDexter viene chiamato a lavorare a un nuovo caso quando il braccio di una ragazza viene ritrovato nello stomaco di un alligatore. \u00c8 l'inizio di una nuova caccia all'uomo: Jonathan Farrow, che per Dexter diventa presto un obiettivo personale. Debra si ostina a cercare l'amante del padre, ma quando un'informatrice le rivela che in realt\u00e0 Harry andava a letto un po' con tutte, la ragazza disgustata smette di fare ricerche e chiede a Dexter di riportare i fascicoli delle ex informatrici in archivio; il ragazzo ne approfitta per distruggere il fascicolo della madre, ma ne conserva la foto. Sotto consiglio di Arthur (Trinity), Dexter cerca di incentivare l'amore per la musica di Astor regalandole una chitarra e dicendole che inizier\u00e0 a prendere lezioni. Rita gli ricorda di portare Cody e altri amici in campeggio con la barca quel weekend e Dexter decide di andare ad uccidere subito Farrow con la scusa di rifornire di salvagenti il suo piccolo battello. Durante questo primo tentativo di cattura di Farrow ad una sua festa, Dexter viene visto da Quinn e decide di interrompere il piano e si rassegna ad aspettare. Dopo aver accompagnato Cody e suoi amici al luogo del campeggio, riceve una telefonata da Debra che lo informa di essere riuscita a convincere il tenente La Guerta ad aprire una nuova indagine sul Trinity Killer senza per\u00f2 considerare le ultime 3 vittime pi\u00f9 l'ex l'agente speciale Lundy sulle quali lei ha intenzione di indagare in segreto. Scende la sera. Dexter d\u00e0 la buonanotte a Cody e si prepara ad uccidere Farrow. Con la barca lascia il campeggio e si reca a casa della futura vittima e, dopo aver compiuto il rituale, si disfa dei resti nella corrente del golfo. Il giorno dopo, si presenta al lavoro e scopre che Jonathan Farrow non era un killer, ma lo era il suo assistente, Timothy Brand, che vede in manette. Disperato, comprende di aver ucciso un innocente. \nGuest star: John Lithgow (Arthur Mitchell), Courtney Ford (Christine Hill), Greg Ellis (Jonathan Farrow), Mary Mara (Valerie Hodges), Christina Robinson (Astor Bennett), Preston Bailey (Cody Bennett), Rick Peters (Elliot).\nRimorsi.\nTrama.\nDexter \u00e8 sconvolto per aver ucciso Jonathan Farrow e per combattere il rimorso decide di occuparsi di Arthur Mitchell quanto prima. Gli agenti di polizia vengono a sapere della scomparsa di Farrow e attribuiscono il suo probabile crimine a Brand. Debra espone le sue teorie sul caso di Trinity Killer: ogni anno, per trent'anni, si ripetono tre omicidi identici che coinvolgono persone della stessa et\u00e0 (una giovane ragazza assassinata nella vasca da bagno, un finto suicidio di una giovane madre e un uomo quarantenne picchiato violentemente) e su ogni scena del crimine vengono trovate delle ceneri. Ma la ragazza rimane delusa quando La Guerta le toglie il caso del Trinity Killer perch\u00e9 vi \u00e8 coinvolta in qualit\u00e0 di vittima ma, esaminando le prove di nascosto, scopre che l'autore dell'aggressione in cui muore Lundy non pu\u00f2 essere Trinity a causa dell'altezza dell'uomo che le ha sparato che non coincide con quella del killer. In questo modo riesce a farsi riassegnare il caso di Trinity Killer. Dexter, con una scusa, segue Arthur in un suo viaggio fuori citt\u00e0. Qui, dopo avergli confessato di aver erroneamente ucciso un uomo durante una battuta di caccia, scopre la vera storia della famiglia di Arthur: da piccolo stava spiando la sorella farsi la doccia e questa, dopo essersi accorta di lui, nell'agitazione di cacciarlo ruppe l'anta vetrata della doccia ferendosi gravemente e morendo dissanguata, la madre dalla disperazione decise di togliersi la vita gettandosi da un palazzo mentre il padre, alcolizzato, riversava sul figlio la sua frustrazione picchiandolo; Dexter intuisce che questi sia stato ucciso da Arthur con un martello, anche se l'uomo si limita a dire che sia semplicemente morto. Angel e La Guerta riprendono segretamente ad incontrarsi. Mentre Dexter \u00e8 via, Rita e i bambini passano la serata in compagnia del loro vicino Elliot che sembra essersi invaghito della donna. La sera in cui Dexter vuole eliminare Trinity nota che l'uomo non \u00e8 in camera e scopre che si era allontanato con l'idea di suicidarsi gettandosi da un palazzo in costruzione. L'ematologo arriva appena in tempo per salvarlo, deciso pi\u00f9 che mai ad ucciderlo di persona. \nGiorno di festa.\nTrama.\nDexter continua a spiare Arthur e si rende conto che non ha un buon rapporto coi suoi familiari. Cos\u00ec parla con Jonah, il figlio di Arthur, e scopre che \u00e8 molto violento e dispotico sia coi figli che con la moglie. Il figlio invita Dexter alla festa del ringraziamento prevista per il giorno successivo. Nel frattempo Debra intuisce che Trinity Killer uccide sempre nel periodo delle vacanze scolastiche, quindi sospetta che lavori all'interno del circuito scolastico. Nel giorno di festa, Arthur rompe il dito al figlio per punirlo di aver rotto la macchina e Dexter scopre che Trinity Killer ha l'abitudine di chiudere la figlia a chiave in camera sua. Rita chiama Dexter per informarlo che Cody \u00e8 caduto all'interno della rimessa personale di Dexter e che il vicino, Elliot, ha dovuto sfondare la porta per liberarlo. Poco dopo Rita viene baciata dallo stesso uomo ma senza ricambiare; i due vengono visti di nascosto da Masuka, invitato da Debra al pranzo della famiglia Morgan. Dexter vorrebbe tornare subito a casa ma il figlio di Arthur, stanco delle angherie del padre, scatena un litigio durante il quale viene strangolato, ma Dexter interviene e lo minaccia con un coltello, venendo bloccato dalla moglie e della figlia. Inoltre, Debra sospetta che l'autrice della sua aggressione sia Christine, ragazza di Quinn e giornalista senza pi\u00f9 notizie su cui scrivere articoli. La stessa donna si scopre essere figlia di Arthur. \nBambini sperduti.\nTrama.\nDexter si rimette sulle tracce di Arthur e scopre che sta gi\u00e0 riaprendo il suo ciclo di omicidi. Pedinandolo si accorge per\u00f2 che la sua vittima non \u00e8 una donna ma bens\u00ec un bambino di 10 anni, cos\u00ec indaga e scopre che le sue serie di omicidi non sono tre ma quattro: un bambino scomparso anticipa le due donne e l'uomo, indizio sfuggito anche all'agente Lundy. Debra decide di rilasciare l'intervista a Christine ma con il solo scopo di estrarle informazioni riguardanti la sera dell'omicidio. Finita l'intervista convince Quinn a farsi aiutare, facendosi consegnare lo spazzolino della ragazza per fare il test del DNA. Dopo qualche giorno di prigionia, Arthur seda il bambino e lo chiude in un borsone. Dexter si fa aiutare da Jonah nella ricerca del padre, arrivando in ritardo di pochi minuti nel luogo in cui il killer teneva segregato il bambino ma scoprendo che questi ha intenzione di gettarlo in una fossa di cemento di un cantiere. Masuka, dopo aver esaminato il DNA dello spazzolino, scopre che Christine \u00e8 imparentata con Trinity e nel frattempo la ragazza comunica al padre di aver collegato gli omicidi appena avvenuti a quelli passati ed a ci\u00f2 che vide da bambina, avendolo spiato durante un suo assassinio, ma di averlo sempre coperto, arrivando addirittura ad uccidere l'agente Lundy, il quale era arrivato molto vicino alla verit\u00e0. Dexter raggiunge il cantiere appena in tempo e, dopo una colluttazione con Arthur, riesce ad estrarre il bambino ancora vivo dal cemento fresco, facendo per\u00f2 scappare la sua vittima. Christine viene arrestata dagli agenti della squadra omicidi.\nFaccia a faccia.\nTrama.\nChristine inizia ad essere interrogata e, anche davanti a prove inconfutabili, non rivela il nome del padre, venendo rilasciata dopo pochi giorni. Quinn \u00e8 sconvolto nello scoprire che la sua ragazza \u00e8 imparentata con Trinity. Rita decide di confessare al marito l'errore commesso al pranzo del ringraziamento e questi si scontra con il vicino. Christine, dopo essere stata rilasciata, contatta il padre, il quale la ripudia come figlia. Dexter finge di volere un riscatto da Arthur cos\u00ec da poterlo incontrare. In realt\u00e0 anche Arthur \u00e8 sulle sue tracce scontrandosi con uno dei Kyle Butler (nome con il quale Dexter si era presentato a lui) residenti a Miami, diventando cos\u00ec uno dei casi di indagine. Mentre l'ematologo \u00e8 sulle tracce di Arthur, ne approfitta per far sparire Stan Beaudry, un criminale rilasciato da tempo, e lasciare in casa sua tracce del DNA di Trinity per depistare la polizia. Batista e La Guerta decidono di sposarsi in segreto, senza cerimonia, per eludere le accuse mosse dal capitano Matthews che li aveva sorpresi insieme. Debra viene informata da Christine della vera versione dei fatti riguardanti la sua aggressione, confessandole di aver sparato a lei e Lundy. La giornalista, una volta capito di non poter ricevere il perdono della detective, decide di suicidarsi sparandosi proprio di fronte alla donna. Arthur capisce che Dexter ha mentito sulla sua identit\u00e0 cos\u00ec gli d\u00e0 appuntamento in un parco divertimenti per poi pedinarlo fino al distretto di polizia, dove riesce ad arrivare di fronte all'ematologo scoprendone la vera identit\u00e0.\nLa storia si ripete.\nTrama.\nArthur, rivelatosi come Trinity, minaccia Dexter di ucciderlo se non lo lascer\u00e0 in pace. Dexter segue il killer in macchina e riesce ad anestetizzarlo e caricarlo nel suo stesso furgone, venendo per\u00f2 arrestato per non essersi fermato dopo aver tamponato un veicolo in sosta. Debra, interrogando il ragazzino rapito da Trinity, riesce ad identificare il killer in Arthur Mitchell tramite la sua fondazione di volontariato. Dexter, liberato da Rita, torna sul luogo in cui aveva lasciato Arthur scoprendo che questi si \u00e8 ripreso ed \u00e8 fuggito, convince quindi la moglie a fare un viaggio per qualche giorno con la promessa di raggiungerla appena liberatosi dal lavoro. Si reca quindi a casa Mitchell dove scopre che Arthur era appena andato via con tutti i loro gioielli e contanti. Subito dopo la polizia fa irruzione nell'abitazione per catturare Trinity, e Dexter riesce a nascondersi appena in tempo per non farsi scoprire. Debra torna in contatto con l'ex informatrice del padre che la indirizza a Laura Moser, la madre di Dexter, e risale alla vera storia riguardante la morte dei genitori del fratellastro e, scoprendo che \u00e8 imparentato con il killer del camion frigo, riferisce tutto a Dexter aggiungendo che questo non cambia il rapporto tra i due. Ormai scoperto chi \u00e8 Trinity, l'FBI prende in mano il caso togliendolo alla squadra omicidi, vera autrice della risoluzione. Arthur riesce a lasciare la citt\u00e0, ma viene intercettato e sedato nuovamente da Dexter. Questa volta l'ematologo porta a compimento il suo desiderio eliminando Arthur. Tornato a casa, e pronto per raggiungere la moglie, trova un messaggio in segreteria. \u00c8 Rita, che gli dice di essere tornata a casa per prendere la carta d'identit\u00e0, e che partir\u00e0 col prossimo volo. Quando Dexter la chiama al cellulare, questo squilla dall'altra parte della stanza, in contemporanea al pianto di un bambino. L'uomo segue il rumore del pianto fino in bagno, dove trova la moglie senza vita nella vasca da bagno, riversa in un lago di sangue con suo figlio Harrison seduto sul pavimento. La scena riporta a come Harry trov\u00f2 Dexter nel container, anch'egli seduto in un lago di sangue quando vide la madre morire davanti ai suoi occhi. Dexter prende il figlio e lo porta fuori dal luogo del delitto, proprio come fece Harry."}
{"id": "2591325", "revid": "3115", "url": "https://it.wikipedia.org/wiki?curid=2591325", "title": "Luigi La Ferlita", "text": "Biografia.\nNato nel 1906 in una famiglia borghese, La Ferlita perse suo padre Nunzio - il quale esercitava la professione di avvocato - poco prima di conseguire brillantemente, a solo 20 anni, la laurea in Giurisprudenza presso l'Universit\u00e0 di Catania. Nonostante i disagi dovuti alla necessit\u00e0 di prendersi cura della madre vedova e di due sorelle minori, Dora e Gina, dopo l'esame da procuratore legale avvi\u00f2 uno studio professionale a Catania. Nel 1941 spos\u00f2 Maria, con cui ebbe quattro figli, Gabriella, Nunzio, Maria Luisa e Francesco.\nAvvicinatosi al Partito Popolare di don Sturzo, dopo la guerra divenne direttore della pubblicazione cattolica \"L'idea cristiana\" e fu presente al I congresso della Democrazia Cristiana a Roma (24-26 aprile 1946).\nEntrato in politica attiva, fu eletto consigliere comunale a Catania, sempre per le liste della DC, alle Amministrative del 52, divenendo Assessore ai Lavori Pubblici e assessore delegato e collaboratore del sindaco Domenico Magr\u00ec; il quale, quando impegnato a Roma per i numerosi incarichi parlamentari, lasciava sempre a La Ferlita il timone dell'Amministrazione. Quando questi, il 21 novembre 1953, si dimise, design\u00f2 proprio La Ferlita come suo successore.\nLa Ferlita fu eletto sindaco con i voti della DC e il sostegno dei consiglieri monarchici.\nRieletto con moltissime preferenze alle Amministrative del febbraio 1956, grazie alla popolarit\u00e0 conquistata presso i Catanesi per le sue realizzazioni, il Consiglio Comunale lo premi\u00f2 riassegnandogli la carica di Sindaco.\nL'amarezza, per\u00f2, per le battaglie intraprese contro di lui da avversari politici, anche del suo stesso partito, lo convinse a non ripresentarsi alle Amministrative del 1960. E, caso raro nella Politica Italiana, a rinunciare a qualsiasi carriera politica successiva al servizio da Sindaco. Perseguitato da improbabili accuse e condannato, moriva prematuramente a soli 68 anni di et\u00e0, l'8 marzo del 1974. Nel gennaio 1975 tutte le accuse si dimostrarono infondate, e fu per questo totalmente riabilitato nella memoria dei Catanesi.\nIl Sindaco La Ferlita.\nScrive lo storico e giornalista de La Sicilia Salvatore Nicolosi (Opera citata pag. 357, 358) \u00abLa sindacatura La Ferlita fu, nella storia amministrativa di Catania, la pi\u00f9 lunga in senso assoluto: fino ad allora, cio\u00e8, e per un trentennio ancora\u00bb. Dotato di un carattere forte, fu l'uomo giusto per far decollare la Catania del dopoguerra. Scrive sempre Salvatore Nicolosi \u00abLa Ferlita era un uomo dai modi bruschi, e il suo volto [...] non era [...] mai rischiarato dal sorriso [...]. La Ferlita di tolleranza ne aveva poca, quasi punta. La tolleranza di un capo \u00e8 premessa all'anarchia dei collaboratori, e lui era uomo che aborriva l'anarchia.\u00bb L'uomo giusto insomma per guidare con polso fermo la citt\u00e0 in tempi difficili come furono gli anni 50. Ne traccia un affettuoso ritratto lo scrittore e giornalista Lucio Sciacca (Opera citata pag. 37 e seg.); che fu Capo di Gabinetto durante tutto il periodo della sindacatura La Ferlita, e a lui fu sempre vicino come fedele e apprezzato collaboratore. In un recente articolo sul quotidiano La Sicilia (Luned\u00ec 22 settembre 2008 Pag.55) lo ricorda come \u00abil catanese tedesco\u00bb, cio\u00e8 preciso, determinato, decisionista e onesto fino allo spasimo; e ricorda anche come Catania era orgogliosamente soprannominata, ai tempi, grazie a La Ferlita, la \u00abMilano del Sud\u00bb. E scrive al proposito Lucio Sciacca: \u00abFuori d'ogni probabile interferenza campanilistica, valga il vero: in quel tempo la citt\u00e0 viveva una vita felice; i catanesi, nella stragrande maggioranza, erano felici\u00bb.\nDa primo cittadino del Comune di Catania La Ferlita intraprese diverse opere, alcune delle quali furono oggetto di controversia.\nIl Risanamento del Quartiere di San Berillo.\nTra le pi\u00f9 controverse attivit\u00e0 della sua amministrazione vi fu il proseguimento del piano di Risanamento, o Sventramento di San Berillo, iniziato dal sindaco Magr\u00ec e proseguito durante tutto il decennio dallo stesso La Ferlita. La parola \u00abSventramento\u00bb ha origini storiche, in quanto nasce dalla secolare controversia fra i sostenitore dell'ammodernamento, cio\u00e8 la bonifica senza demolizioni (data la presenza di palazzi nobiliari storici), di quello che era il quartiere a luci rosse della citt\u00e0; oppure della draconiana distruzione di gran parte del luogo. Cosa che fu poi decisa. E la difficolt\u00e0 della questione nasceva dai radicati interessi dei commercianti nella zona, e dalla titanica difficolt\u00e0 dell'impresa, troppo costosa per essere realizzata con i soli mezzi del Comune, all'epoca ancora meno cospicui dei decenni seguenti. La realizzazione di questa opera, oggetto di discussioni secolari, ebbe nel carattere del Sindaco La Ferlita il giusto propulsore. Scrive Lucio Sciacca (Opera citata pag. 51): \u00abNella seduta dell'11 febbraio '56, il Consiglio Comunale approva all'unanimit\u00e0 l'atto di concessione del piano di risanamento del quartiere di San Berillo all'Istituto Immobiliare di Catania (ISTICA)\u00bb. E l'unanimit\u00e0 della decisione, rarissima ai tempi ed anche ai nostri giorni, \u00e8 stata frutto della forte determinazione del Sindaco La Ferlita.\nQuesta opera fu anche origine di un lungo calvario giudiziario per il Sindaco La Ferlita e per i suoi collaboratori. Dopo aver rinunciato a ripresentarsi alle elezioni amministrative del 1960, mentre la decisione del febbraio 1956 proseguiva un faticoso cammino, ancora in corso dopo oltre 40 anni, avvenne l'episodio che doveva segnare pesantemente la vita dell'ex Sindaco La Ferlita. Scrive Salvatore Nicolosi (Opera citata pag. 301 e seg.): \u00abIl risanamento ebbe un'appendice giudiziaria. A promuoverla fu, sul finire del 1965, un ingegnere - Giuseppe Mignemi [...]\u00bb. Mignemi, a causa di dissapori di tipo economico e di suoi complicati calcoli finanziari sull'appalto ISTICA, trascin\u00f2 l'ex Sindaco La Ferlita e i suoi collaboratori del tempo in un lungo procedimento giudiziario. La Ferlita ne usc\u00ec condannato a 4 anni in primo grado. Scrive Salvatore Nicolosi (Opera citata pag. 302) \u00ab[... gli Amministratori] finirono sotto processo, imputati di peculato per distrazione [...]. Il 23 febbraio del '74 furono condannati a pene variabili da 4 a 5 anni. Dopo meno di un anno, il 20 gennaio del '75, la corte d'appello li assolse invece con formula piena. Uno degli assolti, il Sindaco La Ferlita, pur completamente riabilitato ne mor\u00ec di crepacuore\u00bb.\nEra l'8 marzo del '74.\nImportante in merito a questo evento tanto drammatico nella vita del Sindaco La Ferlita \u00e8 l'articolo, lungo e circostanziato, pubblicato il 21 gennaio 1975 sul quotidiano La Sicilia, dal titolo \u00abI tre imputati del processo dell'Istica assolti in appello perch\u00e9 il fatto non sussiste\u00bb.\nLa Passeggiata a Mare.\nAl Sindaco La Ferlita i Catanesi devono anche la Passeggiata a Mare .\nCatania pur giacendo in riva al mare non poteva goderlo; almeno verso Nord. La cintura ferrata dei binari della linea Messina Catania impediva ai cittadini il godimento del panorama unico delle rocce laviche lambite dalle onde del Mediterraneo.\nAltre Realizzazioni dell'Amministrazione La Ferlita.\nOltre al Risanamento del Quartiere di San Berillo ed alla Passeggiata a Mare, fra le altre numerose realizzazioni del Sindaco La Ferlita citiamo: la realizzazione di una zona industriale in localit\u00e0 Pantano d'Arci, un acquitrino in attesa di bonifica e per il quale furono stanziati 700 milioni di lire dell'epoca; favor\u00ec i piani di urbanizzazione cittadina, bench\u00e9 senza piano regolatore, cosa questa che diede anche origine a fenomeni di speculazione edilizia; tramite trattative private con enti pubblici e societ\u00e0 varie furono a questi ultimi ceduti terreni vincolati alla costruzione di nuovi e pi\u00f9 moderni uffici (Ente siciliano di Elettricit\u00e0, poi assorbito dall'Enel dopo la nazionalizzazione, INAM, poi liquidato e integrato nel Servizio Sanitario Nazionale), oppure ne furono scambiati o acquisiti di nuovi per la costruzione di opere di pubblica utilit\u00e0 come edifici scolastici. Sul piano culturale, invece, La Ferlita si adoper\u00f2 per la raccolta e la catalogazione di opere che tramandassero la storia e della memoria locale; nel 1955 decret\u00f2 la costituzione di una commissione preposta a ci\u00f2, la quale acquis\u00ec testi storici, o ne cur\u00f2 la microfilmatura e l'acquisizione all'archivio pubblico; sempre nel 1955 istitu\u00ec un premio letterario intitolato allo scrittore siciliano Vitaliano Brancati, morto a Torino un anno prima.\nBilancio politico.\nNonostante le controversie sull'operato di La Ferlita soprattutto in campo urbanistico-edilizio, egli, ancora a distanza di anni dalla fine del suo mandato, nel 1960, era visto come un innovatore o, a seconda del punto di vista degli osservatori, ancora depositario di un determinato concetto di moralit\u00e0 politica: a lui, infatti, si rivolse Giuseppe Fava nel 1974 in una lettera aperta pubblicata sull\"'Espresso sera\", nella quale il giornalista denunciava la corruzione e la speculazione edilizia di cui la citt\u00e0 era caduta vittima: \u00abN\u00e9 io n\u00e9 lei abbiamo le palle [\u2026] Le palle ce le hanno gli altri, i grandi corruttori, i politici disonesti, i banditi a mano armata. Cos\u00ec dice (e forse crede) la gente. Almeno fino a quando i catanesi ed i siciliani per egoismo, per vigliaccheria, per stupidit\u00e0, per avidit\u00e0 delle briciole politiche, vorranno che questo sia il nostro mondo!\u00bb.\nPi\u00f9 recentemente \u00e8 stato fatto notare come l'attivit\u00e0 di La Ferlita (attingere ai fondi pubblici per opere di pubblica utilit\u00e0 e sviluppo) non fu diversa da quella fatta da altri sindaci dell'epoca, come Giorgio La Pira a Firenze, e che proprio grazie a tali opere La Ferlita fece attribuire a Catania il titolo di \"Milano del Sud\"; nonostante le controversie cui la sua attivit\u00e0 diede origine, quindi, per alcuni osservatori lo stesso La Ferlita \u00e8 tuttora considerato il migliore sindaco che la storia della citt\u00e0 etn\u00e8a possa vantare."}
{"id": "2591328", "revid": "258720", "url": "https://it.wikipedia.org/wiki?curid=2591328", "title": "Squalo grigio", "text": ""}
{"id": "2591329", "revid": "834", "url": "https://it.wikipedia.org/wiki?curid=2591329", "title": "Via Popilia (disambigua)", "text": "L'uso della denominazione via Popilia rimanda a diverse strade romane:"}
{"id": "2591330", "revid": "228587", "url": "https://it.wikipedia.org/wiki?curid=2591330", "title": "Cattura di Cristo (disambigua)", "text": ""}
{"id": "2591331", "revid": "991694", "url": "https://it.wikipedia.org/wiki?curid=2591331", "title": "WASG", "text": ""}
{"id": "2591335", "revid": "110157", "url": "https://it.wikipedia.org/wiki?curid=2591335", "title": "We Are All We Have", "text": "We Are All We Have \u00e8 l'ottavo album del gruppo statunitense hardcore punk The Casualties, pubblicato dalla SideOneDummy Records nell'agosto 2009."}
{"id": "2591338", "revid": "767487", "url": "https://it.wikipedia.org/wiki?curid=2591338", "title": "Cavalcata (album)", "text": "Cavalcata \u00e8 un EP in vinile degli Eterea Post Bong Band, registrato al Fiscerprais di Alessandria e pubblicato nel 2009 dalla Trovarobato e co-prodotto dal dj umbro Ricky L.\nIl disco.\nStampato solo in vinile, in \"Cavalcata\" ci sono quattro pezzi di musica da camera, con archi ma anche chitarre e sintetizzatori. Contiene nel primo lato la traccia \"Cavalcata pt.1\" di EPYKS 1.0 in due versioni, di cui una \u00e8 un rimontaggio del dj Ricky L (resident del Red Zone club) creato fondendo parti del pezzo originale e parti di Cavalcata pt.2, sempre contenuta in EPYKS 1.0. Nel secondo lato c'\u00e8 \"Brucaliffi\", basato sulla canzone delle vocali del Brucaliffo di Alice nel Paese delle Meraviglie, e \"Bada ai lamenti\", tratta da La chiave del 20, in cui gli Eterea immaginano una continuazione del tema di I segreti di Twin Peaks.\nLe grafiche sono state curate da Michele \"Stra\" Marchetti, tastierista degli Amor Fou.\nLa critica.\nNel numero 138 di \"Blow Up\", Christian Zingales ha definito il vinile un oggetto \"culto\". \"Cavalcata pt.1\" in particolare \u00e8 diventata molto nota nelle discoteche dell'Umbria, grazie all'intensa programmazione di Ricky L. Bob Rifo dei Bloody Beetroots ha suonato \"Cavalcata pt.\"1 in un dj set al festival Coachella.\nUscita digitale.\nNel dicembre 2012 la Trovarobato ha pubblicato una versione digitale di Cavalcata EP creata importando il vinile e adattandolo al formato MP3."}
{"id": "2591339", "revid": "1543377", "url": "https://it.wikipedia.org/wiki?curid=2591339", "title": "EPYKS 1.0", "text": "EPYKS 1.0 \u00e8 un album degli Eterea Post Bong Band, registrato e prodotto al Fiscerprais di Alessandria, masterizzato al Disc2Disc e pubblicato nel 2009 dalla Trovarobato.\nIl disco.\nSi tratta di un ironico concept album incentrato sull'ICT, cio\u00e8 sulle nuove tecnologie di comunicazione, utilizzate nella creazione stessa dell'album ma anche vero e proprio soggetto/oggetto del disco. Il titolo \u00e8 lo speculare di Skype ma descrive anche lo spirito da colonna sonora \"epica\" che si respira nelle dodici tracce che lo compongono.\nDa molti elementi pi\u00f9 o meno nascosti nella mezz'ora di musica e nelle grafiche del digipak, si pu\u00f2 intuire che l'intero lavoro \u00e8 permeato da un'atmosfera molto giocosa. La prima traccia, un collage di suoni di telefonia, pc e voci, si chiama \"Inter Nos Explorers\", titolo che pu\u00f2 essere preso come sintetica dichiarazione di intenti: esploratori dell\"'inter nos\", cio\u00e8 dei mezzi che ci permettono di connetterci, ma anche buffa storpiatura di Internet Explorer, il noto browser Windows. Alla fine di \"Cavalcata pt.2\", la tipica interferenza dei cellulari rovina il momento saliente del brano, causando un litigio tra i musicisti. Durante \"i-Dozer\", seconda parte di \"Red Bulldozer\", il brano si interrompe per un attimo come se qualcuno avesse premuto stop in un vecchio stereo a cassetta, stratagemma utilizzato anche da Aphex Twin ma con intenti diversi.\nIn \"EPYKS 1.0\" si colgono elementi di ogni tipo: dalle reinterpretazioni delle colonne sonore di Psycho ed Alice nel Paese delle Meraviglie a campioni di Super Mario Bros e Malcolm McLaren; ogni cosa viene rivista con un eclettismo cialtrone ma ragionato. Ci sono inoltre nuove versioni di alcuni pezzi del loro primo EP autoprodotto \"The Post Bong Adventure\", come \"Sbaro\", \"Esu\" e \"Medrogolis\" (gi\u00e0 colonna sonora di un videogioco sponsorizzato da Discovery Channel e WWF).\nLe collaborazioni.\nPer tenere fede all'idea di partenza, gli Eterea si sono avvalsi di Skype e telefonia mobile per la registrazione in presa diretta di featuring vocali, tra cui spiccano Diego D'Agata, bassista e cantante negli storici Splatterpink e negli attuali Testadeporcu, e Zona, mc di San Marino. Ha inoltre collaborato al disco Valerio Can\u00e8 (Afterhours, Mariposa), suonatore del curioso strumento russo theremin. Nella versione video di \"Red Bulldozer\" si sentono inoltre gli scratch di Rico dei Uochi Toki."}
{"id": "2591344", "revid": "330270", "url": "https://it.wikipedia.org/wiki?curid=2591344", "title": "Mostro di Marcinelle", "text": ""}
{"id": "2591347", "revid": "27058560", "url": "https://it.wikipedia.org/wiki?curid=2591347", "title": "Ludi Apollinares", "text": ""}
{"id": "2591356", "revid": "36426", "url": "https://it.wikipedia.org/wiki?curid=2591356", "title": "Madonna col Bambino e angeli (Filippo Lippi)", "text": ""}
{"id": "2591357", "revid": "287204", "url": "https://it.wikipedia.org/wiki?curid=2591357", "title": "Caruru", "text": ""}
{"id": "2591358", "revid": "767487", "url": "https://it.wikipedia.org/wiki?curid=2591358", "title": "Raggi delta", "text": "I raggi delta sono costituiti da elettroni secondari emessi a causa della ionizzazione degli atomi in un mezzo attraversato da particelle cariche. \nI raggi delta devono essere considerati nel calcolo della perdita di energia in un materiale, poich\u00e9 influiscono sulla funzione di distribuzione di probabilit\u00e0 che descrive le fluttuazioni della perdita di energia, spesso chiamata \"distribuzione di Landau\".\nQuesti elettroni secondari sono spesso osservati in esperimenti di rivelazione di particelle, specie nelle camere a bolle, dove sono individuabili come tracce distribuite stocasticamente che fuoriescono dalla traiettoria principale della particella in esame.\nL'espressione \"raggio delta\" non si riferisce mai al barione delta."}
{"id": "2591361", "revid": "767487", "url": "https://it.wikipedia.org/wiki?curid=2591361", "title": "Dipartimento di Ayacucho", "text": "Ayacucho \u00e8 un \"dipartimento\" collocato a nord della provincia argentina di San Luis, con capoluogo San Francisco del Monte de Oro.\nConfini.\nIl dipartimento confina a nord con le province di San Juan, La Rioja e C\u00f3rdoba; a est con i dipartimenti di Jun\u00edn e Libertador General San Mart\u00edn; a sud con i dipartimenti di Coronel Pringles e Belgrano; a ovest con le province di Mendoza e San Juan. Risulta essere cos\u00ec l'unico dipartimento argentino a confinare con ben quattro province.\nSociet\u00e0.\nEvoluzione demografica.\nSecondo il censimento del 2001, su un territorio di 9.681\u00a0km\u00b2, la popolazione ammontava a 16.906 abitanti, con un aumento del 10,85% rispetto al censimento del 1991.\nAmministrazione.\nIl dipartimento \u00e8 suddiviso in 4 comuni (\"municipios\") e 1 \"comisi\u00f3n municipal\" :"}
{"id": "2591362", "revid": "767487", "url": "https://it.wikipedia.org/wiki?curid=2591362", "title": "America cos\u00ec nuda, cos\u00ec violenta", "text": "America cos\u00ec nuda, cos\u00ec violenta \u00e8 un film del 1970 diretto da Sergio Martino, appartenente al filone dei Mondo movie."}
{"id": "2591369", "revid": "775372", "url": "https://it.wikipedia.org/wiki?curid=2591369", "title": "Soluzione di uno Stato unico", "text": "La soluzione di uno Stato unico o soluzione binazionale (in inglese one-state solution o binational solution) \u00e8 un approccio proposto per venire a capo del conflitto israelo-palestinese.\nI sostenitori di questa soluzione propongono la creazione di un unico Stato che comprenda Israele, Cisgiordania e Striscia di Gaza, con il riconoscimento di cittadinanza e pari diritti per tutti gli abitanti, a prescindere da etnia o religione.\nSebbene questa soluzione sia tenuta in considerazione sempre pi\u00f9 grande in ambito accademico, essa \u00e8 sempre stata ignorata nelle trattative di pace, nelle quali \u00e8 prevalsa la soluzione dei due Stati discussa soprattutto durante la conferenza di Annapolis del novembre 2007 dal governo di Israele e dall'Autorit\u00e0 Nazionale Palestinese. Alla fine del 2009, il negoziatore palestinese Saeb Erekat ha proposto di scegliere questa soluzione se Israele non avesse fermato la realizzazione di nuovi insediamenti di coloni.\nL'evoluzione storica.\nDurante gli eventi noti come Grande rivolta araba i governatori del mandato britannico della Palestina avevano cercato di elaborare varie soluzioni per risolvere gli attriti che erano nati nei primi decenni del XX secolo tra la popolazione palestinese preesistente e i coloni ebrei. La Commissione Peel del 1937 e la Woodhead Commission dell'anno seguente avevano proposto e valutato una suddivisione del territorio in due stati (considerando anche la possibilit\u00e0 di renderli etnicamente omogenei, grazie a massicci trasferimenti di popolazione tra i due territori, principalmente araba), ma la soluzione (appoggiata dai gruppi sionisti moderati, ma rifiutata sia dai rappresentanti arabi in toto sia dai gruppi sionisti pi\u00f9 radicali) si era rivelata inapplicabile.\nCon il Libro bianco del 1939 il governo britannico cambi\u00f2 opinione, negando l'intenzione di voler creare uno Stato Ebraico (come temuto dalla popolazione araba) e proponendo una soluzione a Stato unico (da realizzare entro il 1949):\nLa Seconda guerra mondiale e la persecuzione degli ebrei in Europa portarono e una forte immigrazione ebraica nell'area, che nell'immediato dopoguerra sfoci\u00f2 in eventi dal grande impatto emotivo come quelli del viaggio della nave Exodus. A questo si aggiunsero gli scontri tra le due etnie, che erano nuovamente aumentati, e l'incessante attivit\u00e0 terroristica da parte dei gruppi sionisti pi\u00f9 estremisti, che aveva avuto la sua azione pi\u00f9 eclatante con l'attentato al King David Hotel del luglio 1946. Nel febbraio 1947 la Gran Bretagna annunci\u00f2 quindi l'abbandono del territorio mandatario nell'arco di un anno, e le decisioni sul destino della zona passarono alla neonata ONU.\nL'ONU design\u00f2 il 13 maggio 1947 i membri di un Comitato, l'UNSCOP, composto dai rappresentanti di 11 Stati (Australia, Canada, Guatemala, India, Iran, Paesi Bassi, Per\u00f9, Svezia, Cecoslovacchia, Uruguay, Jugoslavia). Per evitare accuse di parzialit\u00e0, nessuna delle grandi potenze vincitrici della Seconda guerra mondiale (Cina, Francia, Gran Bretagna, URSS, USA) entr\u00f2 a far parte del Comitato.\nL'UNSCOP consider\u00f2 entrambe le opzioni, sia la creazione di uno Stato ebraico e di uno Stato arabo indipendenti, con la citt\u00e0 di Gerusalemme posta sotto controllo internazionale (sulla falsariga del piano di spartizione proposto nel 1937 dalla Commissione Peel), sia la creazione di un'unica nazione di tipo federale, che avrebbe compreso sia uno Stato ebraico, sia uno Stato arabo, ma con un governo dell'area condiviso (sulla falsariga di quanto prevedeva il \"Libro bianco\" del Mandato Britannico scritto nel 1939).\nNella sua relazione l'UNSCOP, si chiese se fosse possibile accontentare le richieste di entrambe le fazioni (\"\"due considerevoli gruppi, una popolazione araba con oltre 1.200.000 abitanti e una popolazione ebraica con oltre 600.000 abitanti con un'intensa aspirazione nazionale, sono diffusi attraverso un in territorio che \u00e8 arido, limitato, e povero di tutte le risorse essenziali\"), giungendo alla conclusione che era \"manifestamente impossibile\", in quanto le posizioni di entrambi i gruppi erano incompatibili, ma che era anche \"indifendibile\"\" accettare di appoggiare solo una delle due posizioni.\nA maggioranza (sette voti favorevoli: Canada, Cecoslovacchia, Guatemala, Paesi Bassi, Per\u00f9, Svezia, Uruguay; contrari tre voti India, Iran, Repubblica Socialista Federale di Jugoslavia; l'Australia si astenne), l'UNSCOP adott\u00f2 l'opzione a due stati separati. Nella sua relazione l'UNISCOP aveva preso anche in considerazione la situazione economica dei futuri due stati, consigliando di istituire una moneta comune, una rete di infrastrutture che si estendesse a tutta la Palestina indipendentemente dalle divisioni e ipotizzando la futura fornitura di aiuti internazionali per la costruzione di sistemi di irrigazione in entrambi gli stati. Il comitato riteneva che con un sistema economico comune ai due stati non sarebbe stato nell'interesse di quello ebraico (a cui ammetteva sarebbero state assegnate le aree pi\u00f9 sviluppate economicamente, che comprendevano quasi del tutto le zone di produzione degli agrumi) far rimanere quello arabo in una condizione di povert\u00e0 e di precariet\u00e0 economica. L'Assemblea generale delle Nazioni Unite accett\u00f2 a larga maggioranza la proposta dell'UNSCOP, ma apport\u00f2 alcune modifiche al tracciato frontaliero che avrebbe separato i due istituendi Stati."}
{"id": "2591370", "revid": "110157", "url": "https://it.wikipedia.org/wiki?curid=2591370", "title": "Dipartimento di Belgrano (San Luis)", "text": "Belgrano \u00e8 un \"dipartimento\" collocato a nord-ovest della provincia argentina di San Luis, con capoluogo Villa General Roca.\nGeografia fisica.\nConfina a nord con il dipartimento di Ayacucho; a est con i dipartimenti di Ayacucho e Coronel Pringles; a sud con il dipartimento di La Capital, a ovest con la provincia di Mendoza.\nSociet\u00e0.\nEvoluzione demografica.\nSecondo il censimento del 2001, su un territorio di 6.626\u00a0km\u00b2, la popolazione ammontava a 3.881 abitanti, con un decremento del 2,99% rispetto al censimento del 1991.\nAmministrazione.\nMunicipi del dipartimento:"}
{"id": "2591371", "revid": "767487", "url": "https://it.wikipedia.org/wiki?curid=2591371", "title": "Dipartimento di Chacabuco (San Luis)", "text": "Chacabuco \u00e8 un \"dipartimento\" collocato a nord-est della provincia argentina di San Luis, con capoluogo Concar\u00e1n.\nGeografia fisica.\nConfina a nord con il dipartimento di Jun\u00edn, a est con la provincia di C\u00f3rdoba, a sud con il dipartimento di General Pedernera, a ovest con i dipartimenti di Libertador General San Mart\u00edn e Coronel Pringles.\nSociet\u00e0.\nEvoluzione demografica.\nSecondo il censimento del 2001, su un territorio di 2.651\u00a0km\u00b2, la popolazione ammontava a 18.410 abitanti, con un aumento del 21,51% rispetto al censimento del 1991.\nAmministrazione.\nMunicipi del dipartimento:"}
{"id": "2591372", "revid": "110157", "url": "https://it.wikipedia.org/wiki?curid=2591372", "title": "Dipartimento di Coronel Pringles", "text": "Coronel Pringles \u00e8 un \"dipartimento\" collocato al centro della provincia argentina di San Luis, con capoluogo La Toma.\nGeografia fisica.\nConfina a nord con i dipartimenti di Libertador General San Mart\u00edn e Ayacucho; a est con i dipartimenti di Chacabuco e General Pedernera; a sud con il dipartimento di General Pedernera; a ovest con i dipartimenti di La Capital e Belgrano.\nSociet\u00e0.\nEvoluzione demografica.\nSecondo il censimento del 2001, su un territorio di 4.484\u00a0km\u00b2, la popolazione ammontava a 12.571 abitanti, con un aumento del 10,58% rispetto al censimento del 1991.\nAmministrazione.\nMunicipi del dipartimento:"}
{"id": "2591373", "revid": "111073911", "url": "https://it.wikipedia.org/wiki?curid=2591373", "title": "Tylosurus acus", "text": "Il Tylosurus acus\" o \"Tylosurus acus acus (nomi validi), conosciuto come Aguglia maggiore, \u00e8 un pesce di mare della famiglia Belonidae.\nDistribuzione e habitat.\nSi tratta di una specie di acque calde. Si trova nel mar Mediterraneo e nell'Oceano Atlantico tropicale, sia sulla sponda americana che su quella africana. Non \u00e8 comune nei mari italiani ma \u00e8 stata segnalata in Liguria, nel mar Tirreno ed in Sicilia ed \u00e8 da aspettarsi che la sua frequenza aumenti a causa della tropicalizzazione del Mediterraneo. Un paio di sottospecie diverse si rinvengono negli oceani Indiano e Pacifico.\n\u00c8 una specie pelagica e vive di solito al largo avvicinandosi alle coste alla fine dell'estate.\nDescrizione.\nPur essendo molto simile all'aguglia questa specie si distingue a prima vista per la dentatura molto pi\u00f9 sviluppata, la pinna caudale con il lobo inferiore pi\u00f9 sviluppato del superiore e per la taglia maggiore. La pinna dorsale ha raggi allungati. Nei giovani questa caratteristica \u00e8 ancora pi\u00f9 evidente, la pinna \u00e8 molto alta e colorata di nero nella parte posteriore. Sulla testa sono presenti dei solchi che discendono a ventaglio verso il rostro. \nIl colore \u00e8 blu sul dorso ed argentato sui fianchi e sul ventre.\nLa misura massima nota \u00e8 di 1 metro e 50 centimetri.\nAlimentazione.\nSi ciba di pesci, soprattutto costardelle, clupeidi, pesci volanti ed altri piccoli pesci pelagici.\nRiproduzione.\nLe uova sono dotate di filamenti adesivi e possono formare aggregati in superficie o essere attaccate ad oggetti galleggianti.\nTassonomia.\nPer questa specie vengono riconosciute alcune sottospecie di cui due segnalate per i mari italiani, \"Tylosurus acus acus\" e \"Tylosurus acus imperialis\". L'effettiva validit\u00e0 di questi due taxa \u00e8 dubbia.\nPesca.\nSi cattura con le stesse metodiche utilizzate per l'aguglia. Dato che spesso si associa ai banchi di costardelle pu\u00f2 essere presa nelle reti da circuizione utilizzate per la pesca di questa specie. Le carni sono buone come quelle dell'aguglia ma, al pari di questa, sono deprezzate dal colore verde delle ossa."}
{"id": "2591375", "revid": "1650990", "url": "https://it.wikipedia.org/wiki?curid=2591375", "title": "Dipartimento di General Pedernera", "text": "General Pedernera \u00e8 un \"dipartimento\" collocato al centro-est della provincia argentina di San Luis, con capoluogo Villa Mercedes.\nGeografia fisica.\nConfina a nord con i dipartimenti di Coronel Pringles e Chacabuco; a est con la provincia di C\u00f3rdoba; a sud con il dipartimento di Gobernador Dupuy; a ovest con il dipartimento di La Capital.\nSociet\u00e0.\nEvoluzione demografica.\nSecondo il censimento del 2001, su un territorio di 15.057\u00a0km\u00b2, la popolazione ammontava a 110.814 abitanti, con un aumento del 21,86% rispetto al censimento del 1991.\nAmministrazione.\nMunicipi del dipartimento:"}
{"id": "2591376", "revid": "281901", "url": "https://it.wikipedia.org/wiki?curid=2591376", "title": "Tylosurus acus acus", "text": ""}
{"id": "2591377", "revid": "281901", "url": "https://it.wikipedia.org/wiki?curid=2591377", "title": "Tylosurus acus imperialis", "text": ""}
{"id": "2591378", "revid": "18323", "url": "https://it.wikipedia.org/wiki?curid=2591378", "title": "Dipartimento di Gobernador Dupuy", "text": "Gobernador Dupuy \u00e8 un \"dipartimento\" collocato al sud della provincia argentina di San Luis, con capoluogo Buena Esperanza.\nGeografia fisica.\nConfina a nord con i dipartimenti di La Capital e General Pedernera; a est con le province di provincia di C\u00f3rdoba e La Pampa; a sud con la stessa provincia di La Pampa e a ovest con la provincia di Mendoza.\nStoria.\nDeve il suo nome al colonnello Vicente Dupuy e Islas de Garay.\nSociet\u00e0.\nEvoluzione demografica.\nSecondo il censimento del 2001, su un territorio di 19.632\u00a0km\u00b2, la popolazione ammontava a 11.120 abitanti, con un aumento del 18,79% rispetto al censimento del 1991.\nAmministrazione.\nMunicipi del dipartimento:"}
{"id": "2591379", "revid": "281901", "url": "https://it.wikipedia.org/wiki?curid=2591379", "title": "Tylosurus imperialis", "text": ""}
{"id": "2591380", "revid": "281901", "url": "https://it.wikipedia.org/wiki?curid=2591380", "title": "Aguglia maggiore", "text": ""}
{"id": "2591381", "revid": "547034", "url": "https://it.wikipedia.org/wiki?curid=2591381", "title": "Enciclopedia Libre Universal en Espa\u00f1ol", "text": "L'Enciclopedia Libre Universal en Espa\u00f1ol (EL) (\"Enciclopedia Libera Universale in Spagnolo\") \u00e8 un progetto di enciclopedia libera sul web nato dalla scissione di Wikipedia in spagnolo nel febbraio del 2002. I suoi contenuti sono distribuiti con licenza Creative Commons 3.0 - Condividi allo stesso modo - Attribuzione (CC BY-SA 3.0) dal 1\u00ba agosto 2009. Precedentemente erano disponibili con licenza GNU Free Documentation License.\nStoria.\nL'Enciclopedia Libre fu fondata da alcuni contributori alla Wikipedia in spagnolo che decisero di iniziare un progetto indipendente. Guidati da Edgar Enyedy lasciarono Wikipedia il 26 febbraio 2002 e lanciarono un nuovo sito, fornito dall'Universit\u00e0 di Siviglia gratuitamente con gli articoli in licenza libera della Wikipedia in lingua spagnola.\nLe ragioni per la divisione sono spiegate sull'Enciclopedia Libre.\nI motivi principali includono dei dubbi a proposito della censura e sulla possibilit\u00e0 di inserire della pubblicit\u00e0 in Wikipedia.\nPossibilit\u00e0 di una riunificazione.\nNell'ottobre 2002 alcuni wikipediani guidati da Daniel Mayer avviarono delle discussioni per riunire i progetti, tuttavia i partecipanti di Enciclopedia Libre votarono contro la riunificazione .\nGli utenti di Enciclopedia Libre lasciarono comunque aperta la possibilit\u00e0 di una riunificazione futura ed espressero interesse nel mantenere delle linee di comunicazione. Quest'episodio diede avvio anche a delle discussioni sul ruolo delle wikipedia non in lingua inglese.\nDa parte delle due comunit\u00e0 ci sono stati dei cambiamenti volti a sostenere la possibilit\u00e0 di una riunificazione:\nStatistiche.\nEnciclopedia Libre inizialmente crebbe molto pi\u00f9 rapidamente della Wikipedia in lingua spagnola, tuttavia il sorpasso per quanto riguarda il numero di articoli si ebbe nel marzo del 2004. Da allora la Wikipedia in lingua spagnola \u00e8 cresciuta con un tasso molto maggiore, probabilmente a causa della maggior copertura mediatica acquisita dal progetto Wikipedia in lingua inglese con ricadute su tutti i progetti collegati. A settembre 2009, la Wikipedia in lingua spagnola conta un numero di articoli approssimativamente 10 volte pi\u00f9 grande di quelli di Enciclopedia Libre."}
{"id": "2591382", "revid": "767487", "url": "https://it.wikipedia.org/wiki?curid=2591382", "title": "Dipartimento di Jun\u00edn (San Luis)", "text": "Jun\u00edn \u00e8 un \"dipartimento\" collocato al nord della provincia argentina di San Luis, con capoluogo Santa Rosa de Conlara.\nGeografia fisica.\nConfina a nord e a est con la provincia di C\u00f3rdoba; a sud con i dipartimenti di Libertador General San Mart\u00edn e Chacabuco, a ovest con il dipartimento di Ayacucho.\nSociet\u00e0.\nEvoluzione demografica.\nSecondo il censimento del 2001, su un territorio di 2.476\u00a0km\u00b2, la popolazione ammontava a 20.271 abitanti, con un aumento del 50,69% rispetto al censimento del 1991.\nAmministrazione.\nMunicipi del dipartimento:"}
{"id": "2591384", "revid": "62748", "url": "https://it.wikipedia.org/wiki?curid=2591384", "title": "Dipartimento di Juan Mart\u00edn de Pueyrred\u00f3n", "text": "Juan Mart\u00edn de Pueyrred\u00f3n \u00e8 un \"dipartimento\" collocato al ovest della provincia argentina di San Luis, con capoluogo San Luis.\nFino al 10 dicembre 2010 il dipartimento aveva il nome di \"dipartimento di La Capital\".\nGeografia fisica.\nConfina a nord con il dipartimento di Belgrano, a est con i dipartimenti di Coronel Pringles e General Pedernera, a sud con il dipartimento di Gobernador Dupuy e a ovest con la provincia di Mendoza.\nSociet\u00e0.\nEvoluzione demografica.\nSecondo il censimento del 2001, su un territorio di 13.120\u00a0km\u00b2, la popolazione ammontava a 168.771 abitanti, con un aumento del 39,47% rispetto al censimento del 1991.\nAmministrazione.\nMunicipi del dipartimento:"}
{"id": "2591386", "revid": "1391549", "url": "https://it.wikipedia.org/wiki?curid=2591386", "title": "Dipartimento di Libertador General San Mart\u00edn (San Luis)", "text": "Libertador General San Mart\u00edn \u00e8 un \"dipartimento\" collocato al centro-nord della provincia argentina di San Luis, con capoluogo San Mart\u00edn.\nGeografia fisica.\nConfina a nord con il dipartimento di Jun\u00edn, a est con il dipartimento di Chacabuco, a sud con il dipartimento di Coronel Pringles e a ovest con il dipartimento di Ayacucho.\nSociet\u00e0.\nEvoluzione demografica.\nSecondo il censimento del 2001, su un territorio di 3.021\u00a0km\u00b2, la popolazione ammontava a 5.189 abitanti, con un decremento del 12,62% rispetto al censimento del 1991.\nAmministrazione.\nMunicipi del dipartimento:"}
{"id": "2591389", "revid": "767487", "url": "https://it.wikipedia.org/wiki?curid=2591389", "title": "Norito", "text": "Nell'ambito dello scintoismo, i norito (parole pronunciate) sono discorsi solenni di carattere magico pronunciati in pubblico dai membri della famiglia Nakatomi nell'epoca Nara (710-784 d.C.), i quali con gli Imbe condividevano il monopolio delle cose di culto scintoista.\nNe sono giunti a noi 27, scritti nell'Engi-shiki.\nLo stile \u00e8 serio e maestoso, i periodi sono lunghi con molte metafore e ripetizioni. La lingua \u00e8 arcaica; infatti questi sono tra i pi\u00f9 antichi documenti in giapponese."}
{"id": "2591392", "revid": "195739", "url": "https://it.wikipedia.org/wiki?curid=2591392", "title": "Enciclopedia Libre", "text": ""}
{"id": "2591396", "revid": "121339673", "url": "https://it.wikipedia.org/wiki?curid=2591396", "title": "Cynoponticus ferox", "text": "Il cinopontico (Cynoponticus ferox) \u00e8 un pesce di mare della famiglia Muraenesocidae.\nDistribuzione e habitat.\nQuesto pesce \u00e8 presente nell'Oceano Atlantico orientale tra lo stretto di Gibilterra ed il golfo di Guinea, dove \u00e8 molto comune. Nei mari italiani \u00e8 invece raro, noto solo nell'Arcipelago Toscano, a Napoli ed in Sicilia. \nFrequenta fondi sabbiosi tra 10 e 100 metri di profondit\u00e0.\nDescrizione.\nMolto simile a prima vista al grongo. La testa \u00e8 grande, ed anche la bocca \u00e8 profondamente incisa e supera di un buon tratto l'occhio. La dentatura \u00e8 molto forte, con denti caniniformi ben visibili. L'occhio \u00e8 piuttosto grande. Le pinne pettorali sono piuttosto grandi. La pinna dorsale ha la sua origine all'altezza delle aperture branchiali ed \u00e8 molto pi\u00f9 lunga della pinna anale, che \u00e8 inserita a met\u00e0 corpo. \nIl colore del pesce vivo \u00e8 rosso bruno, con ventre e fianchi grigio scuro. Le pinne pettorali sono nere ed un bordo nero accompagna le altre pinne. Anche gli occhi hanno colore nero Dopo morto assume un uniforme colore grigio sul dorso e bianco sul ventre, molto simile a quello del grongo.\nRaggiunge la lunghezza di 2 metri.\nAlimentazione.\nPredatore che si ciba soprattutto di pesci e crostacei.\nPesca.\nSi cattura soprattutto con i palamiti, in maniera comunque occasionale. Le carni sono buone ma ricche di lische."}
{"id": "2591397", "revid": "281901", "url": "https://it.wikipedia.org/wiki?curid=2591397", "title": "Cinopontico", "text": ""}
