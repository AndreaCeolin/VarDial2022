{"id": "2555555", "revid": "124896885", "url": "https://it.wikipedia.org/wiki?curid=2555555", "title": "Jimmy McShane", "text": "Biografia.\nNato a Derry, nell'Irlanda del Nord, nel 1957, McShane debutt\u00f2 esibendosi per i locali dell'hinterland natale: si present\u00f2 poi a svariate audizioni, che tuttavia non andarono a buon fine e lo convinsero a ripiegare su un lavoro come paramedico per la Croce Rossa irlandese.\nL'incontro con l'autrice Naimy Hackett e il compositore e produttore Maurizio Bassi si rivel\u00f2 decisivo per la sua carriera; McShane si fece infatti conoscere al pubblico con i Baltimora e il brano \"Tarzan Boy\", che nel 1985 divent\u00f2 l'hit della stagione conquistando le vette delle classifiche europee, soprattutto italiane e inglesi. Nel corso della sua carriera, partecip\u00f2 ai pi\u00f9 importanti festival musicali e il successo ci fu anche in America, dove \"Tarzan Boy\" scal\u00f2 le classifiche grazie all'inclusione in uno spot pubblicitario e in seguito nel film \"Teenage Mutant Ninja Turtles III\". Tarzan Boy fu l'unica hit di successo, per cui nel corso degli anni Jimmy McShane scomparve dalla scena internazionale.\nNel 1994 si stabil\u00ec a Milano dove, poco dopo, gli fu diagnosticata l\u2019infezione da HIV in fase avanzata. Torn\u00f2 in Irlanda, dove pass\u00f2 l'ultimo anno della sua vita: mor\u00ec infatti a Derry il 29 marzo 1995 all'et\u00e0 di 37 anni. Un portavoce della famiglia rilasci\u00f2 una dichiarazione dopo la sua morte: \"Ha affrontato la malattia con coraggio ed \u00e8 morto con grande dignit\u00e0\". Nel centro di Derry gli \u00e8 stata dedicata una targa commemorativa."}
{"id": "2555559", "revid": "339392", "url": "https://it.wikipedia.org/wiki?curid=2555559", "title": "Ebree", "text": ""}
{"id": "2555560", "revid": "767487", "url": "https://it.wikipedia.org/wiki?curid=2555560", "title": "Zilog Z380", "text": "Lo Z380 \u00e8 un microprocessore a 32 bit prodotto dalla Zilog nel 1994. \nLo \"Z380\" \u00e8 compatibile con lo Z80 e fu sostituito dalla famiglia di processori eZ80 che ebbero un maggior successo. Il chip supporta istruzioni a 16 bit e raggiunge la frequenza di 40 MHz."}
{"id": "2555561", "revid": "339392", "url": "https://it.wikipedia.org/wiki?curid=2555561", "title": "Fantasy World Minitalia", "text": ""}
{"id": "2555563", "revid": "339392", "url": "https://it.wikipedia.org/wiki?curid=2555563", "title": "FantasyWorld Minitalia", "text": ""}
{"id": "2555564", "revid": "941725", "url": "https://it.wikipedia.org/wiki?curid=2555564", "title": "Sulawesi Settentrionale", "text": "Sulawesi Settentrionale (indonesiano: \"Sulawesi Utara\") \u00e8 una provincia dell'Indonesia, situata sull'isola di Sulawesi.\nConfina ad ovest con la provincia di Gorontalo (fino al 2001 territorio compreso nella provincia di Sulawesi Settentrionale). Le isole di Sangihe e Talaud formano la parte pi\u00f9 settentrionale della provincia, che confina con le Filippine.\nCapoluogo, e pi\u00f9 grande citt\u00e0, \u00e8 Manado. La regione conta una popolazione di oltre 2 milioni di abitanti (2010), prevalentemente cristiana, con minoranze di musulmani, ind\u00f9 e buddisti; tale dato risulta essere un'eccezione per un Paese prevalentemente di religione musulmana. Il maggior gruppo etnico sono i Minahasan.\nGeografia antropica.\nSuddivisioni amministrative.\nSulawesi Settentrionale \u00e8 suddivisa in undici reggenze (\"kabupaten\") e quattro municipalit\u00e0 (\"kotamadya\").\nReggenze:\nMunicipalit\u00e0:\nMonumenti e luoghi d'interesse.\nUno dei pi\u00f9 conosciuti luoghi turistici in Sulawesi Settentrionale \u00e8 il parco marino di Bunaken. Situato a circa 30 minuti di barca dal capoluogo, il parco ospita innumerevoli specie marine.\nNella baia di Kalinaun \u00e8 stata istituita l'area naturale protetta \"Kalinaun Marine Natural Park\"."}
{"id": "2555565", "revid": "122401441", "url": "https://it.wikipedia.org/wiki?curid=2555565", "title": "Tiziano Tagliani", "text": "Biografia.\nSi laurea cum laude in Giurisprudenza all'Universit\u00e0 di Ferrara. Vive e svolge la professione di avvocato iscritto all'albo dei patrocinatori in Corte di Cassazione a Ferrara.\n\u00c8 sposato ed ha 3 figli.\nHa partecipato a diverse associazioni ferraresi e in seguito ha deciso di entrare in politica, dopo essere stato vicepresidente del settore Giovani dell'Azione Cattolica, consigliere di amministrazione della Opera Pia Canonici Mattei e del direttivo del C.S.V. di Ferrara.\nCarriera politica.\nPrimi anni.\nDapprima diventa consigliere comunale fra le file dell'opposizione come indipendente nelle liste della Democrazia Cristiana dal 1990 al 1999 ricoprendo anche, dal 1995 al 1997, la carica di presidente del consiglio comunale; poi vicesindaco, dal 1999 al 2005 e consigliere della Regione Emilia-Romagna dal 2005. Nel 2009 ha lasciato l'incarico di coordinatore dell'esecutivo del Partito Democratico dell'Emilia-Romagna e di presidente del Forum Sanit\u00e0 provinciale del partito.\nSindaco di Ferrara.\nDal 2009 \u00e8 sindaco di Ferrara, sostenuto da PD, IdV, Laici-Riformisti e Sinistra Aperta, dopo aver sconfitto al ballottaggio con il 56,8% Giorgio Dragotto, appoggiato da PdL, Lega Nord, UDC e Socialisti ferraresi.\nIl 12 luglio 2013, su pressione del sindaco Tagliani, Roberto Benasciutti trova l'accordo con la famiglia Colombarini per la fusione tra le squadre calcistiche della SPAL e : pertanto il club di Masi San Giacomo rileva e adotta il marchio storico della S.P.A.L. e trasferisce il proprio terreno casalingo allo Stadio Paolo Mazza, trasformandosi de facto nella societ\u00e0 acquisita. A suggellare tale transazione, il club assume la nuova denominazione \"S.P.A.L. 2013\", ai sensi dell'articolo 20 delle Norme Organizzative Interne della FIGC. La societ\u00e0 ferrarese viene ufficialmente inserita in Lega Pro Seconda Divisione per l'annata 2013-2014. Questa fusione porter\u00e0 benefici immediati, tanto che l'anno successivo la squadra verra promossa in Serie B, e addirittura al termine della stagione 2016\u201317 la nuova societ\u00e0 verr\u00e0 promossa in Serie A da trionfatrice del campionato di Serie B di quell'anno.\nNel 2014 viene riconfermato sindaco al primo turno con il 55,5% a guida di una coalizione composta da PD, SEL, Centro democratico e lista civica \"Ferrara concreta\", distanziando il candidato di Forza Italia, Fratelli d'Italia e Lega Nord Vittorio Anselmi che si ferma al 17,7%.\nL'amministrazione Tagliani ha promosso una serie di ordinanze per combattere il degrado urbano e tutelare la pulizia e il decoro cittadino del comune di Ferrara.\nAltri incarichi.\nHa presieduto fino al 2014 il Consiglio locale ATERSIR (Agenzia Territoriale dell'Emilia Romagna per i Servizi Idrici e Rifiuti) della Provincia di Ferrara, divenendo successivamente componente del Consiglio d'Ambito regionale ed eletto dai sindaci nel Consiglio di amministrazione del Consorzio di Bonifica Pianura di Ferrara, incarichi tutti gratuiti connessi alla qualifica di amministratore.\nPresidente della Provincia di Ferrara.\nIl 29 settembre 2014 viene eletto Presidente della Provincia di Ferrara a capo della lista \"Provincia Insieme\" con le nuove elezioni indirette volute dalla riforma Delrio per l'ente di secondo livello.\nDopo l'elezione a Presidente della Provincia nel 2014, \u00e8 divenuto membro del comitato esecutivo dell'Ente Parco del Delta del Po, avendo precedentemente rassegnato le dimissioni dalla carica di consigliere di amministrazione del Consorzio di Bonifica."}
{"id": "2555567", "revid": "533647", "url": "https://it.wikipedia.org/wiki?curid=2555567", "title": "Aliminusa", "text": "Aliminusa (\"Larminusa\" in siciliano) \u00e8 un comune italiano di abitanti della citt\u00e0 metropolitana di Palermo in Sicilia.\nGeografia fisica.\nTerritorio.\nAliminusa si trova a 450 , nella valle del Torto, sul versante nord del monte Roccelito o Soprana (1.145 m), sulla sinistra idrografica nel versante opposto si erge il monte San Calogero, gi\u00e0 Euracus (1.326 m).\nDal punto di vista idrografico tutta l'area comunale ha una bassa permeabilit\u00e0 ed \u00e8 dominata da molti impluvi a carattere torrentizio e a regime prettamente pluviale; tutte le linee di regimazione superficiale defluiscono naturalmente e per gravit\u00e0 nel fosso Tre Valloni e nel Vallone di Trabiata, che a sua volta confluisce nel Torto.\nOrigini del nome.\nil prefisso \"Rahal\" in arabo significa casale o villaggio.\nIl riferimento al toponimo \u00e8 documentato nel testamento di Matteo Sclafani del 1333 in cui dice di aver comprato il feudo e il casale di Rachalminusa dal figlio di Gualtiero Fisaula, Giovanni.\nDel XV secolo \u00e8 una carta, ora conservata nell'archivio degli Uffizi Fiorentini con il titolo di \"Terrae harminusae\"\nA causa delle difficili condizioni finanziarie Sigismondo de Luna aliena con la condizione di riacquisto il feudo di Larminusa in territorio di Sclafani al fratello Pietro de Luna.\nAloisia de Luna prende possesso, tramite il proprio procuratore Francesco de Ansaldo, di Scillato e del feudo di Regaleali e quella di altri feudi quali\n\"lo vosco di Cuchiara, lo vosco di Granza, lo vosco di Cardulino, lo vosco di Santa Maria, lo vosco di Larminusa de membris et pertinentia terre\", di Caltavuturo e Sclafani\nMario Cutelli nel suo testamento redatto il 28 agosto 1654 innanzi al notaio Giovanni Antonio Chiarella di Palermo, cos\u00ec disponeva:\nquesto termine viene riportato nell'Ottocento in molti scritti.\nil termine arminusa viene poi italianizzato in Aliminusa, facendo nascere molte speculazioni sul significato del nome soprattutto per l'iniziale Al\u00ec.\nStoria.\nTrecento.\nIl primo riferimento al toponimo \u00e8 documentato nel testamento di Matteo Sclafani del 1333 in cui questi dice di aver comprato il feudo e il casale di Rachalminusa (il prefisso \"rachal\" in arabo significa casale o villaggio) dal figlio di Gualtiero Fisaula, Giovanni, che vendette per 550 onze, con atto in Giovanni di Siracusia.\nDalla prima met\u00e0 del XIV secolo Rachalminusa segue le vicende della Contea di Sclafani.\nIl feudo \u00e8 in possesso di Matteo Sclafani, conte di Adern\u00f2, il costruttore di palazzo Sclafani a Palermo, che detiene uno dei domini economicamente e strategicamente pi\u00f9 importanti di tutta la Sicilia. Ma Matteo Sclafani mor\u00ec senza lasciare eredi maschi. Le figlie Luisa e Margherita erano andate in sposa rispettivamente a Guglielmo Peralta e a Guglielmo Raimondo Moncada, che si contesero a lungo l'eredit\u00e0. La contea di Sclafani, comprendente il feudo e il casale di Rachalminusa, pass\u00f2 quindi alla figlia Aloisia, sposa di Guglielmo Peralta.\nPer un breve periodo la perdono in favore dei Moncada, per volere di Re Martino.\nSuccessivamente, i Peralta, ritornati fedeli al re Martino, rientrano nella signoria di Sclafani.\nAddirittura, nel 1396 Nicol\u00f2 Peralta ottiene dalla Corona di poter esercitare su tutta la contea di Sclafani il mero e misto imperio (alta e bassa giustizia).\nSi tratta della competenza, molto ambita e spesso comprata, di poter esercitare il potere giudicante non solo nelle cause civili, ma anche in quelle penali.\nQuattrocento.\nDel XV secolo \u00e8 una carta, ora conservata nell'archivio degli Uffizi Fiorentini con il titolo di \"Terrae harminusae\", in cui si parla del feudo, con il toponimo di Rachalminusa storpiato in \"harminusae\", (termine tuttora usato dai locali).\nDopo la morte di Nicol\u00f2, la tutrice delle figlie nonch\u00e9 sua vedova Elisabetta Chiaramonte permuta, per volere della corte reale, la contea di Sclafani con il centro di Giuliana. Sclafani, per questa via, perviene a Sancho Ruiz de Lihori de Lihori, che ne prende possesso il 16 giugno 1400.\nPer parecchio tempo, Sancho Ruiz de Lihori, che \u00e8 figlio del governatore di Aragona, visconte di Gagliano, signore di Capizzi, Motta, Mistretta, Reitano e conte di Sclafani, ricopre le pi\u00f9 alte cariche del regno di Sicilia..\nMa il dominio di Sancho Ruiz fu breve: gi\u00e0 nei primi anni del Quattrocento il De Lihori cedette la sua Contea, per atto di permuta con quella di Sciortino, a Don Giacomo de Prades.\nA sua volta Giacomo de Prades, con atto del 16 aprile 1406 approvato dal Re Martino con diploma dell'11 agosto 1408, la vendette al prezzo di 1400 onze d'oro all'ambizioso barone di Caltavuturo Enrico Rubbes, cognome poi trasformato in Russo.\nEnrico Russo spos\u00f2 Beatrice Arezzo, figlia del protonotaro del regno, ma la coppia non ebbe figli, ed Enrico ebbe soltanto un figlio adulterino che, secondo le prescrizioni legislative, non pot\u00e9 subentrargli n\u00e9 nel titolo n\u00e9 nei beni, nel suo testamento, redatto il 5 agosto 1421 presso il notaio palermitano Manfredi Muta, dispose che alla sua morte, la Contea di Sclafani sarebbe dovuta pervenire al nipote \"ex sorore\" Antonio (figlio della sorella Beatrice Russo, sposa di Tommaso Spatafora conte di Capizzi), e che questi avrebbe dovuto assumere il cognome e le armi gentilizie della famiglia materna.\nNel 1442 alla morte di Enrico Russo la Contea di Sclafani pass\u00f2 ad Antonio Spatafora Russo.\nNel 1457 la Baronia di Caltavuturo e la Contea di Sclafani pass\u00f2 al figlio Tommaso Russo, che ottenne il mero e misto imperio dalla corona.\nProbabilmente Tommaso mor\u00ec poco dopo, poich\u00e9 notiamo che suo padre Antonio, nel proprio testamento, redatto in data 20 ottobre 1459 dal notaio polizzano Francesco Notarbartolo, design\u00f2 erede nella contea di Sclafani e nella baronia di Caltavuturo la nipote Beatrice, figlia di Tommaso e di Giovannella Branciforte, di minore et\u00e0, assegnandole come tutori la moglie Pina ed il magnifico Giovanni Branciforte, signore di Mazzarino.\nBeatrice Russo spos\u00f2 il Conte di Caltabellotta, Carlo de Luna e poi il fratello di questi Sigismondo de Luna.\nA causa delle difficili condizioni finanziarie Sigismondo de Luna aliena con la condizione di riacquisto il feudo di Larminusa in territorio di Sclafani al fratello Pietro de Luna.\nPietro de Luna il 26 settembre 1481, nella persona del suo procuratore Michele La Farina, presenta il memoriale per l'investitura del nipote\nGian Vincenzo.\nCinquecento.\nNel Cinquecento, Il re Giovanni II, esili\u00f2 i Luna dal regno e confisc\u00f2 tutti i loro beni per evitare altri scontri con i Perollo avuti nelle vicende del primo Caso di Sciacca.\nIl 4 febbraio 1519 della Contea di Sclafani si investe Gian Vincenzo de Luna, figlio di Sigismondo e di Beatrice Spatafora Contessa di Sclafani.\n\u00c8 in questo periodo che il casale, probabilmente sito sul \"cozzo de luna\" e la cubba\n, (dall'arabo qubba, \"cupola\"), venne distrutto nella contesa con i Perollo, durante le vicende del secondo Caso di sciacca.\nGian Vincenzo de Luna vendette il feudo di Larminusa, con patto di riscatto a Giovan Bartolo La Farina signore di San Basile, e questi si invest\u00ec del feudo l'8 ottobre 1532.\nPietro de Luna, (figlio di Sigismondo e Luisa Salviati e nipote di Lucrezia de' Medici), si investe del feudo di Larminusa il 07 giugno 1550, avendolo ricomprato da Giovan Bartolo, e si investe della Contea di Sclafani il 6 febbraio 1549 e per la successione di Filippo II a Carlo V, se ne reinveste il 12 settembre 1557 . Pietro de Luna ebbe due mogli: la prima era Isabel, figlia del Vicer\u00e9 Juan de Vega, dalla quale ebbe Bianca, Eleonora e Aloisia. La seconda era \u00c1ngela de La Cerda, figlia del Vicer\u00e9 Juan de la Cerda, da questa ebbe un solo figlio, Giovanni de Luna, che venne nominato suo erede universale.\nGiovanni de Luna si investe della Contea il 26 settembre 1576, ma questi non ebbe alcun figlio. Il 13 novembre 1584 cedette le sue propriet\u00e0 alla sorellastra Aloisia de Luna, sposa di Cesare Moncada.\nAloisia de Luna prende possesso, tramite il proprio procuratore Francesco de Ansaldo, di Scillato e del feudo di Regaleali e quella di altri feudi quali \"lo vosco di Cuchiara, lo vosco di Granza, lo vosco di Cardulino, lo vosco di Santa Maria, lo vosco di Larminusa de membris et pertinentia terre\" di Caltavuturo e Sclafani prestando giuramento di fedelt\u00e0 il 30 settembre 1592.\nDa notare che Granza e Santa Maria sono ricorrenti nella toponomastica dei Cavalieri templari e Larminusa \u00e8 assai simile a Larm\u00e9nius.\nSeicento.\nIn Sicilia nel 1610 il governo concesse ai baroni la facolt\u00e0 di fondare nuovi centri abitati non gi\u00e0 nelle terre demaniali, bens\u00ec nei feudi in loro possesso.\nNei Parlamenti ordinari del 12 luglio 1618 e del 21 luglio 1621, va segnalata la scelta di favorire l'attivit\u00e0 di colonizzazione interna mediante la concessione di \"licentiae populandi\" a quei vecchi e recenti signori che intendevano edificare nei loro feudi rurali nuovi centri abitati per la messa a coltura granaria di terreni incolti o a pascolo per favorire il riequilibrio tra produzione ed esportazione cerealicola.\nLa programmazione urbanistica del territorio agricolo siciliano trasse origine dall\"'esplosione demografica\", in Sicilia da 550.000 anime del censimento del 1505 si era passati 1.020.792 del censimento del 1583.\nPer continuare ad essere il granaio di sempre, non potendo o volendo introdurre nuovi sistemi produttivi come l'irrigazione o la trasformazioni delle rotazioni agrarie tradizionali, bisognava mettere a coltura quanta pi\u00f9 terra incolta possibile, per raddoppiare la produzione di grano.\nIl barone che ne chiedeva l'autorizzazione otteneva il privilegio di esercitare la signoria feudale sul nuovo centro fondato e di governare la popolazione vassalla con il \"potere del mero e misto imperio (alta e bassa giustizia)\". In pi\u00f9 gli veniva concesso il \"privilegio di entrare nel parlamento\" con relativa acquisizione di un seggio nel Braccio baronale, anche se gi\u00e0 ne faceva parte.\nAlla licenza di fondare nuovi comuni faceva seguito una qualifica pi\u00f9 elevata della gerarchia nobiliare.\nNel 1620 l'intera Contea, data la prematura scomparsa del figlio di Aloisia de Luna, Francesco Moncada, pass\u00f2 al nipote Antonio Moncada.\nIn questo periodo la Contea di Sclafani viene smembrata nei vari feudi e dar\u00e0 origine ai comuni di Aliminusa, Scillato, Sclafani, Valledolmo.\nNel 1625, il feudo di Larminusa venne acquistato da Don Gregorio Bruno, regio secreto di Termini.\nDon Gregorio Bruno, il 30 giugno 1634, dietro il pagamento di 200 once alla tesoreria Regia generale di Sicilia, ottenne la \"licentia populandi\" per edificare e popolare un nuovo centro abitato che chiam\u00f2 \"Sant'Anna\" in un territorio segnato da una buona rete trazzerale da masserie abbeveratoi e mulini, e l'anno successivo il borgo contava 343 abitanti..\nIn questo periodo fu costruito in una nuova zona, nascosto dai colli circostanti, un Baglio (dall'arabo: \"edificio con cortile\") per meglio difendersi da eventuali incursioni.\nIn data 23 aprile 1652, per atto del notaro Pietro Cardona di Palermo, il figlio di Gregorio Bruno, Giuseppe, vendette sia il feudo di Alminusa che il borgo gi\u00e0 creato che il baglio feudale al giureconsulto Mario Cutelli, Conte di Villa Rosata.\nMario Cutelli nel suo testamento redatto il 28 agosto 1654 innanzi al notaio Giovanni Antonio Chiarella di Palermo, riferendosi ad Aliminusa cos\u00ec disponeva:\nCutelli disponeva anche che ove ed in qualunque tempo fosse mancata la linea maschile alla sua discendenza, una parte del suo patrimonio dovesse passare alla fondazione di un \"collegio d'huomini nobili\" in Catania.\nGiuseppe Cutelli e Cicala, barone di Valle d'ulmo, nacque a Catania il 23 ottobre 1625, e ottenne nel 1650 la licentia populandi per Valle dell'Ulmo. Spos\u00f2 la Duchessa Anna Summaniata, e in seconde nozze Donna Maria Abatellis. Mor\u00ec a Palermo il 24 novembre 1673 e venne tumulato nella chiesa di San Francesco di Paola fuori Porta Carini, a Palermo.\nAntonino Mario Cutelli e Abbatellis nacque il 10 aprile 1661, prese l'investitura della Baronia di Castelnormanno, di Aliminusa, di Cifiliana e di Villarosata nell'ottobre del 1674. e spos\u00f2 una nobildonna di casa Marchese. Rigido nell'esercizio della giurisdizione feudale e nella riscossione dei tributi, aveva fama di barone dispotico nei vassallaggi feudali di quei contorni. Il 15 febbraio del 1692 fu costretto a fare donazione della baronia alla propria madre, Maria Abatellis contessa di Villarosata.. In seguito conobbe la nobile Maria Ventimiglia dei conti di Prades, della quale si invagh\u00ec e con la quale convisse ed ebbe un figlio: Giuseppe Giovanni Cutelli.\nSettecento.\nAntonino Mario Cutelli mor\u00ec assassinato, a Valledolmo, da un suo vassallo di nome Pietro Corvo, il 5 agosto 1711 durante il tentativo di abuso di un jus primae noctis.\nAlla morte di Maria Abatellis, le succede, la figlia Cristina Cutelli e Abbatellis sorella di Antonino: con atto del 20 luglio 1712, veniva escluso dall'eredit\u00e0 il figlio naturale dell'Antonino, l'avvocato Giovanni, ma la lotta tra i due si accese a suon di scontri violenti culminati in tribunale. Alla fine ebbe partita vinta il figlio naturale Giovanni che \u00abin virt\u00f9 della sentenza del Tribunale della Gran Corte di Palermo, in data 2 agosto\n1726, confermata il 3 luglio 1734 dal Tribunale del Concistoro, s'invest\u00ec dei feudi di Cifiliana e Mezzamandranuova\u00bb..\nNel 1747 con la morte dell'ultimo Cutelli, Giovanni, ricordato come uomo colto, di senno e generoso, la dinastia si estinse. Il ramo femminile pose molte difficolt\u00e0 alla cessione dei beni di famiglia, ma alla fine risolse il problema il Vescovo Mons. Galletti, in quanto fido commissario della volont\u00e0 del Cutelli, che il 24 gennaio 1750 diede in enfiteusi il Feudo di Aliminusa al principe Ignazio Vincenzo Patern\u00f2, Principe di Biscari, e reper\u00ec cos\u00ec le risorse da destinare alla costruzione del Collegio Cutelli di Catania.\nIl 5 novembre 1766 Ignazio Patern\u00f2 cedette Aliminusa, a Gerolamo Recupero e Bonaccorsi, naturalista professore di storia naturale all'universit\u00e0 di Catania, il 31 Gennaio 1768 si invest\u00ec del feudo il nipote ex figlio Alessandro Recupero e Zappal\u00e0, numismatico archeologo, barone di Alminusa. e a seguito di un delitto, la baronia e terra di Aliminusa per volere dell'avo passarono al fratello Giuseppe Recupero e Zappal\u00e0.\nQuindi, Giuseppe Recupero e Zappal\u00e0, dottore in leggi, ebbe il 15 settembre 1774 investitura di detta baronia, e cedette in data 9 agosto 1796 il feudo ad Emmanuele Milone.\nIl 06 Gennaio 1813 gli successe il figlio Angelo Milone, nato da Rosalia Assenzio.\nLatifondo e divario socio economico.\nIl Vicer\u00e9 di Sicilia Domenico Caracciolo cos\u00ec scriveva su latifondisti e contadini: I \u00abproprietari e gli affittatori de\u2019 terreni mercantano sopra il loro travaglio e sopra il soccorso che loro danno n\u00e9 tempi in cui cessa il lavoro\u00bb \u00abSicch\u00e9 han gi\u00e0 ridotto quello, che un guadagna in tutto l\u2019anno, alla sola sussistenza\u00bb.\n\u00abnella Sicilia son molti ricchissimi proprietari, che in riguardo alla sua grandezza sono sproporzionati e mostruosi\u00bb\nUn'analisi quantitativa della ripartizione del suolo agricolo in Sicilia fu compiuta dall\u2019ufficiale borbonico Carlo Afan de Rivera.\nEgli scriveva che gli 8/10 dei terreni siciliani erano latifondi e che in pi\u00f9 1/10 della terra rimanente, per quanto ripartita in appezzamenti relativamente piccoli, era posseduta dai medesimi latifondisti.\n\u00abIvi pi\u00f9 che in qualunque altra contrada dell\u2019Europa fan contrasto le immense fortune di una ristretta casta privilegiata, e la miseria estrema della numerosa classe del popolo, che nulla possedendo per lo pi\u00f9 manca di mezzi per guadagnar la vita coi suoi sudori. Egli \u00e8 conosciuto che del suolo della Sicilia i quattro quinti sono ripartiti in latifondi e feudi nobili, che appartengono ai baroni o alla chiesa: che del quinto rimanente la met\u00e0 almeno \u00e8 in potere dei medesimi gran proprietarj, e che appena l\u2019altra met\u00e0 ossia la decima parte del suolo e divisa in piccoli poderi. Quindi risulta che nove decimi della superficie del terreno sono destinati a sostenere il lusso di poche centinaja di famiglie [\u2026]: che una decima parte solamente forma la propriet\u00e0 di poche migliaja di persone; e che la massa della nazione non possiede nulla.\u00bb\nSimboli.\nIl Comune si fregia dello stemma e del gonfalone concesso con D.P.R. 25 settembre 1989.\nStemma.\nInterzato in palo:\nNel primo, interzato in fascia:\nA) d'oro, a cinque gigli d'azzurro, due, due, uno;\nB) di rosso, allo scudo d'argento, caricato di cinque scudetti d'azzurro, uno, tre, uno, e accompagnato sui fianchi da quattro torri d'oro, due e due, poste in palo;\nC) d'oro, a tre gigli d'azzurro, due, uno.\nNel secondo, interzato in fascia:\nA) partito, nel primo, d'argento, al leone di rosso, rivoltato;\nnel secondo, inquartato in decusse, nel I e nel IV, d'oro, a quattro pali di rosso, nel II e nel III, d'argento, all'aquila coronata di nero;\nB) fasciato di quattro pezzi, di rosso e d'argento, caricato dallo scudo d'azzurro, ai tre gigli d'oro, due, uno;\nC) d'azzurro, ai sei gigli d'oro, tre, e tre, ordinati in fascia.\nNel terzo, d'oro, a sei palle, poste in orlatura, una, due, due, una, la prima, pi\u00f9 grande, di azzurro, le altre di rosso.\nOrnamenti esteriori da Comune.\nGonfalone.\nDrappo partito di azzurro e di bianco, riccamente ornato di ricami d'argento e caricato dello stemma sopra descritto con la iscrizione centrata in argento, recante la denominazione del Comune.\nLe parti di metallo ed i cordoni saranno argentati.\nL'asta verticale sar\u00e0 ricoperta di velluto dei colori del drappo con bullette argentate poste a spirale.\nNella freccia sar\u00e0 rappresentato lo stemma del Comune e sul gambo inciso il nome.\nCravatta con nastri tricolorati dai colori nazionali frangiati d'argento.\nSociet\u00e0.\nTradizione e folclore.\nI Fiesti e la fiera di San Calogero.\nLa Festa di San Calogero ad Aliminusa da secoli si svolge il 24 agosto, in origine come ringraziamento alla conclusione della raccolta delle messi, ed \u00e8 sempre stata la pi\u00f9 importante della comunit\u00e0 pur non essendo il santo patrono.\nSan Calogero era un religioso di origine calcedone che seguiva la regola di San Basilio, fuggito in Sicilia, a causa delle persecuzioni degli imperatori Diocleziano e Massimiano, qui ripar\u00f2 nei pressi dell'attuale territorio di Aliminusa sul monte Euraco, che da lui successivamente prese il nome, dove condusse vita contemplativa e convertendo al Cristianesimo predicando il Vangelo.\nLa devozione della comunit\u00e0 di Aliminusa per il Santo, che visse in questi luoghi intorno al cinquecento dopo Cristo ha resistito tramandandosi nei secoli sino ai giorni nostri restando la festivit\u00e0 pi\u00f9 sentita, \u00e8 sopravvissuta sia alla dominazione islamica sia all'intitolazione di Don Gregorio Bruno del centro abitato a Sant'Anna, forse per farlo risultare di nuova fondazione, a seguito dell'ottenimento della licentia populandi e dei privilegi conseguenti, sia alla recente scarsa considerazione per le tradizioni del paese.\nCultura.\nCinema.\nAd Aliminusa ha sede la casa di produzione cinematografica indipendente Arbash Film.\nGeografia antropica.\nUrbanistica.\nL'impianto urbano si struttura su assi ortagonali, dei quali la principale \u00e8 via Roma, articolata su due livelli.\nLe lunghe schiere di abitazioni, orientate in direzione NO-SE, perpendicolarmente alle curve di livello (per agevolare il deflusso delle acque), sono intersecate da tre assi trasversali, il primo asse \u00e8 Corso generale Michele Grisanti, che segue il percorso della strada provinciale 7, il secondo via Roma e il terzo Corso generale Cascino; gli isolati si sviluppano secondo uno schema modulare basato sulla dimensione minima dell'abitazione contadina.\nUnica eccezione alla semplicit\u00e0 del disegno urbano \u00e8 il seicentesco Baglio baronale.\nEconomia.\nL'economia del paese, \u00e8 prevalentemente agricola.\nAgricoltura.\nLe aziende agricole nel 2000 risultavano essere 84.\nPer quanto attiene alle principali colture, la superficie dedita alla coltivazione del frumento ammonta a 133,66 ettari, ad altri cereali 168.82, al foraggere 117,38, all'olivo 57,09, alla vite 6.58, varia coltivazioni ortive 2.39.\nLa superficie di suolo adibita a uso seminativo ammonta a 304.30 ettari, a coltivazioni legnose agrarie 63,67, a prati permanenti e pascoli 125,20 e a boschi 53.1.\nLe aziende bovine erano 12, per 126 capi, quelle ovicaprine 9 per 495 capi.\nIl territorio del comune di Aliminusa rientra nella zona di produzione della D.O.P. di olio di oliva extravergine Val di Mazara.\nParte del territorio del comune di Aliminusa rientra nella zona di produzione vinicola della Doc Contea di Sclafani.\nLa Doc Contea di Sclafani \u00e8 stata riconosciuta con DM 21.08.1996 pubblicato sulla\nGU n. 202 del 29.08.1996\nTipologie: Bianco, Rosso, Rosato, Ansonica, Catarratto, Chardonnay, Grecanico, Grillo, Pinot bianco, Nerello Mascalese, Sauvignon, Cabernet Sauvignon, Merlot, Nero d'Avola, Perricone, Pinot nero, Sangiovese, Syrah, Dolce, Dolce Vendemmia Tardiva, Novello.\nNel 1827, Giuseppe E. Ortolani, scriveva di Aliminusa: esporta lino e manna.\nArtigianato.\nTra le attivit\u00e0 artigianali ricordiamo l'arte del merletto e l'arte del ricamo.\nInfrastrutture e trasporti.\nStrade.\nAliminusa \u00e8 interessata dalla strada provinciale n\u00ba7 che collega la Strada statale 120 dell'Etna e delle Madonie con la Strada statale 121 Catanese.\nFerrovie.\nNel comune era presente la stazione di Sciara-Aliminusa, declassata a posto di movimento."}
{"id": "2555568", "revid": "1305772", "url": "https://it.wikipedia.org/wiki?curid=2555568", "title": "Angelo Brambilla Pisoni", "text": "Biografia.\nGiovanissimo aderisce a Lotta Continua amministrando la tipografia \"15 giugno\" dove si stampava il quotidiano della formazione politica dominata da Adriano Sofri.\nContest\u00f2 la linea politica \"umanitarista\" di Lotta Continua a partire dal 1978 e rivendic\u00f2 un rilancio dell'attivit\u00e0 militante delle sedi del movimento ancora attive sul territorio. \nDal 1979 fu il principale promotore dell'esperienza che si coagul\u00f2 attorno alla rivista bimensile \"Lotta Continua per il Comunismo\" che si collocava politicamente a met\u00e0 strada tra Democrazia Proletaria e l'area dell'autonomia con punti di forza a Milano, Torino, Firenze, Roma, Caserta e Bari. \nDopo la rottura con l'area movimentista e filo-autonoma di Franco Crespi nel convegno nazionale del 1982, assieme a Gabriele Polo, Stefano Della Casa e Bonaventura de Carolis propose lo sviluppo dell'organizzazione nazionale \"Lotta Continua per il Comunismo\" che parteciper\u00e0 alle prime uscite delle \"Liste Verdi\". \nAlla fine degli anni Ottanta l'ala di LCPC vicina a Paolo Cento aderir\u00e0 ai Verdi Arcobaleno, mentre Cespuglio e il resto dell'organizzazione nel 1991 aderir\u00e0 al Movimento per la Rifondazione Comunista.\nNel 1998 \u00e8 tra i promotori del Partito dei Comunisti Italiani, del quale sar\u00e0 per pochi mesi \u00abanimatore, organizzatore, coordinatore regionale e membro della Direzione\u00bb.\nNella sua tomba, in ossequio alle sue ultime volont\u00e0, verr\u00e0 collocata dalla vedova una bandiera rossa permanente, cosa che creer\u00e0 una polemica locale di eco nazionale."}
{"id": "2555569", "revid": "171091", "url": "https://it.wikipedia.org/wiki?curid=2555569", "title": "Maestro Colin", "text": "Profilo ed opere.\nL'anonimo pittore indicato convenzionalmente come maestro Colin (o ma\u00eetre Colin) \u00e8 noto soprattutto per aver lavorato ad Aosta ed al castello di Issogne su committenza di Giorgio di Challant, mecenate e protagonista della vita artistica valdostana dell'epoca.\nIl nome convenzionale dato all'artista deriva da un graffito presente nella lunetta raffigurante il corpo di guardia nel portico del castello di Issogne che recita \"Ma\u00eetre Colin pintre\" che lo qualifica come autore degli affreschi ivi eseguiti . Troviamo proprio in questo locale, sotto le volte del portico, gli affreschi pi\u00f9 noti del maestro: si tratta di scene di vita quotidiana ambientate rispettivamente nel corpo di guardia, in un mercato di frutta e verdura ed in una serie di botteghe (la bottega del fornaio e del beccaio raffigurate assieme per ragioni di spazio, l'atelier del sarto, la bottega del farmacista e quella del formaggio e dei salumi), scene che si fanno ammirare per la vivacit\u00e0 del linguaggio pittorico, non disgiunto da una vena umoristica. Questi affreschi, oltre ad una funzione estetica, avevano probabilmente anche un significato celebrativo, volendo mostrare l'abbondanza e la pace ottenute grazie alle capacit\u00e0 del signore del castello.\nSempre ad Issogne sono assegnati al maestro Colin anche i dipinti della cappella del primo piano: si tratta degli affreschi che, negli archi e nelle vele della campata che precede il presbiterio, raffigurano i \"Profeti\", gli \"Apostoli\" e i quattro \"Dottori della Chiesa\", nonch\u00e9 alcune \"scene dell'infanzia di Cristo\" dipinte sulle ante del prezioso polittico dorato posto sull'altare (scene visibili sia in posizione aperta sia in posizione chiusa del polittico) .\nI dipinti di Issogne sono databili in anni prossimi a quelli di un'altra importante commessa ricevuta da Giorgio di Challant in occasione dei lavori per la sostituzione dell'antico soffitto ligneo della Collegiata di Sant'Orso ad Aosta con una copertura a volte. Nel 1499 il maestro Colin - assieme ad altri pittori -\u00e8 impegnato nella decorazione pittorica delle nuove volte con la realizzazione a fresco delle figure dei sottarchi (\"Apostoli e Profeti\", \"Sante e Santi\"). \nSempre nella collegiata di Sant'Orso sono stati attribuiti all'atelier di Maestro Colin gli affreschi, recentemente restaurati (2009,) dell'altare intitolato a San Sebastiano posto al termine della navata destra all'esterno del coro.\nSempre al maestro si possono far risalire due tavole con \"Sant'Antonio Abate e devoti\" e la \"Messa di San Gregorio\", oggi conservate nella sacrestia del castello di Issogne, ma che si ritiene provengano da due altari fatti edificare da Giorgio di Challant nella collegiata di Sant'Orso nel 1501 e nel 1507 \nA proposito dei dipinti valdostani del maestro Colin si \u00e8 osservato che \nSulla provenienza del maestro Colin \u00e8 stata formulata l'ipotesi che sia giunto ad Aosta da Ivrea dove nel 1493 aveva dipinto il fondale e la predella dell'anc\u00f3na contenente le statue di una \"Adorazione dei Magi\" eseguita per la Cappella dei Tre Re (ora conservata presso il Museo Civico Garda.\nI modi stilistici franco-fiamminghi del maestro fanno pensare ad un suo apprendistato compiuto oltralpe; ma si \u00e8 ritenuto anche di vedere nella sua opera un qualche tentativo di assimilare la lezione di Antoine de Lonhy, pittore attivo in Piemonte ed in Val d'Aosta sino verso il 1490 ."}
{"id": "2555572", "revid": "287204", "url": "https://it.wikipedia.org/wiki?curid=2555572", "title": "Torbjorn Nilsson", "text": ""}
{"id": "2555582", "revid": "438678", "url": "https://it.wikipedia.org/wiki?curid=2555582", "title": "Antispasmodico", "text": ""}
{"id": "2555591", "revid": "124123", "url": "https://it.wikipedia.org/wiki?curid=2555591", "title": "Dennis Alexio", "text": "Biografia.\nAlexio nacque e trascorse la sua giovent\u00f9 a Vacaville, in California. Lui stesso dichiara di avere rifiutato un'offerta per giocare a baseball con i Los Angeles Dodgers.\nCarriera.\nNel kickboxing ha all'attivo 70 incontri, di cui 65 vinti per KO.\nAlexio, a suoi tempi, fu un indiscusso campione del mondo dei pesi massimi di kickboxing, detenendo vari titoli nelle pi\u00f9 importanti federazioni: IKF, ISKA, KICK, WKA, e FFKA.\nIl 20 luglio 1987, a Denver, Alexio sconfisse Jeff Hollins per il titolo vacante dei pesi massimi della ISKA. Il 7 luglio 1987, ad Atlanta, Alexio vinse al 12-round su decisione contro Larry McFadden, mantenendo il titolo IKSA di World Cruiserweight Champion.\nNel 1988 Alexio fu inoltre allenato dal primo kickboxer della Floridaturned, l'attore Harold Diamond (conosciuto anche come Harold \"Nature Boy\" Roth).\nNel 1989 fu co-protagonista, con Jean-Claude Van Damme, del film \"Kickboxer - Il nuovo guerriero\".\nVita privata.\nIl kickboxer ha avuto diversi problemi con la legge; infatti Alexio \u00e8 stato accusato di frode bancaria, oltre a non aver pagato il mantenimento dei figli il 1 luglio 2003. Il 20 dicembre 2005 un magistrato federale ha ordinato che venisse arrestato e fu costretto a tornare in California.\nIl 12 giugno del 2007, Alexio \u00e8 stato arrestato nella sua casa a Aiea nelle isole Hawaii per non essersi presentato come testimone davanti a un gran giur\u00ec federale e un mandato federale nei suoi confronti \u00e8 stato emesso a San Francisco per frode fiscale. Un giudice federale in West Virginia aveva emesso un mandato di cattura il 20 aprile quando non si \u00e8 presentato a testimoniare nel caso di frode fiscale che lo riguardava.\nDennis Alexio \u00e8 stato arrestato dagli agenti federali in una caffetteria a Aiea il 21 novembre 2013 e sua moglie, Anitalei Alexio, \u00e8 stato successivamente arrestata a casa loro; la coppia \u00e8 stata accusata di frode, e riciclaggio di denaro da dicembre 2008 a agosto 2013.\nNel gennaio 2016 il kickboxer statunitense \u00e8 stato dichiarato colpevole di frode fiscale, furto e riciclaggio di denaro, la sentenza di condanna si \u00e8 svolta il 5 maggio 2016; la giuria ha anche ordinato ad Alexio di rinunciare a pi\u00f9 di 226.000 dollari in assegni circolari, e una Nissan Armada.\nIn un altro processo Alexio \u00e8 stato accusato di aver rubato pi\u00f9 di 200.000 dollari in monete d'oro e lingotti."}
{"id": "2555595", "revid": "74801", "url": "https://it.wikipedia.org/wiki?curid=2555595", "title": "Salvatore Allocca", "text": "Biografia.\nNato a Roma e residente a Grosseto.\n\u00c8 stato candidato sindaco di Grosseto per Rifondazione Comunista alle elezioni amministrative del 1997 (ottenendo il 7,4%) ed alle successive elezioni del 2001 ottenendo il 4,0%.\n\u00c8 stato eletto senatore alle elezioni politiche del 2006, rimanendo in carica fino al 28 aprile 2008. Membro della segreteria regionale toscana di Rifondazione Comunista; dalla primavera 2010 \u00e8 assessore al welfare e alle politiche per la casa della Regione Toscana nella giunta guidata da Enrico Rossi, incarico che ricopre fino al febbraio 2014 quando il suo partito abbandona la maggioranza.\nNel 2020 pubblica \"Tutti suoneranno il gong\" il suo primo libro, una ricostruzione storica ed autobiografica degli anni tra il 1950 ed il 2015."}
{"id": "2555600", "revid": "767487", "url": "https://it.wikipedia.org/wiki?curid=2555600", "title": "Czech Dream", "text": "Czech Dream (\u010cesk\u00fd sen) \u00e8 un documentario del 2004 realizzato da due giovani registi, V\u00edt Klus\u00e1k e Filip Remunda. I due, studenti alla scuola di cinema FAMU di Praga, hanno realizzato il progetto come tesi finale per i loro studi. Il documentario riprende lo sviluppo di un'enorme beffa, realizzata dai due registi, culminata, dopo una massiccia campagna promozionale, nell'apertura di un falso ipermercato, chiamato appunto \"\u010cesk\u00fd sen\" (sogno ceco).\nSinossi.\nIl film comincia con estratti di filmati di repertorio, che riprendono l'apertura dei primi supermercati in Repubblica Ceca, poco dopo la fine del comunismo. In seguito sono i registi stessi, rivolgendosi direttamente alla camera in una delle scene di apertura, a introdurci il documentario. Le riprese da ora in poi seguiranno l'ideazione, la creazione e l'organizzazione dell'intera beffa, a partire dalla trasformazione dei due registi in due perfetti manager fino alla promozione di una massiccia campagna pubblicitaria, in tutte le sue fasi. La campagna promozionale per pubblicizzare il finto supermercato, arrivata fino in radio e in tv (con addirittura un jingle registrato appositamente), assicurava prezzi esageratamente bassi e, soprattutto, una grande sorpresa il giorno dell'apertura. Veri pubblicitari idearono inoltre slogan come \"non venite\" o \"non comprate\". Alla fine di tutto ci\u00f2 ben 3000 persone accorsero il giorno della falsa inaugurazione, accorgendosi della beffa solo dopo essersi resi conto che, quella che da lontano appariva la facciata di un immenso ipermercato, non era in realt\u00e0 altro che una tela dipinta.\nProduzione.\nL'idea del \"Sogno Ceco\" \u00e8 stata ispirata, a detta dei registi stessi, dall'autore teatrale Petr Lorenc che, nel 1997, distribu\u00ec parecchie migliaia di poster promozionali per il suo fittizio ipermercato GIGADIGA. Anche in quel caso l'inganno si rivel\u00f2 solamente il giorno dell'apertura, quando i potenziali clienti si ritrovarono in un prato vuoto, dove Petr aveva piazzato uno striscione con la scritta \"\"Meglio fare una passeggiata nel bosco piuttosto\". Questo accadeva in un periodo in cui, in Repubblica Ceca, si aveva una crescita esponenziale del numero di supermercati e molto maggiore che negli altri paesi post-socialisti. Ci\u00f2 che per\u00f2 maggiormente stup\u00ec i due giovani fu il fatto che Petr non \"cerc\u00f2 di comprendere il problema intellettualmente, ma piuttosto in maniera poetica\". Per questo motivo essi, decisero di analizzare il problema da un punto di vista che la maggior parte delle persone comuni non potevano vedere e conoscere. Volevano comprendere ci\u00f2 che stava dietro la promozione e la creazione di un supermercato, seguendo tutte le fasi di persona, per comprenderne i meccanismi e per poi poterli sfruttare mostrando, provocatoriamente, come essi erano in grado di pubblicizzare e di rendere vero e credibile qualcosa che in realt\u00e0 non era mai esistito. Importante per i due registi era mostrare quindi, oltre all'incredibile impatto che l'introduzione del consumismo ha assunto nelle vite dei cittadini cechi (alcune famiglie intervistate nel film rivelano di passare quasi tutti i fine settimana negli ipermercati), i meccanismi e il potere di questo genere di pubblicit\u00e0.\nIl costi per finanziare un simile progetto sono stati raccolti ancora una volta sfruttando i meccanismi pubblicitari: \"Gran parte dei costi del progetto sono stati coperti in questo modo. Se guardate i crediti alla fine del film, ci sono tutti questi loghi e marchi che scorrono per oltre due minuti [...]\"\". Inoltre molti manager di societ\u00e0 di rilievo (come la televisione di stato ceca) hanno deciso di sostenere finanziariamente il film eccitati dall'intero progetto e dall'incredibile impatto mediatico che esso avrebbe potuto avere. Per cercare di mantenere la pi\u00f9 assoluta segretezza sul progetto, sono stati informati dei fatti il minor numero possibile di persone, e si \u00e8 puntato soprattutto su un tipo di pubblicit\u00e0 che non rivelasse quasi nulla.\nIl film, mai distribuito nelle sale italiane, \u00e8 uscito per ora solamente in alcuni stati. Ecco le principali date di uscita nel dettaglio:\nAccoglienza.\nQuando i \"clienti\" si resero conto finalmente di essere stati ingannati, reagirono nei modi pi\u00f9 diversi. Alcuni compresero il messaggio dei registi, altri addirittura cercarono di vedere il lato positivo della situazione:\nMa la maggior parte delle persone rimasero infastidite per essere state imbrogliate. Al di l\u00e0 delle immediate reazioni, comprensibili, delle persone ingannate, \u00e8 da sottolineare come tutte le partecipazioni ai festival del mondo intero siano state accolte pi\u00f9 che positivamente. Il film ha partecipato a numerosi festival in Europa, vincendo anche alcuni premi a Cracovia, Jihlava, Lubiana e \u00c5rhus, e anche a svariati festival negli USA e in Brasile (vincendo fra l'altro a San Francisco un premio come miglior documentario del 2005).\nInoltre \u00e8 stato accolto positivamente da molte importanti testate giornalistiche come il New York Times che l'ha definito come \"la commedia del capitalismo\", dal The New York Sun, dall'Economist e dal Guardian. Anche Michael Moore, regista noto per i suoi documentari controversi, ha lodato il lavoro dei due giovani.\nIl documentario \u00e8 stato anche trasmesso sulla rete francese arte nel 2006 e, nello stesso anno, va in onda anche sulle reti televisive australiane."}
{"id": "2555603", "revid": "250538", "url": "https://it.wikipedia.org/wiki?curid=2555603", "title": "Disastro del Challenger", "text": ""}
{"id": "2555604", "revid": "1305772", "url": "https://it.wikipedia.org/wiki?curid=2555604", "title": "Overlord II", "text": "Overlord II \u00e8 un videogioco di ruolo del 2009, sviluppato da Triumph Studios e pubblicato da Codemasters per PlayStation 3, Xbox 360 e Windows.\nTutte le versioni sono state pubblicate in Nord America il 23 giugno 2009, in Europa il 26 giugno e in Australia il 9 luglio. In quelle date sono stati pubblicati anche gli spin-off ' per Wii e ' per Nintendo DS.\nCaratteristiche.\nSeguito diretto di \"Overlord\", il gioco \u00e8 ambientato in un mondo di fantasia dove i giocatori assumono il ruolo dell\"Overlord\", un misterioso guerriero malvagio, il cui obiettivo \u00e8 conquistare l'Impero Glorioso (parodia dell'Impero romano) grazie al suo esercito di Serventi (piccole creature simili a dei gremlin).\nLa storia \u00e8 stata scritta da Rhianna Pratchett (figlia dello scrittore Terry Pratchett), mantenendo un tono satirico e un certo umorismo nero nei riguardi dell'ambientazione - e del genere - fantasy.\nCome nel gioco precedente, i Serventi sono di quattro tipologie diverse: i Marroni, i Rossi, i Verdi e i Blu.\nTrama.\nDopo che il vecchio Overlord \u00e8 rimasto bloccato nell'Abisso Infernale, il Nucleo della Torre Oscura, fonte di energia della torre stessa, \u00e8 esploso e la torre \u00e8 andata in rovina, causando un grande cataclisma nella zona circostante, che si \u00e8 trasformata in una landa desolata, popolata da creature investite dall'energia magica rilasciata dopo l'esplosione. Il cataclisma, inoltre, porta a un'epidemia magica che decima molte civilt\u00e0, causando in esse l'odio verso le creature magiche. I Serventi, prima del cataclisma, sono migrati dalle terre dell'antica torre, perch\u00e9 il figlio dell'Overlord e la sua signora erano spariti. Cos\u00ec, le quattro razze dei Serventi migrano agli Inferi, ma alcune di esse si perdono, a eccezione dei Marroni, che continuano nella loro ricerca.\nCirca cinque anni dopo il cataclisma, i Marroni, capitati nelle fredde lande di Nordburgo, si imbattono in un bambino, odiato da tutti gli altri perch\u00e9 dotato di poteri magici, scontroso e solitario, soprannominato \"Streghino\". Dal bagliore nei suoi occhi, i Serventi riconoscono la crudelt\u00e0 del loro padrone e, quindi, capiscono di avere di fronte a loro il suo figlio ed erede, cos\u00ec lo aiutano a fuggire dal villaggio. Purtroppo, per\u00f2, all'ingresso sono presenti le forze dell'Impero Glorioso, una nazione che, sfruttando il terrore della gente nei confronti della magia, si pone come obiettivo la soppressione di tutte le creature magiche per fare spazio a un futuro di opulenza e felicit\u00e0; Borius, uno dei figli dell'imperatore Solarius, \u00e8 governatore del villaggio; inoltre, grazie alle Sentinelle, guardiani che sono in grado di rilevare la magia, affermano di essere a conoscenza di una creatura magica all'interno del villaggio. Il capovillaggio, per non rischiare di mettere in pericolo gli abitanti, getta Streghino oltre il cancello, lasciandolo alla merc\u00e9 dei soldati dell'Impero. Tuttavia, il bambino riesce a contrastarne le forze, controllando anche uno yeti, ma finisce congelato insieme al mostro in un lago ghiacciato. I Serventi riescono a riprenderlo e lo conducono nella sua nuova dimora, gli Inferi, in cui \u00e8 presente una riproduzione rovesciata della Torre Oscura. Qui, il bambino cresce istruito nelle vie del male dal consigliere Gnarl, diventando cos\u00ec il nuovo Overlord. Una volta adulto, decide di trovare i nidi degli altri Serventi per ricreare l'esercito del padre e contrastare quello dell'Impero Glorioso. \nPercorrendo i territori di caccia di Nordburgo per raccogliere Forza vitale, l'Overlord scaccia i cacciatori dalle terre e si scontra con degli elfi esploratori capitanati dal \"prode\" Floriano Cuorverde, luogotenente di Fatia, regina degli elfi, e scopre l'esistenza di un santuario sotterraneo protetto dagli elfi. Qui, l'Overlord scopre che essi si sono impadroniti del nido dei Rossi, in loro custodia perch\u00e9 reputati ostili. L'Overlord li libera e mette in fuga gli elfi, dichiarando loro guerra.\nConquistato il santuario, l'Overlord si dirige verso Nordburgo, governato da Borius, muovendo le sue forze all'attacco della citt\u00e0, e scopre che Kelda, sua unica amica di infanzia, \u00e8 stata costretta a sposare Borius, che la tratta come una schiava. L'Overlord sconfigge il governatore (decidendo di farlo suo schiavo oppure ucciderlo), prende il controllo di Nordburgo e fa di Kelda la sua prima moglie.\nImpadronitosi di una zona portuale, nella quale rincontra il capovillaggio (decidendo di schiavizzarlo insieme agli altri abitanti o di vendicarsi facendo esplodere una riserva di pece che inquiner\u00e0 il luogo), l'Overlord prende possesso di una nave e salpa verso Luce Perenne, la grande isola dimora degli elfi. Una volta aperte le porte, per\u00f2, l'Overlord viene attaccato da un enorme ragno sugli scogli e naufraga sull'isola. Esplorandola, capisce che l'Impero ha sottomesso anche l'isola degli elfi, facendone un luogo di villeggiatura per i patrizi. Si scopre anche che la regina Fatia ha trovato l'ultimo santuario e vi ha portato gli ultimi elfi rimasti liberi per trovarvi riparo. Aiutato dai Serventi Verdi che abitano la giungla dell'isola, l'Overlord riesce a impadronirsi del loro nido, conquista la citt\u00e0 principale e sconfigge la regina dei ragni, facendo dei suoi figli le cavalcature dei Serventi Verdi. Libera una bella patrizia, Gemma, schiava dei centurioni imperiali e accusata di essere una creatura magica per le sue doti seduttive, e ne fa la sua seconda moglie, per poi sconfiggere la reggente di Luce Perenne (schiavizzandola o uccidendola) e assumere il controllo della citt\u00e0.\nGrazie alle informazioni fornitegli da Gemma, l'Overlord riesce a infiltrarsi nei territori imperiali. Superate le prime difese e distrutto il palazzo del senatore Terribilio (decidendo se schiavizzarlo oppure ucciderlo), riesce a introdursi nei bassifondi di Citt\u00e0 Imperiale, la capitale dell'Impero Glorioso, una fogna a cielo aperto gremita di schiavi e batraci giganti, e da l\u00ec, a entrare nelle segrete dell'Arena, dove l'Impero imbandisce spettacoli cruenti, in cui gli schiavi vengono massacrati da bestie. Qui, scopre il nido dei Serventi Blu, che venivano usati nei combattimenti. Nel tentativo di recuperarlo, cade in una trappola tesagli da Solarius e Marius, il fratello gemello di Borius. L'Overlord viene fatto prigioniero e gettato nell'Arena, sotto gli occhi dei patrizi. Qui, viene fatto combattere contro unicorni inferociti e i mostruosi Gargantua, lottatori mutanti. L'Overlord riesce, per\u00f2, a sconfiggere le creature dell'Impero e scatena il panico nell'Arena, distruggendo il palco reale. Ritorna poi negli Inferi e pianifica la disfatta dell'Impero.\nUna volta ripreso il nido dei Blu, l'Overlord esplora la landa desolata dove un tempo sorgeva la Torre del suo predecessore, ora divenuta un'arida pianura ricoperta di una strana melma blu magica. Addentratosi nella landa, l'Overlord scopre che nel luogo sono nascosti i cittadini imperiali esiliati con l'accusa di essere contaminati dalla magia. Proseguendo, si imbatte in un gruppo di soldati imperiali che cercano di combattere contro un nemico invisibile: Floriano, il luogotenente degli elfi. Sconfitti gli imperiali, egli rivela che la regina Fatia \u00e8 disposta a firmare un patto di alleanza, in cambio dell'aiuto di Floriano, che guider\u00e0 l'Overlord per la landa alla ricerca dei frammenti del Nucleo dell'antica torre, un artefatto magico di immenso potere, tale da poter annientare lo scudo magico di Citt\u00e0 Imperiale. Una volta ritrovati tutti i frammenti, per\u00f2, l'Overlord e Floriano si accorgono di essere circondati dagli imperiali, contro i quali si scontrano inevitabilmente, costringendo l'Overlord alla ritirata, mentre Floriano viene fatto prigioniero. L'Overlord torna al santuario con il Nucleo rigenerato. Tuttavia, per ridare energia al Nucleo, \u00e8 costretto a prelevare energia magica dal santuario, distruggendolo, e da Fatia stessa. L'Overlord, tuttavia, ricostituisce l'elfa con la sua magia malvagia, rendendola cos\u00ec crudele e spietata. Lei stessa, infatti, decide di diventare la terza moglie dell'Overlord (o altrimenti uccisa per diventare un fantasma).\nRicaricato il Nucleo, l'Overlord si prepara ad assediare Citt\u00e0 Imperiale. Dopo aver disintegrato lo scudo magico della citt\u00e0 sacrificando il Nucleo, l'Overlord fa irruzione con il suo esercito, e in breve conquista la metropoli. Qui, incontra il capo delle Sentinelle, che rivela la sua vera identit\u00e0: Vilma, la Signora del precedente Overlord, nonch\u00e9 sua madre. Ella spiega di essersi ritrovata a condurre il figlio via dalla Torre per poi lasciarlo a Nordburgo, dove riteneva sarebbe stato al sicuro, tutelato dai Serventi. Una volta entrato nel palazzo di Solarius, ritrova Floriano. Quest'ultimo confessa che \u00e8 in realt\u00e0 privo di poteri magici e per questo discriminato dai suoi simili; tent\u00f2, tempo prima, di rubare il Nucleo dall'antica torre nella speranza di ottenerli, ma innesc\u00f2 involontariamente la sua esplosione, generando il cataclisma e la conseguente pestilenza. L'elfo rivela, infine, di essere Solarius stesso: dichiara di aver approfittato del caos venutosi a creare per prendere il potere e formare l'Impero Glorioso, e sterminando le creature magiche voleva raccogliere tanta energia magica da diventare una divinit\u00e0, in modo da estinguere una volta per tutte il suo complesso di inferiorit\u00e0 nei confronti della sua stessa stirpe. Tuttavia, Floriano/Solarius non riesce a contenere tutta l'energia che ha raccolto e, contro il suo volere, genera un mostro fatto di magia pura, il Divoratore, che divora lui e Marius. Nonostante tutto, l'Overlord riesce a ostacolare la bestia, e ad assorbire l'energia magica di Floriano, impedendo dunque la sua ascensione a divinit\u00e0.\nMorto Solarius, Vilma rivela che fu lei ad aiutare Floriano a entrare nella Torre Oscura e insieme a lui costru\u00ec l'Impero, ritenendolo uno strumento capace di legare insieme le genti e di creare una sorta di nuova et\u00e0 dell'oro, nella speranza che egli sarebbe stato un sovrano giusto. Tuttavia, Floriano si rivel\u00f2 essere anche peggiore del suo compagno e comprende che il figlio \u00e8, purtroppo, un male necessario e ammette il suo sbaglio. La vicenda si conclude con l'Overlord trionfante, e il suo consigliere Gnarl che lo elogia, soltanto per rivelare che lui sta seguendo gli ordini del precedente Overlord, aspettando il momento giusto per poterlo evocare dall'Abisso, ricordando come suo consueto che \"il male trover\u00e0 sempre un modo\".\nPersonaggi.\nL'Overlord: il nuovo Signore del Male, figlio del precedente Overlord e della sua signora. Egli viene esiliato sin dalla nascita presso Nordburgo, dove \u00e8 conosciuto con l'epiteto di \"Streghino\" dagli abitanti per la sua indole maligna e per i suoi poteri sovrannaturali. Recuperato dai Serventi, egli viene allevato come Signore del Male da Gnarl, e pianifica la riconquista delle terre appartenute al padre.\nL'antico Overlord: il padre dell'Overlord attuale. Egli fu il potentissimo e malvagio Overlord che molti anni prima ricostru\u00ec l'antica Torre Oscura, sconfisse i sette eroi e conquist\u00f2 i vari reami. Dopo la sconfitta del suo predecessore, spar\u00ec nell'Abisso Infernale dopo la battaglia con il Dio Dimenticato. Egli cerca di scappare dal regno in cui \u00e8 confinato e ha gli spiriti dell'Abisso al suo comando.\nImperatore Solarius: il sovrano dell'Impero Glorioso, sempre coperto da una maschera aurea, ha una vita misteriosa alle spalle e due figli adottivi, Borius e Marius. Altezzoso e superbo, desidera eliminare tutte le creature magiche, poich\u00e9 considerate pericolose.\nGnarl: il pi\u00f9 anziano dei Serventi e il consigliere dell'Overlord. Dopo anni al servizio del precedente Overlord, \u00e8 riuscito a trovare il degno erede del Male in suo figlio e lo ha istruito nelle vie delle Male. Tuttavia, egli \u00e8 realmente leale solo all'antico Overlord.\nKelda: una ragazza del villaggio di Nordburgo, nonch\u00e9 l'unica a non provare timore per lo \"Streghino\", quando questi erano bambini. Anni dopo, lo aiuta nella sua conquista e diviene la sua prima moglie.\nGemma: una fascinosa arrampicatrice sociale dell'Impero, accusata di stregoneria dalle matrone imperiali e in seguito salvata dall'Overlord. Conoscendo l'Impero, ricopre il ruolo d'informatrice del Signore Oscuro e diviene la sua seconda moglie.\nFatia: la regina degli elfi di Luce Perenne, di indole buona e dotata di grandi poteri magici. L'Overlord avr\u00e0 la possibilit\u00e0 di ucciderla, rendendola un fantasma, oppure risparmiarla, trasformandola in un'elfa malvagia con i suoi poteri. In entrambi i casi, ella diviene la sua terza moglie.\nVilma(\"Rose\" nella versione originale): la signora dell'antico Overlord. Vilma era, all'inizio, una guaritrice di indole buona e ossessionata dall'ordine, che accett\u00f2 di diventare la compagna dell'Overlord nella speranza di guidarlo verso l'ordine. In seguito alla scomparsa di quest'ultimo, Vilma dette alla luce suo figlio, che, essendo destinato a essere malvagio come il padre, decise di relegarlo in esilio a Nordburgo, accudito dai Serventi, in modo da assicurare la caduta dell'impero malvagio dell'Overlord. Condusse Floriano nella Torre Oscura, causando cos\u00ec il grande cataclisma che getter\u00e0 le basi dell'Impero Glorioso e divenne sua moglie, speranzosa del fatto che egli potesse dimostrarsi un sovrano giusto e buono.\nFloriano Cuorverde/Solarius: un condottiero elfico, fedelissimo a Fatia, che disprezza l'Impero e l'Overlord. Si riveler\u00e0, per\u00f2, l'esatto contrario di ci\u00f2 che mostra d'essere, quando si dichiarer\u00e0 come Imperatore Solarius. Fu lui a causare il grande cataclisma anni or sono, guidato da Vilma nel tentativo di avere poteri, ma il Nucleo divent\u00f2 instabile (visto che pu\u00f2 essere usato solo dall'Overlord) ed esplose, causando il grande cataclisma.\nMarius: il figlio di Solarius. Parla spesso a nome del padre e, malgrado l'Impero dia la caccia alla magia, non esita a utilizzarla per teletrasportarsi da un luogo all'altro. \u00c8 alto e magro, ha un'orribile dentatura e indossa un monocolo all'occhio destro. \u00c8 sempre in competizione con il gemello Borius.\nBorius: fratello gemello di Marius e figlio di Solarius. Viene proclamato governatore di Nordburgo dopo l'invasione dell'Impero. Costringe Kelda a sposarlo con la forza. \u00c8 grasso, brutto, basso e con denti orribili. \u00c8 sempre in competizione col gemello Marius. \u00c8 possibile schiavizzarlo o ucciderlo.\nI Serventi: i fedeli servitori dell'Overlord da tempo immemorabile. Non sono molto intelligenti e si suddividono in 4 trib\u00f9: Marroni (che fungono fa truppe d'assalto), Rossi (immuni alle fiamme e con poteri legati al fuoco), Verdi (assassini esperti nell'arte della furtivit\u00e0, praticamente invisibili e velocissimi, nonch\u00e9 immuni al veleno), e Blu (maestri nelle arti magiche, resuscitano i Serventi morti e immuni al blob magico); sono generati tramite la Forza Vitale degli altri esseri viventi caduti."}
{"id": "2555605", "revid": "1101150", "url": "https://it.wikipedia.org/wiki?curid=2555605", "title": "Gabriele Angella", "text": "Carriera.\nClub.\nEmpoli.\nLa sua prima stagione da professionista risale al 2008-2009, collezionando con la maglia dell' 11 presenze nel campionato di Serie B pi\u00f9 2 presenze nei play-off. Nella stagione successiva gioca con maggior continuit\u00e0 collezionando 36 presenze totali in campionato.\nUdinese.\nIl 31 agosto 2010 viene ingaggiato dall' in compartecipazione. Esordisce con i friulani alla seconda giornata di Serie A, il 10 settembre, nella sconfitta per 2-1 in casa dell', subentrando a Giovanni Pasquale al 58'. Segna il primo gol con l'Udinese nell'incontro di Coppa Italia contro il Padova, vinto dai friulani per 4 a 0.\nNel luglio del 2011 il acquista il giocatore con la formula del prestito annuale. In Toscana il difensore si trova per\u00f2 chiuso e nel gennaio 2012 passa, sempre in prestito, alla , dove fa il suo esordio il 28 gennaio in occasione del pareggio per 0-0 in trasferta contro il Grosseto. Segna il suo primo gol in maglia amaranto il 14 aprile contro il .\nTornato a Udine nell'estate del 2012, segna le sue prime due reti in Serie A nella partita di campionato contro il ChievoVerona, terminata 2-2. Il 2 dicembre firma la sua terza rete in campionato in occasione della vittoria per 4-1 sul Cagliari, per poi andare a segno una quarta volta nella partita contro il , vinta dai bianconeri 3-2.\nWatford.\nIl 19 luglio 2013 viene ufficializzato il suo acquisto da parte del Watford. Il 10 agosto segna i suoi primi due gol con la sua nuova maglia in occasione della vittoria per 6-1 contro il Bournemouth. Chiude la sua prima stagione in Championship con un bottino di 8 gol. La stagione successiva viene confermato titolare e mette a segno 2 gol, ottenendo con il Watford la promozione in Premier League. Il 1 luglio 2015 la squadra inglese annuncia il rinnovo contrattuale del calciatore per altri 5 anni.\nQPR e ritorno all'Udinese.\nL'ultimo giorno del mercato estivo 2015 viene ceduto in prestito al QPR, dove colleziona 17 presenze e mette a segno un gol. Al termine della stagione, nel 2016, torna in Italia dopo tre anni, trasferendosi all'Udinese di Luigi Delneri. Segna, contro il Cagliari Calcio, durante la 33\u00aa giornata del campionato di Serie A 2016-2017, il gol decisivo per la vittoria dei friulani, con un tap-in vincente da fermo.\nCharleroi.\nNel mese di agosto 2018, a fronte del reiterarsi di un progetto tecnico da parte del proprio club di appartenenza scarsamente compatibile con gli sviluppi della propria carriera calcistica, il calciatore si trasferisce in prestito al R. Charleroi SC, che milita nel massimo campionato belga. L\u2019iniezione di fiducia derivante dai nuovi stimoli e, massimamente, da una considerazione da parte dello staff tecnico congrua alle sue qualit\u00e0, consente ad Angella di inserirsi progressivamente in pianta stabile nell\u2019undici titolare schierato da mister Felice Mazz\u00f9, divenendone, a partire da fine novembre 2018, un pilastro inamovibile della difesa. Il 20 gennaio 2019 realizza, in trasferta contro il Club Brugge, il suo primo gol nel campionato belga, grazie ad un imperioso stacco di testa su calcio d\u2019angolo. La marcatura si rivela fondamentale ai fini della vittoria finale.\nPerugia.\nA fine stagione torna all'Udinese che il 16 agosto 2019 lo cede al Perugia. Tra tutte le competizioni ha totalizzato 52 presenze e 6 reti con i friulani.\nNazionale.\nIl 4 settembre 2009 ha esordito in Nazionale Under-21 giocando titolare nella partita Galles-Italia (2-1), valida per le qualificazioni all'Europeo 2011. Ha collezionato 9 convocazioni con l'Under 21 di Pierluigi Casiraghi, scendendo in campo in 4 occasioni.\nStatistiche.\nPresenze e reti nei club.\n\"Statistiche aggiornate al 29 novembre 2021.\""}
{"id": "2555606", "revid": "1745361", "url": "https://it.wikipedia.org/wiki?curid=2555606", "title": "Enone (mitologia)", "text": "Enone () era una ninfa, figlia del dio fluviale Cebreno. Secondo alcuni miti la ninfa non era immortale.\nTradizionalmente abitava il monte Ida, in Frigia.\nOrigini.\nLa figura di Enone non compare nelle opere n\u00e9 di et\u00e0 arcaica n\u00e9 classica, pertanto \u00e8 dubbia la sua origine. \nLa prima attestazione \u00e8 all'interno dell'opera Alessandra (poema) di Licofrone, testo in lingua greca del IV-III sec. a.C.\nIl mito.\nSecondo il mito, Enone impar\u00f2 l'arte medica da Apollo quando questi prest\u00f2 servizio come pastore alla corte di Laomedonte.\nIn seguito Enone incontr\u00f2 per caso il giovane Paride quando questi ancora era un pastore; ne segu\u00ec un amore nel quale Enone decisamente offriva pi\u00f9 affetto di quanto ne ricevesse. Dalla loro unione nacque Corito.\nDopo il rapimento di Elena di Sparta da parte di Paride la ninfa, delusa dal comportamento dell'amato, decise di isolarsi sul monte Ida, dopo aver mandato il proprio figlio Corito alla guida dei Greci nella guerra contro Troia.\nQuando in seguito Filottete fer\u00ec mortalmente Paride, questi fu portato da Enone con la speranza che ella riuscisse a guarirlo. Tuttavia il forte rancore che la donna provava nei confronti del troiano le imped\u00ec di curarlo. In seguito, pentita dal suo comportamento, Enone si precipit\u00f2 da Paride quando per\u00f2 era oramai troppo tardi. Impazzita per il rimorso si uccise, salendo sul rogo in fiamme del suo amato Paride, oppure impiccandosi, oppure gettandosi dalle mura, essendo le versioni al riguardo le pi\u00f9 varie.\nLetteratura di riferimento.\nIl personaggio \u00e8 presente in opere di genere diverso: elegiaco (\"Eroidi\" di Ovidio e \"Le pene di amore\" di Partenio), epico (\"Alessandra\" di Licofrone), mitografico (\"Biblioteca\" di Apollodoro di Atene), narrativo (\"Racconti\" di Conone). \nGli autori greci che ne narrano la storia sono: Apollodoro di Atene, II sec. a.C.; Partenio di Nicea, I sec.a.C.; Conone (grammatico).\nTra i latini, Ovidio rese Enone protagonista di una epistola nel I sec. a.C.\nVarianti mitologiche.\nLe diverse versioni del mito si distinguono per:\nLa fortuna di Enone.\nIl personaggio compare anche in un'opera tarda, Posthomerica di Quinto Smirneo, II-III sec. d.C.. L'autore si concentra sul dialogo tra Paride in punto di morte e Enone prima del tragico finale, quando si getta direttamente sul rogo dell'amato.\nFigura letteraria.\nLa figura di Enone nelle Eroidi \u00e8 rilevante per l'espressione soggettiva della sua condizione, che scavalca l'imparzialit\u00e0 dell'epica e crea un personaggio del tutto elegiaco."}
{"id": "2555608", "revid": "1463588", "url": "https://it.wikipedia.org/wiki?curid=2555608", "title": "Lanci del Falcon 1", "text": ""}
{"id": "2555613", "revid": "6499", "url": "https://it.wikipedia.org/wiki?curid=2555613", "title": "Enone (chimica)", "text": ""}
{"id": "2555623", "revid": "1437331", "url": "https://it.wikipedia.org/wiki?curid=2555623", "title": "Enoni", "text": "Gli enoni sono alcheni coniugati del primo tipo: composti chimici (o gruppi funzionali) insaturi consistenti in sistemi coniugati alchene-chetone.\nLa tipologia di enoni pi\u00f9 semplice \u00e8 il metil-vinil-chetone (MVK) o CH2=CHCOCH3.\nL'enone, come il calcone, pu\u00f2 essere sintetizzato tramite condensazione di Knoevenagel. \nNel riarrangiamento di Meyer-Schustert il composto iniziale \u00e8 un alcool propargilico.\nL'enone \u00e8 un reagente nella reazione di ciclizzazione di Nazarov e nella reazione di Rauhut-Currier (dimerizzazione).\nGli enoni non devono essere confusi con i cheteni (R2C=C=O). \nUna classe di composti simili agli enoni sono invece le enammine, nelle quali un gruppo di ammine \u00e8 presente al posto del carbonile. \nL'enale, infine, corrisponde all'aldeide \u03b1,\u03b2-insatura."}
{"id": "2555627", "revid": "599013", "url": "https://it.wikipedia.org/wiki?curid=2555627", "title": "Jos\u00e9 Zelaye", "text": ""}
{"id": "2555628", "revid": "113080014", "url": "https://it.wikipedia.org/wiki?curid=2555628", "title": "Expertise", "text": "Expertise \u00e8 la perizia di un esperto su un'opera d'arte (per esempio l'autenticit\u00e0 e il valore di un quadro). \nNella moderna accezione, pu\u00f2 essere considerata anche l'indicazione \"in generale\" di un'indagine specifica di tipo tecnico, per valutazione e accertamenti, comunque basata su competenza e professionalit\u00e0. \nNel significato pi\u00f9 recente s'intende altres\u00ec l'esperienza e il know-how, nell'esercizio di una professione.\nEtimologia.\nNel suo significato originale, \u00e8 una locuzione di origine francese che deriva dalla parola \"expert\".\nLa perizia di un'opera.\nIn arte, l'expertise di un'opera inizia con una ricerca di carattere storico e filologico, analizzando, se disponibili, documenti d'inventario, guide, atti ufficiali, bibliografie, anche per stabilire un'eventuale commissione all'artista e il relativo pagamento del lavoro. \nAltro elemento fondamentale \u00e8 lo stile dell'elaborato confrontato con altre opere dello stesso autore. Salvo casi eccezionali, l'expertise non fornisce di solito l'esatta autenticazione e, non essendo una scienza esatta, in caso di dubbi, si suole usare la formula cautelativa \"attribuito a\" quando vi sono molti elementi che riconducono all'operato di un determinato artista ma non si ha la certezza. Nel caso della dizione \"scuola di\" l'opera non \u00e8 sicuramente dell'autore ma dei suoi allievi che ne ricalcano per\u00f2 lo stile e l'espressione artistica.\nLa competenza professionale.\nNel mondo del lavoro, l'expertise professionale \u00e8 quell'insieme di caratteristiche, abilit\u00e0 e conoscenze di una persona che si distingue dal principiante e dal novizio. \nIn linea di massima, vi sono due criteri per la comprensione e lo studio del suo significato: il primo intende l'\"expertise\" come la qualit\u00e0 della \"pratica\" di un'intera collettivit\u00e0, in questo caso la competenza si costruisce socialmente e gli strumenti e le capacit\u00e0 sono affinati con il confronto e la partecipazione comune in uno stesso campo. Nel secondo caso \u00e8 considerata la caratteristica di singoli individui ed \u00e8 la conseguenza della capacit\u00e0 umana di adattarsi alle trasformazioni reali e sociali, come risultato di una lunga e continua pratica. Un esperto si distinguerebbe da uno specialista perch\u00e9 quest'ultimo deve essere capace di risolvere un problema mentre un esperto conosce la soluzione.\nNormazione internazionale.\nNel 2014 relativamente a questo argomento, il CEN Comitato europeo di normazione ha pubblicato la norma europea EN 16775 \"Expertise services \u2015 General requirements for expertise services\", in recepimento in Italia nel 2015 da parte di UNI Ente nazionale italiano di unificazione."}
{"id": "2555646", "revid": "1216132", "url": "https://it.wikipedia.org/wiki?curid=2555646", "title": "Baney", "text": "Baney (o Santiago de Baney) \u00e8 una citt\u00e0 della Guinea Equatoriale. Si trova nella Provincia di Bioko Nord e ha 2.365 abitanti."}
{"id": "2555647", "revid": "108122146", "url": "https://it.wikipedia.org/wiki?curid=2555647", "title": "Bicurga", "text": "Bicurga \u00e8 una citt\u00e0 della Guinea Equatoriale. Si trova nella Provincia Centro Sud e nel 2005 aveva 2.318 abitanti."}
{"id": "2555648", "revid": "1216132", "url": "https://it.wikipedia.org/wiki?curid=2555648", "title": "Bidjabidjan", "text": "Bidjabidjan \u00e8 una citt\u00e0 della Guinea Equatoriale. Si trova nella Provincia Ki\u00e9-Ntem e ha 4.998 abitanti."}
{"id": "2555649", "revid": "1216132", "url": "https://it.wikipedia.org/wiki?curid=2555649", "title": "Bolondo", "text": "Bolondo \u00e8 una citt\u00e0 della Guinea Equatoriale. Si trova nella Provincia Litorale, nella parte continentale del paese."}
{"id": "2555650", "revid": "1216132", "url": "https://it.wikipedia.org/wiki?curid=2555650", "title": "Mengomey\u00e9n", "text": "Mengomey\u00e9n \u00e8 una citt\u00e0 della Guinea Equatoriale. Si trova nella Provincia Wele-Nzas, nella parte continentale del paese."}
{"id": "2555651", "revid": "767487", "url": "https://it.wikipedia.org/wiki?curid=2555651", "title": "Micomeseng", "text": "Micomeseng (o Mikomenseng) \u00e8 una citt\u00e0 della Guinea Equatoriale. Si trova nella Provincia Ki\u00e9-Ntem, nella parte continentale del paese, al confine col Camerun.\nSi trova a 96\u00a0km da Ebebiy\u00edn e a 61\u00a0km da Niefang. Principali fonti dell'economia cittadina sono l'esportazione di caff\u00e8 e cacao."}
{"id": "2555652", "revid": "17815", "url": "https://it.wikipedia.org/wiki?curid=2555652", "title": "Mikomenseng", "text": ""}
{"id": "2555653", "revid": "6923", "url": "https://it.wikipedia.org/wiki?curid=2555653", "title": "Daniel Bogdanovi\u0107", "text": "Carriera.\nClub.\nNel corso della sua lunga carriera, ha avuto modo di militare nei campionati di prima divisione bulgaro e maltese, oltre che nelle divisioni minori del campionato inglese. A Malta ha ottenuto i suoi maggiori successi, in particolare nella stagione 2006-07, quando grazie ai suoi 31 centri in campionato (valsigli anche il titolo di capocannoniere) ha permesso al di conquistare il primo storico titolo.\nNazionale.\nHa esordito nella nazionale di calcio di Malta nel 2002 ed in dieci anni ha accumulato un totale di 41 presenze ed una rete."}
{"id": "2555654", "revid": "1216132", "url": "https://it.wikipedia.org/wiki?curid=2555654", "title": "Moca (Guinea Equatoriale)", "text": "Moca \u00e8 una citt\u00e0 della Guinea Equatoriale. Si trova nella Provincia di Bioko Nord, sull'isola di Bioko, nel golfo di Guinea."}
{"id": "2555655", "revid": "181699", "url": "https://it.wikipedia.org/wiki?curid=2555655", "title": "Mongomo", "text": "Mongomo \u00e8 una citt\u00e0 della Guinea Equatoriale. Si trova nella Provincia Wele-Nzas, nella parte continentale del paese, e ha 7.000 abitanti.\nLa citt\u00e0, che si trova alla frontiera col Gabon, possiede un aeroporto di medie dimensioni.\nCalcio.\nVi ha sede il Deportivo Mongomo, vincitore di tre titoli nazionali."}
{"id": "2555656", "revid": "1216132", "url": "https://it.wikipedia.org/wiki?curid=2555656", "title": "Ncue", "text": "Ncue \u00e8 una citt\u00e0 della Guinea Equatoriale. Si trova nella Provincia Ki\u00e9-Ntem e ha 1.683 abitanti."}
{"id": "2555658", "revid": "17815", "url": "https://it.wikipedia.org/wiki?curid=2555658", "title": "Santiago de Baney", "text": ""}
{"id": "2555659", "revid": "287204", "url": "https://it.wikipedia.org/wiki?curid=2555659", "title": "Niefang", "text": "Niefang (conosciuta durante il periodo coloniale come Sevilla de Niefang) \u00e8 una citt\u00e0 della Guinea Equatoriale. Si trova nella Provincia Centro Sud e ha 4.858 abitanti.\nLa citt\u00e0 si trova a 70\u00a0km da Bata, dopo aver attraversato il Rio Mbini. Deve la sua importanza al fatto di trovarsi all'intersezione tra le due principali vie di comunicazioni della parte continentale del paese, all'incrocio di strade che collegano Bata alle principali citt\u00e0 all'interno della regione continentale: Evinayong, Ebebiyon, Mongomo. \u00c8 la capitale economica della provincia.\nNiefang era tradizionalmente la frontiera occidentale dell'area tribale di Fang. Il suo nome significa \" Limite di fango\". Pi\u00f9 a ovest si trovano le aree delle trib\u00f9 costiere bantu conosciute come \"Playeros\": Combs, Bujeba, Whengues e Benga. \nLa patrona della citt\u00e0 \u00e8 Mar\u00eda Reina de Niefang, che si celebra il 22 agosto. Il patriarca di questa piccola citt\u00e0 \u00e8 Nze Bokung la fondatrice di questo villaggio prima di essere convertito in una citt\u00e0 dai coloni spagnoli. "}
{"id": "2555660", "revid": "17815", "url": "https://it.wikipedia.org/wiki?curid=2555660", "title": "Sevilla de Niefang", "text": ""}
{"id": "2555663", "revid": "183114", "url": "https://it.wikipedia.org/wiki?curid=2555663", "title": "Dizionario biografico", "text": "Un dizionario biografico \u00e8 un'opera in cui sono raccolte in un certo ordine sistematico, di solito in ordine alfabetico di cognome, le biografie di uomini e donne che ebbero una loro funzione in un determinato settore di attivit\u00e0 umana, in un dato periodo storico o in un certo paese.\nStoria.\nL'esigenza di strumenti di consultazione, dai quali si potessero attingere dati relativi alla vita e alle opere di individui eminenti, \u00e8 stata determinata dallo sviluppo delle discipline storiche gi\u00e0 nell'antichit\u00e0, soprattutto in et\u00e0 ellenistica per la tendenza degli eruditi alessandrini a ricercare i particolari degli eventi. Oltre a raccolte di condottieri e sovrani greci e romani, per esempio \"De viris illustribus\" di Cornelio Nepote, \"Vite dei dodici Cesari\" di Svetonio, \"Vite parallele\" di Plutarco, furono frequenti anche le biografie degli scrittori sotto forma di brevi e sintetiche compilazioni. Attorno al VI secolo, per es., Esichio di Mileto compose un onomatologo (\u1f40\u03bd\u03bf\u03bc\u03b1\u03c4\u03bf\u03bb\u03cc\u03b3\u03bf\u03c2), ossia una raccolta di notizie biografiche sugli autori pagani, elencati in ordine cronologico, classificati per categorie letterarie (poeti, filosofi, ecc.) L'opera di Esichio \u00e8 andata perduta, ma rimaneggiata sotto forma di lessico \u00e8 conservata nel Suda.\nIn et\u00e0 moderna, a partire dal XVI secolo, c'\u00e8 una fioritura di opere di consultazione con le biografie pi\u00f9 disparate dei vari personaggi illustri da quelle \"universali\", opere contenenti cio\u00e8 biografie di personaggi di tutti i tempi e di tutti i luoghi, ai dizionari biografici \"specializzati\", di letterati, musicisti, pittori, uomini politici, papi, sovrani, ecc., o di una definita nazionalit\u00e0. \nEsempi.\nDizionari biografici universali.\nFra gli esempi pi\u00f9 ragguardevoli di dizionari biografici universali, che riportano cio\u00e8 biografie di personalit\u00e0 di ogni paese e di tutti i tempi, si ricordano:\nDizionari biografici specialistici.\nPer paese.\nFra i dizionari biografici specialistici per paese devono essere menzionati:\nPer attivit\u00e0.\nLe categorie prese in considerazione nei dizionari specialistici settoriali sono numerosissime. Si riportano qui solo alcune di esse a scopo esemplificativo:"}
{"id": "2555664", "revid": "108113565", "url": "https://it.wikipedia.org/wiki?curid=2555664", "title": "Nkimi", "text": "Nkimi \u00e8 una citt\u00e0 della Guinea Equatoriale. Si trova nella Provincia Centro Sud e ha 3.313 abitanti.\nPopolazione.\nI primi ad abitare l'area furono trib\u00f9 provenienti da nord e dalla costa, nella zona di Bata. Attualmente la popolazione \u00e8 costituita da Obuk (35%), Fong (20%), Esendeng (10%), Eseng (10%), Esesis (10%), Esamotua (5%) ed Esangui.\nStoria.\nIl nome Nkimi deriva da un ruscello molto piccolo che passa appena fuori citt\u00e0.\nIl villaggio \u00e8 stato fondato nel 1918-1925, ed \u00e8 stato costruito nel 1960, durante la colonizzazione spagnola.\nUno dei fondatori del villaggio, Andres Ndong Miko, degli Esendeng, profetizz\u00f2 ai suoi fratelli che la terra dove stavano piantando caff\u00e8 e cacao, un giorno sarebbe diventata una grande citt\u00e0. Altri leader locali furono Esono Asila, degli Obuk, e Nguema Nsue, dei Fong. I tre diressero il villaggio con grande capacit\u00e0. \nLa struttura del villaggio \u00e8 rettangolare. Il primo sindaco, Estanislao Esono Asue, divise la cittadina in tre aree. La prima, arrivando da Bata, \u00e8 \"Obuk Nkimi\". Poi si incontra \"Esendeng Nkimi\", dove vivono anche Esamotua, Esangui ed Esesis, dove si trova il centro della citt\u00e0 ed il Municipio, la stazione di polizia, l'ospedale, la scuola, la chiesa parrocchiale, ecc. Infine si trova \"Fong-Eseng Nkimi\". \nDurante il periodo coloniale spagnolo, il villaggio si svilupp\u00f2 molto e fu un punto strategico per i missionari spagnoli, che costruirono la scuola e la chiesa, dopo averne costruite a Nkue e Niefang. Durante il periodo coloniale gli spagnoli costruirono anche diversi appartamenti, una piscina e un pozzo. \nLa citt\u00e0 ha attualmente un ospedale, una parrocchia, una stazione di polizia, un'antenna per cellulari, il segnale televisivo satellitare nazionale e internazionale, un Municipio e un Istituto per il Baccalaureato, oltre al Collegio. \nLa festa patronale \u00e8 il 25 luglio, Santiago Apostolo. \nIl reverendo Padre D. Ignacio Ondo Oyana \u00e8 stato il primo pastore di Nkimi, nominato dal vescovo di Bata, Monsignor D. Anacleto Sima nel 1997.\nEconomia.\nL'economia locale si basa sulla sussistenza. La principale attivit\u00e0 economica \u00e8 la pesca, dal momento che il fiume Wele, il pi\u00f9 grande fiume della Guinea, passa vicino alla citt\u00e0. Tradizionalmente le donne si guadagnano da vivere vendendo i prodotti che portano dai loro frutteti (banane, manioca, arachidi), prodotti che a loro volta li servono per nutrire le loro famiglie."}
{"id": "2555666", "revid": "1216132", "url": "https://it.wikipedia.org/wiki?curid=2555666", "title": "Nsang", "text": "Nsang \u00e8 una citt\u00e0 della Guinea Equatoriale. Si trova nella Provincia Ki\u00e9-Ntem e ha 2.122 abitanti."}
{"id": "2555667", "revid": "767487", "url": "https://it.wikipedia.org/wiki?curid=2555667", "title": "Nsok", "text": "Nsok \u00e8 una citt\u00e0 della Guinea Equatoriale. Si trova nella Provincia Ki\u00e9-Ntem e ha 4.620 abitanti."}
{"id": "2555668", "revid": "1216132", "url": "https://it.wikipedia.org/wiki?curid=2555668", "title": "Nsork", "text": "Nsork \u00e8 una citt\u00e0 della Guinea Equatoriale. Si trova nella Provincia Wele-Nzas e ha 3.769 abitanti."}
{"id": "2555673", "revid": "1216132", "url": "https://it.wikipedia.org/wiki?curid=2555673", "title": "Riaba", "text": "Riaba \u00e8 una citt\u00e0 della Guinea Equatoriale. Si trova nella Provincia di Bioko Sud, sull'isola di Bioko, nel Golfo di Guinea, e ha 1.071 abitanti.\nEra chiamata in passato Fernando Poo, nome derivante dal navigatore portoghese Fern\u00e3o do P\u00f3.\nStoria.\nIl centro abitato si trova nella parte occidentale dell'isola, in una baia chiamata in epoca coloniale \"Concepci\u00f3n\". In questo luogo fu fondato il villaggio, ad opera dei colonizzatori guidati da Joaqu\u00edn Primo de Rivera, successore del brigadiere Conde de Argelejos, alla sua morte, avvenuta ad Annob\u00f3n."}
{"id": "2555675", "revid": "17815", "url": "https://it.wikipedia.org/wiki?curid=2555675", "title": "Fernando Poo", "text": ""}
{"id": "2555678", "revid": "1216132", "url": "https://it.wikipedia.org/wiki?curid=2555678", "title": "San Antonio de Pal\u00e9", "text": "San Antonio de Pal\u00e9 \u00e8 una citt\u00e0 della Guinea Equatoriale. \u00c8 la capitale della Provincia di Annob\u00f3n, sull'isola di Annob\u00f3n. Il villaggio storico ha 600 abitanti, mentre con i sobborghi la citt\u00e0 arriva a 4.443 persone secondo le stime del 2005.\nAltri nomi della citt\u00e0 sono: Pal\u00e9, Palea, San Antonio, San Antonio de Palea, S\u00e3o Antonio da Praia e San Antonio de la Playa.\nLa citt\u00e0 si trova nella parte settentrionale dell'isola e si affaccia sull'Oceano Atlantico. Ha un piccolo aeroporto, un imbarcadero, un centro di assistenza medica, un collegio, un faro, una emittente radio ed una missione cattolica dei Padri Clarenziani. Il porto \u00e8 il principale punto d'accesso all'intera isola, con numerosi scambi sia di merci che di persone con l'isola di S\u00e3o Tom\u00e9.\nFondata dai portoghesi, venne utilizzata fin dal 1580 dai primi missionari, Cappuccini e Carmelitani, come centro di evangelizzazione degli schiavi fuggiaschi. Passata in mani spagnole nel 1778, fu affittata agli inglesi nel 1827 per farne un centro per il commercio degli schiavi.\nNonostante la lingua ufficiale sia lo spagnolo, molte persone parlano l'Annobonese (\"F\u00e1 d'Amb\u00f4\" o \"Fa d'Ambu\"), un creolo basato sul portoghese."}
{"id": "2555684", "revid": "1216132", "url": "https://it.wikipedia.org/wiki?curid=2555684", "title": "Ayene", "text": "Ayene \u00e8 una citt\u00e0 della Guinea Equatoriale. Si trova nella Provincia Wele-Nzas e ha 3.482 abitanti."}
{"id": "2555686", "revid": "648716", "url": "https://it.wikipedia.org/wiki?curid=2555686", "title": "R\u00edo Campo", "text": "R\u00edo Campo \u00e8 una citt\u00e0 della Guinea Equatoriale affacciata sul golfo di Guinea, e quindi sull'Oceano Atlantico. Si trova nella Provincia Litorale, nella parte nord-occidentale del Paese, e ha 1.105 abitanti (2005), con un incremento rispetto ai 931 del 2001. La citt\u00e0 si trova all'interno della Riserva Naturale di Rio Campo (creata nel 2000, con una superficie di ), in una foresta pluviale ed \u00e8 a a sud-est della capitale Malabo. \u00c8 al confine col Camerun, da cui \u00e8 separato dal fiume Ntem. \nNatura.\nIl motivo principale per visitare questa regione \u00e8 quello di godersi la Riserva Naturale di Rio Campo con le sue tartarughe nidificanti e le belle spiagge deserte. \nReligione.\nGli abitanti di Rio Campo sono prevalentemente cattolici (87%), mentre una minoranza \u00e8 protestante (5%), un 5% della popolazione segue le credenze indigene e per il 2% \u00e8 di fede musulmana e bahai. \nTemperature e precipitazioni.\nLa temperatura media annuale nell'area \u00e8 di 21 gradi centigradi. Il mese pi\u00f9 caldo \u00e8 gennaio, quando la temperatura media \u00e8 di 22 gradi centigradi, e la pi\u00f9 fredda \u00e8 agosto, con 19 gradi centigradi. Le precipitazioni medie annue sono di . Il mese pi\u00f9 piovoso \u00e8 novembre, con una media di 438 mm, e il pi\u00f9 secco \u00e8 luglio, con 7 mm."}
{"id": "2555687", "revid": "1216132", "url": "https://it.wikipedia.org/wiki?curid=2555687", "title": "Rebola", "text": "Rebola \u00e8 una citt\u00e0 della Guinea Equatoriale. Si trova nella Provincia di Bioko Nord e ha 8.259 abitanti."}
{"id": "2555693", "revid": "729019", "url": "https://it.wikipedia.org/wiki?curid=2555693", "title": "Horacio (isola)", "text": "Islote Horacio \u00e8 una piccola isola, con un faro al largo della costa nord orientale di Bioko, nella Guinea Equatoriale."}
{"id": "2555701", "revid": "1318658", "url": "https://it.wikipedia.org/wiki?curid=2555701", "title": "\u00c9l\u00e9onore Duplay", "text": "Biografia.\nSi sanno poche cose su di lei: il carattere fiero \u00e8 testimoniato dal soprannome di Cornelia, che richiama la madre dei Gracchi. Studi\u00f2 pittura ma, per quanto dotata di un certo talento, non volle dedicarsi professionalmente a quest'arte.\nSi dice che \u00c9l\u00e9onore sarebbe stata la fidanzata di Robespierre. In proposito, si hanno diverse opinioni: secondo la sorella \u00c9lisabeth, ella fu promessa all'Incorruttibile, che di lei avrebbe detto: \u00abAnima virile, saprebbe morire come sa amare\u00bb. Un membro del tribunale rivoluzionario, Joachim Vilate, sostenne che \u00c9l\u00e9onore era l'amante di Robespierre, affermazione contestata dal medico Joseph Souberbielle che frequentava spesso casa Duplay, il quale la definisce una vera e propria calunnia: \u00abEssi si amavano molto, il loro matrimonio era stato deciso ma tra di loro non successe nulla che potesse far arrossire una vergine. Robespierre evitava, anzi impediva le conversazioni troppo libere. I suoi costumi erano puri\u00bb.\nInvece il convenzionale Monnel, nelle sue \"Memorie di un prete regicida\", afferma che \u00c9l\u00e9onore e Robespierre erano segretamente sposati, e il loro matrimonio era stato organizzato da Saint-Just. Al contrario, la sorella Charlotte de Robespierre scrive che Maximilien, \u00absommerso di lavoro com'era, interamente assorbito dalle sue funzioni di membro del Comitato di salute pubblica, poteva forse occuparsi di amori e di matrimoni?\u00bb. E aggiunge che \u00abper \u00c9leonore non provava nulla: me lo ha detto pi\u00f9 volte. Le assillanti richieste della famiglia, pi\u00f9 che fargliela amare, servivano ad allontanarlo da lei\u00bb.\nUno dei suoi avversari alla Convenzione nazionale, Merlin de Thionville, sostiene causticamente che \u00ab\u00e8 falso che egli abbia avuto l'onore di amare una donna, al contrario, egli le faceva l'onore di odiarlo\u00bb e Jules Michelet, nella sua \"Storia della Rivoluzione francese\", rincara la dose: \u00abA Robespierre, non ci sarebbe stato modo di dargli un'amante\u00bb. \n\u00c9l\u00e9onore Duplay fu arrestata alla caduta di Robespierre ma fu presto rimessa in libert\u00e0. Anche i genitori furono arrestati. La madre si uccise in carcere. Ella and\u00f2 allora a rinchiudersi volontariamente in prigione per potervi assistere la sorella \u00c9lisabeth, che aveva sposato nel 1793 un amico di Robespierre, Philippe Le Bas (suicida il 28 luglio) e che era stata incarcerata con il figlio di sei settimane. A questo proposito, la sorella cos\u00ec si esprime nelle sue \"Memorie\", rivolgendosi a \u00c9l\u00e9onore: \u00abNon ti dimenticher\u00f2 mai, perch\u00e9 senza di te non ce l'avrei fatta; il tuo coraggio ha rianimato le mie forze e mi ha insegnato che avevo un grande compito, perch\u00e9 avevo un figlio e dovevo vivere per lui\u00bb. \n\u00c9l\u00e9onore Duplay \u00e8 sepolta nel cimitero di P\u00e8re-Lachaise."}
{"id": "2555705", "revid": "1318658", "url": "https://it.wikipedia.org/wiki?curid=2555705", "title": "Aratea di Leida", "text": "Gli \"Aratea\" di Leida (classificazione Voss. lat. Q 79) sono un codice miniato carolingio datato al primo terzo del IX secolo, redatto presumibilmente su commissione di Ludovico il Pio. Il manoscritto contiene il testo dei \"Phaenomena\" di Arato di Soli, nella traduzione latina di Germanico.\nStoria.\nIl testo dei \"Phaenomena\" di Arato.\nI \"Phaenomena\" sono un poema didascalico che descrive nomi e posizioni dei corpi celesti e miti ad essi associati. Il trattato ebbe grande diffusione nel mondo antico, e fu oggetto di numerose traduzioni a opera di autori latini. La prima versione fu redatta da Cicerone intorno all'80 a.C., una seconda traduzione fu realizzata da Germanico, una terza, pi\u00f9 estesa delle precedenti, \u00e8 attribuita a Rufio Festo Avieno. \u00c8 principalmente la traduzione di Germanico ad essere utilizzata per gli \"Aratea\" di Leida, ma sono presenti brevi interpolazioni e frammenti provenienti dalla traduzione di Avieno. Gli Aratea furono inoltre copiati, intorno all'anno 1000, in altri due manoscritti, probabilmente entrambi realizzati presso l'abbazia di San Bertino.\nLa storia del codice di Leida.\nLa copia di et\u00e0 carolingia riproduce fedelmente, tanto nello stile delle illustrazioni quanto nella scrittura, oltre che nella forma stessa del codice, il manoscritto originale del tardo impero romano, di cui si \u00e8 perduta ogni traccia. D'altro canto la biblioteca di corte carolingia non sopravvisse oltre il IX secolo, e molti dei suoi preziosi manoscritti giunsero in Inghilterra e in altre zone d'Europa. Gli stessi \"Aratea\" di Leida passarono di propriet\u00e0, ed erano probabilmente giunti nella bottega di qualche artista o artigiano quando, nel 1573, furono acquistati, a Gand, da Jacob Susius, umanista e filologo. Il testo fu poi posseduto da Ugo Grozio, che ne pubblic\u00f2 un'edizione intitolata \"Syntagma Arateorum, Opus poeticae et astronomiae utilissimun\" nel 1600, a Leida. Dopo la morte di Grozio, la vedova vendette in blocco l'eccezionale biblioteca del marito a Cristina di Svezia. Dopo essere entrati a far parte della biblioteca della regina, gli \"Aratea\" passarono ancora di propriet\u00e0, acquisiti da Isaak Vossius, accademico e collezionista, per alcuni anni bibliotecario di corte di Cristina di Svezia. Alla sua morte, nel 1690, il manoscritto fu infine venduto all'Universit\u00e0 di Leida, assieme agli altri volumi della sua collezione.\nDescrizione.\nIl codice \u00e8 composto da 99 fogli di pergamena di 225 per 200 mm. Il testo degli Aratea, scritto in capitale rustica, \u00e8 accompagnato da 39 miniature a tutta pagina, tutte sul \"verso\" dei fogli. Le illustrazioni che compongono l'opera sono di grande importanza per la comprensione delle conoscenze astronomiche dell'alto Medioevo. A tal proposito \u00e8 utile esaminare la particolare miniatura del folio 93v, nella quale il sistema planetario viene rappresentato nella concezione tolemaica della volta celeste: al centro si trova la Terra, attorno a questa orbitano il Sole, la Luna e gli altri pianeti, nel cerchio pi\u00f9 esterno sono raffigurate le stelle fisse. Lungo le orbite dei pianeti sono riportati, in minuscola carolingia, versi tratti dalla \"Naturalis Historia\" di Plinio il Vecchio. Particolare \u00e8 la descrizione delle orbite di Mercurio e di Venere che girano eccezionalmente per le concezioni astronomiche del tempo attorno al Sole, concetto che trovava riscontro nell'opera di Marziano Capella. Il calcolo della proiezione della volta celeste rappresentata fa risalire la data di quel cielo al 18 marzo 816."}
{"id": "2555709", "revid": "7459", "url": "https://it.wikipedia.org/wiki?curid=2555709", "title": "San Bertino", "text": ""}
{"id": "2555711", "revid": "767487", "url": "https://it.wikipedia.org/wiki?curid=2555711", "title": "Tripoli, bel suol d'amore", "text": "Tripoli. bel suol d'amore (noto anche con il titolo di I quattro bersaglieri) \u00e8 un film comico del 1954 diretto da Ferruccio Cerio.\nTrama.\nIl giovane Alberto Ruotolo lascia la casetta di campagna per andare a fare il bersagliere. Ma al Reparto non tira buona aria, tre bersaglieri prepotenti e indisciplinati recano tanto disordine quanto rabbia al maresciallo Nerone. Quando arriva la nuova recluta Alberto, subito il trio, composto dal pi\u00f9 grande dei tre Giulio Cesare, un ex sottufficiale degradato, da Renato e da Ferruccio, gli si scaglia addosso per via del fatto che ha osato rivolgere la parola a Maria, la figlia del maresciallo Carocci. Inizialmente i tre, tutti invaghitisi di Maria, non perdono l'occasione per fare dispetti ad Alberto, perch\u00e9 \u00e8 il preferito di Maria. Alla fine i quattro finiranno per diventare amici e rassegnarsi alla scelta della ragazza, loro malgrado. Renato, poi, rivede quella che qualche anno prima doveva essere la sua promessa sposa, Nadia, che adesso fa la ballerina nei variet\u00e0 dopo aver lasciato la campagna. Ma improvvisamente scoppia la guerra italo turca e i bersaglieri sono inviati a combaterla a Tripoli, in Libia.\nIncapaci di rimanere separate dai loro fidanzati, Nadia e Maria riescono ad arruolarsi come crocerossine e a raggiungerli in Libia. Ma gli arabi attaccano la colonna della Croce Rossa e l'intervento dei bersaglieri non riesce a impedire che un nemico colpisca Nadia a morte. Quando Renato scopre che per lei non c'\u00e8 pi\u00f9 nulla da fare, la sposa in extremis sul letto di morte, dopodich\u00e9 parte con i tre amici e il maresciallo Nerone per una missione altamente pericolosa. L'azione riesce ed il gruppo viene salvato da una numerosa truppa di bersaglieri, ma il maresciallo Nerone viene colpito e muore.\nAl ritorno dalla guerra, Giulio Cesare anche grazie alla missione compiuta ottiene finalmente il grado che desiderava, diventando maresciallo e rimpiazzando il caduto Nerone, mentre Alberto, felice, potr\u00e0 finalmente sposare Maria.\nCuriosit\u00e0.\nLa trama all'inizio si ispira neanche troppo velatamente al romanzo \"I tre moschettieri\" di Alessandro Dumas padre per poi svilupparsi in una storia completamente diversa."}
{"id": "2555712", "revid": "4252", "url": "https://it.wikipedia.org/wiki?curid=2555712", "title": "Nikolaj Alekseevi\u010d Zabolockij", "text": ""}
{"id": "2555713", "revid": "767487", "url": "https://it.wikipedia.org/wiki?curid=2555713", "title": "La ragazza che giocava con il fuoco (film)", "text": "La ragazza che giocava con il fuoco (\"Flickan som lekte med elden\") \u00e8 un film del 2009 diretto da Daniel Alfredson.\nIl soggetto \u00e8 tratto dall'omonimo best seller di Stieg Larsson, \u00e8 il seguito di \"Uomini che odiano le donne\", tratto dalla serie \"Millennium\".\nLa pellicola, di produzione svedese-danese, \u00e8 uscita nelle sale svedesi il 18 settembre 2009 ed in quelle italiane il 25 settembre 2009.\nTrama.\nLisbeth Salander, divenuta ricchissima, \u00e8 in attesa dal crudele tutore Bjurman della revoca per la sua dichiarazione d'incapacit\u00e0. L'avvocato ha per\u00f2 assoldato dei criminali per ucciderla: due sono dei motociclisti, uno \u00e8 un massiccio uomo biondo.\nLa rivista Millennium di Mikael Blomkvist, rilanciata dopo una grave crisi, \u00e8 in procinto di pubblicare un pesante articolo sul traffico della prostituzione, firmato dai giornalisti freelance Dag Svensson e Mia Bergman. Dag e Mia vengono rinvenuti uccisi a colpi di arma da fuoco. Qualche giorno dopo viene trovato cadavere anche l'avvocato Bjurman. Lisbeth Salander viene ritenuta colpevole dei tre omicidi e i mass media scatenano un enorme processo mediatico. A ritenerla innocente solo pochi amici, tra cui il suo personal trainer Paolo Roberto e l'ex tutore Holger Palmgren. La sua amica Miriam Wu viene sequestrata dal gigante biondo, ma viene salvata in extremis da Paolo Roberto dopo un durissimo combattimento. Lisbeth mette a tappeto i due motociclisti mandati dal gigante biondo, casualmente incontrati durante la latitanza.\nIl collegamento tra Lisbeth, Dag e Mia \u00e8 \"Zala\", leader in varie attivit\u00e0 illecite del paese. L'attivit\u00e0 investigativa di Mikael punta sui singoli nomi dell'articolo di Dag e Mia, in particolare su un agente dei servizi segreti da cui Mikael riesce a farsi consegnare documenti che rivelano la vera natura di Alexander Zala: un ex agente segreto del GRU, residente sotto falso nome, e con la sua vera identit\u00e0 tenuta nascosta dallo stato. Holger Palmgren rivela inoltre che Zala \u00e8 il padre di Lisbeth: nel 1991 la ragazza tent\u00f2 di ucciderlo, come ritorsione per le violenze inflitte alla madre, ma fu subito fatta internare in manicomio dai servizi segreti perch\u00e9 la sua testimonianza avrebbe smascherato pubblicamente il segreto sull'identit\u00e0 di Zala.\nLisbeth, decisa a vendicare personalmente sua madre e Miriam Wu, raggiunge la casa di Zala e dopo un breve appostamento tenta di ucciderlo ma viene scoperta: insieme al gigante biondo, che si rivela essere Ronald Niedermann, un suo fratellastro, il padre la uccide e seppellisce. Lisbeth per\u00f2 non \u00e8 morta: seppur ferita prepara un secondo agguato al padre, ferendolo gravemente, mentre Niedermann fugge. Mikael riesce a raggiungere Lisbeth e la soccorre.\nSequel.\nIl 29 novembre 2009 \u00e8 uscito il seguito dal titolo \"La regina dei castelli di carta\"."}
{"id": "2555714", "revid": "110157", "url": "https://it.wikipedia.org/wiki?curid=2555714", "title": "Palazzo Mazzetti", "text": "Il palazzo Mazzetti \u00e8 un palazzo barocco di Asti, che si affaccia sulla Contrada Maestra (l'attuale Corso Alfieri). \u00c8 la sede della pinacoteca civica di Asti.\nLa costruzione.\nSecondo il Gabiani, il palazzo \u00e8 stato costruito sul sedime di una massiccia casaforte appartenente alla famiglia Turco. Nel 1442, compare un atto di acquisto di beni e fondi della famiglia Turco, da parte dei Mazzetti di Frinco. \u00c8 in base a questo documento che il Gabiani ipotizza anche la cessione del Palazzo, anche se nell'atto non ne viene fatta alcuna citazione.\nSecondo le ultime supposizioni, \u00e8 probabile, che prima della costruzione, esistessero delle piccole abitazioni, poco per volta acquistate dai Mazzetti, e nel seicento, cominci\u00f2 l'accorpamento degli stabili con la costruzione del Palazzo. Nel 1730 ci fu la realizzazione della galleria al primo piano, e prosegu\u00ec nel 1751 con la realizzazione della facciata, dell'atrio, dello scalone e degli ambienti a est della galleria.\nIl Museo e la Pinacoteca.\nAcquistato dalla Cassa di Risparmio di Asti del 1937, tre anni dopo questa concesse al Comune di allestirci il Museo e la Pinacoteca Civica. Dal 2001 di propriet\u00e0 della Fondazione Cassa di Risparmio di Asti, nel dicembre 2011 riapre a pubblico completamente riallestito e restaurato.\nAll'interno \u00e8 visitabile il piano cantinato, con le dispense e la ghiacciaia e l'esposizione archeologica permanente \"Souvenir m'en doit\", il piano nobile con gli ambienti storici e il secondo piano allestito a sola Pinacoteca.\nNelle Collezioni Civiche vi sono diverse sezioni esposte:\nIl Palazzo \u00e8 anche sede di importanti mostre, nazionali ed internazionali.\nLa famiglia Mazzetti.\nEra una famiglia nobile proveniente da Chieri e stabilitasi ad Asti nel XV secolo, quando Nicoletto e Domenico Mazzetti acquistarono alcune propriet\u00e0 dalla famiglia Turco. La loro attivit\u00e0 era quella di mercanti e prestatori di denaro. I Mazzetti a Frinco avevano il privilegio di battere moneta; questo avvenne fino al 1614, con la revoca del duca Carlo Emanuele I di Savoia, per le continue frodi e falsificazioni."}
{"id": "2555717", "revid": "352448", "url": "https://it.wikipedia.org/wiki?curid=2555717", "title": "Guerra troiana", "text": ""}
{"id": "2555724", "revid": "76963", "url": "https://it.wikipedia.org/wiki?curid=2555724", "title": "Kevin Weisman", "text": "Ha studiato alla \"School of Theatre Film and Television\" (scuola di teatro, film e televisione) alla UCLA e alla \"Square Theatre\" di New York. \u00c8 uno dei membri fondatori del premio critico \"Buffalo Nights Theatre Company\" fondato alla UCLA nel 1992.\nCarriera.\nIl suo ruolo fondamentale \u00e8 quello di Marshall Flinkman nella serie televisiva \"Alias\".\nMarshall \u00e8 un esperto di informatica e tecnologie avanzate.\nDurante la prima serie, ingannato dal suo capo, lavora per un'organizzazione terroristica credendo invece di lavorare per la CIA.\nIn seguito lavorer\u00e0 realmente per la CIA e per L'APO (organizzazione occulta della CIA) per smascherare diverse organizzazioni terroristiche. Reciter\u00e0 nella serie dalla prima all'ultima puntata.\nVita privata.\nIl 21 maggio 2005 ha sposato Jodi Tanowitz, un'insegnante d'asilo dalla quale ha avuto due figli: Maya Rose (2006) e Eli Samuel (2008).\nDoppiatori italiani.\nNelle versioni in italiano dei suoi film, Kevin Weisman \u00e8 stato doppiato da: "}
{"id": "2555730", "revid": "104458", "url": "https://it.wikipedia.org/wiki?curid=2555730", "title": "Ol'ga Alekseevna Zajceva", "text": ""}
{"id": "2555732", "revid": "339392", "url": "https://it.wikipedia.org/wiki?curid=2555732", "title": "Svetlana Jur'evna Slepcova", "text": ""}
{"id": "2555751", "revid": "767487", "url": "https://it.wikipedia.org/wiki?curid=2555751", "title": "Fata di bambole", "text": "Fata di bambole (\"Anne of Green Gables\") \u00e8 un film muto del 1919, diretto da William Desmond Taylor e prodotto dalla Realart Pictures. Il film si basa sui romanzi \"Anne of Green Gables\" (1908), \"Anne of Avonlea\" (1909), \"Chronicles of Avonlea\" e \"Anne of the Island\" (1915) della scrittrice canadese Lucy Maud Montgomery; i primi tre fanno direttamente parte della \"saga\" di \"Anna dai capelli rossi\".\nNel 1934, la RKO produsse un remake del film, noto in Italia col titolo \"La figlia di nessuno\", diretto da George Nicholls, Jr., con Anne Shirley come protagonista. Nel 1940 ne \u00e8 stato girato il seguito, \"Anne of Windy Poplars\", tratto dal romanzo omonimo di Lucy Maud Montgomery, diretto da Jack Hively e interpretato sempre da Anne Shirley.\nTrama.\nI due anziani fratelli Marilla e Matthew Cuthbert adottano Anne Shirley, una bambina rimasta orfana che da quel momento vivr\u00e0 nella loro fattoria chiamata Green Gables. All'inizio Marilla fa fatica a comprendere il carattere vivace di Anne, ma lentamente la bambina entrer\u00e0 nella famiglia e sar\u00e0 amata dai due fratelli come una figlia.\nLa storia si dipana attraverso le numerose avventure che accompagneranno Anne nel corso degli anni, da bambina fino alla maggiore et\u00e0. Dopo la laurea Anne diventer\u00e0 l'insegnante di Avonlea e i soldi guadagnati permetteranno di pagare l'operazione che ridar\u00e0 la vista a Marilla che aveva ormai perduto per una malattia. Il film termina con il matrimonio tra Anne e il suo innamorato Gilbert Blythe.\nProduzione.\nIl film fu prodotto dalla Realart Pictures Corporation.\nDistribuzione.\nDistribuito dalla Realart Pictures Corporation, il film usc\u00ec nelle sale cinematografiche statunitensi il 23 novembre 1919. Nel 1922, fu distribuito il 27 maggio in Portogallo con il titolo \"Romance de Uma Orf\u00e3\". Usc\u00ec anche in Venezuela come \"Anne de Green Gables\" e in Italia nel 1923, con il titolo tradotto in \"Fata di bambole\". Nel Regno Unito, fu presentato il 23 agosto 1926 distribuito dalla Woolf &amp; Freedman Film Service.\nSi ritiene che non sia rimasta nessuna delle sei copie originali di questo film, che pertanto \u00e8 considerato perduto. A seguito delle indagini eseguite per la morte in circostanze misteriose e mai chiarite del regista William Desmond Taylor avvenuta nel 1922, venne scoperto il rapporto intimo tra il regista e la giovane attrice Mary Miles Minter, che dest\u00f2 grandissimo scandalo soprattutto per la differenza di et\u00e0 fra i due. In quel frangente, numerosi film diretti da Taylor vennero distrutti, tra cui le sei copie di \"Fata di bambole\". Il ritrovamento nel 2001 di due grandi locandine del film che erano state nascoste per anni sotto un tappeto in una casa di una cittadina del Michigan, fa sperare che almeno una copia della pellicola sia sopravvissuta e che possa essere un giorno ritrovata."}
{"id": "2555753", "revid": "124563281", "url": "https://it.wikipedia.org/wiki?curid=2555753", "title": "Antoine Diot", "text": ""}
{"id": "2555756", "revid": "124401197", "url": "https://it.wikipedia.org/wiki?curid=2555756", "title": "Paolo Bulfone", "text": "Biografia.\nDiscendente da una storica e nobile famiglia presente sul territorio friulano sin dal XV secolo, ma di ascendenza alemanna, \u00e8 nato nel 1952 a Tavagnacco (Udine), dal nobile Corrado Alvise Bulfone, cavaliere di Grazia del Sacro Militare Ordine Costantiniano di San Giorgio, cavaliere dell'Ordine al Merito di Savoia e dalla Signora Cesira Peressotti.\nColtiva da sempre l'interesse per la storia friulana, le tradizioni e l'antico mondo agreste friulano. La sperimentazione, in ogni campo artistico (specialmente nella pittura, scultura e fotografia) caratterizza l'evoluzione della sua produzione, mantenendo per\u00f2 ineludibile il filo conduttore della sua poetica che ha sempre fatto dell'attenzione all'elemento naturalistico e all'ambiente umano il suo punto di forza. Le opere dell'artista, da anni, alternano le incursioni nell'astrattismo geometrico con il ritorno ai consueti e pi\u00f9 rassicuranti schemi del figurativo.\nNelle sue opere non manca una riflessione storica sulla tradizione pittorica del passato e in particolare su quegli artisti che pi\u00f9 ne hanno condizionato la produzione, basti pensare a Giuseppe Barazzutti, Marco Davanzo, Napoleone Pellis per le opere figurative e metafisiche; certe opere richiamano a questi artisti al loro messaggio che per\u00f2 \u00e8 estraneo da ogni forma di sentimentalismo romantico, il quale, dopo l'impatto delle avanguardie ha recuperato solo in parte il valore oggettivo dell'immagine. \nAll'interno della sua produzione si pu\u00f2 rilevare un cambiamento, e una ricerca pi\u00f9 introspettiva dopo l'esperienza \"composteliana\", avendo intrapreso il pellegrinaggio verso Santiago de Compostela nella primavera del 2008; dopo tale esperienza, spirituale e fisica, la sua produzione ha riscoperto nuovo slancio e nuovi orizzonti sia nel campo pittorico, che nel campo della fotografia e degli scritti.\nLegato anche al mondo del design, negli anni ottanta ha collaborato con il designer sloveno Oskar Kogoj; dalla collaborazione ne \u00e8 scaturita la collezione \"Natura\" firmata dal designer, tale collezione \u00e8 incentrata sullo studio di oggetti d'uso comune, richiamanti la natura nelle sue molteplici forme ed espressioni.\nLa pittura rimane altres\u00ec l'elemento principale della ricerca dell'artista che gli permetter\u00e0, gi\u00e0 dagli anni settanta, di ricevere vari riconoscimenti, partecipando con sue opere a vari concorsi anche a carattere internazionale, non che a presenziare sul territorio nazionale con varie esposizioni.\nOpere.\nLe opere dell'artista si trovano presso collezionisti privati ed Enti in Italia e all'estero. \u00c8 possibile visitare la collezione di dipinti donata al comune di Tavagnacco nel 2003, i quadri esposti nella sede del comune di Sauris (Ud), alcune sue opere presenti in Ungheria, Belgio, Milano, Genova et cetera.\nLibri e articoli.\nGrazie ai suoi scritti ha ricevuto riconoscimenti sia da Enti pubblici che da Associazioni."}
{"id": "2555760", "revid": "121753014", "url": "https://it.wikipedia.org/wiki?curid=2555760", "title": "Fabio Fracas", "text": "Biografia.\nSi laurea in fisica presso l'Universit\u00e0 di Padova con una tesi sperimentale che consente l'individuazione di un nuovo moto molecolare, di tipo debole, in un composto di inclusione. In seguito, amplia i propri studi in ambito informatico diventando analista di sistema.\nDal 1998 al 2004 ha insegnato informatica, statistica e metodologia della ricerca educativa e clinica presso l'Universit\u00e0 Pontificia Salesiana. Dal 2001 \u00e8 docente di informatica, fisica, e principi fisici di radioterapia e radioprotezione presso il Dipartimento di Medicina dell'Universit\u00e0 di Padova.\nNel 2008 ha realizzato un nuovo metodo di rilevazione dei calchi geroglifici tramite applicazione di bicomponente siliconico, di interesse in ambito egittologico.\nNel 2014/2015 ha lavorato come ricercatore presso la Florida Atlantic University, dal 2018 \u00e8 Visiting Professor presso il Dipartimento di Psicologia dello Sviluppo e della Socializzazione dell'Universit\u00e0 di Padova e nel 2019 e 2020 \u00e8 stato Scientic Associate presso il CERN di Ginevra.\nMusica.\nIn ambito musicale, dopo una formazione strumentale classica, partecipa al corso sperimentale di musica elettronica inaugurato presso il conservatorio Gioacchino Rossini di Pesaro. Si diploma nel 1985 con Eugenio Giordani e grazie a quest'ultimo, collabora al sound design e ai test del primo sintetizzatore musicale italiano: il Bit One prodotto dalla Crumar. La sua composizione musicale \"Trifida\", di quell'anno, \u00e8 la prima incisione ufficiale in cui viene utilizzato il Bit One.\nPassato al conservatorio Cesare Pollini di Padova, studia ancora musica elettronica ottenendo un nuovo diploma, e nel 2005 la laurea in \"tecnico di sala di registrazione\".\nAll'attivit\u00e0 di composizione, affianca la scrittura di articoli e pubblicazioni per le riviste del settore. Ha pubblicato i volumi \"Musica digitale\" (2008), \"Musicista con iPad\" (2012) e \"Musica da Deejay\" (2013) e i tre manuali \"Magix Samplitude Pro X. Guida Operativa\", scritti con Simone Pippi, nel 2012.\nDal 2014, grazie agli studi svolti sotto la guida del filosofo pragmatista americano Richard Shusterman presso la Florida Atlantic University, introduce una componente culturale e filosofica nelle ricerche sugli aspetti cognitivi e percettivi dell'interazione suono/corpo/mente, che conduce a partire dal 1998.\nCritica cinematografica.\nDagli anni ottanta, prima come presidente del Cineforum Antonianum di Padova e poi come Consigliere Nazionale del CINIT - Cineforum Italiano, carica che mantiene fino al 1996, si occupa della diffusione della cultura cinematografica in Italia. Scrive articoli per \"CM - Comunicazione di Massa\", \"Il novecento\", \"Il Telespettatore\", \"InformaVitt\" e altre riviste del settore e realizza convegni e pubblicazioni. Tiene, inoltre, conferenze e incontri in collaborazione con il \"Cineforum CIF - Centro Italiano Femminile\", l'\"AIART - Associazione Italiana Ascoltatori Radio Telespettatori\" e il Cineforum Antonianum. Dal 2017 cura il ciclo di analisi cinematografiche 'Cinema e Letteratura' nato dalla collaborazione fra il Cineforum Antonianum e \"MacAdam - MacAdemia di Scritture e Letture\".\nLudologia e letteratura.\nIn ambito letterario comincia la propria carriera nel 1988 come creatore, sviluppatore ed editor di avventure e giochi di ruolo per le maggiori case italiane del settore: Granata Press, Nexus, Sintagma Editrice e Stratelibri. In questo campo scrive articoli e saggi per le riviste \"Excalibur\", \"Joker\", \"Kaos\", \"Rune\" e \"X\"; sviluppa, fra le altre, l'espansione \"BASIC: The X-Files\" per il gioco di ruolo italiano \"Basic\". Come coautore del modulo \"BASIC: Egitto\", vince nel marzo 1999 la XII edizione del Premio Lucca Games per il miglior gioco dell'anno.\nNel 1996 realizza la collana \"Doppiogioco\" il cui primo volume, dal titolo \"L'Ultimo Drago\", \u00e8 basato sulla licenza italiana del film \"Dragonheart\". Con lo pseudonimo di Arthur MacAdam, cura l'editing e la supervisione del gioco di ruolo di \"Ken il Guerriero - L'isola dei Demoni\" pubblicato da Nexus nel 1998.\nNel 2004, assieme alla poetessa padovana Federica Castellini, fonda la scuola di scrittura \"MacAdam - MacAdemia di Scritture e Letture\". Nel 2006, assieme allo scrittore Giulio Mozzi, fonda la casa editrice on-line \"VibrisseLibri\". Dal 2007 al 2008 \u00e8 direttore artistico della manifestazione giallistica \"Thiene in nero\".\nCome giornalista e divulgatore, collabora con varie testate sia cartacee sia web \u2013 Acacia edizioni, Arnoldo Mondadori Editore, MilanoNera, Sprea Editori -, pubblica libri per diverse case editrici italiane \u2013 Alpha Test, De Agostini, Arnoldo Mondadori Editore, Sperling &amp; Kupfer, Sprea Editori - e affianca al lavoro autoriale quello come editor e traduttore, dall'inglese e dal tedesco.\nA Fabio Fracas, \u00e8 stato dedicato il racconto \"Caff\u00e8\" (4 novembre 2003) scritto da Giulio Mozzi e pubblicato nel volume \"Sotto i cieli d'Italia\", di Giulio Mozzi e Dario Voltolini, Sironi Editore (2004)."}
{"id": "2555762", "revid": "716642", "url": "https://it.wikipedia.org/wiki?curid=2555762", "title": "Keith Curle", "text": "Carriera.\nHa legato la sua carriera in particolare alle maglie del e del Wolverhampton Wanderers.\nQuando nel 1991 lasci\u00f2 il per il Manchester City per 2,5 milioni di sterline, quello fu il costo maggiore per un difensore.\nDall'ottobre 2007 al marzo 2010 \u00e8 allenatore in seconda del Crystal Palace. Il 3 marzo 2010, assieme a Neil Warnock (primo allenatore) passa ai Queens Park Rangers, sempre con il ruolo di allenatore in seconda.\nStatistiche.\nStatistiche da allenatore.\n\"Statistiche aggiornate al 4 febbraio 2021.\""}
{"id": "2555773", "revid": "767487", "url": "https://it.wikipedia.org/wiki?curid=2555773", "title": "Art\u016bras Jomantas", "text": ""}
{"id": "2555774", "revid": "298055", "url": "https://it.wikipedia.org/wiki?curid=2555774", "title": "Paolo Lucchi", "text": "Biografia.\nDiplomatosi al Liceo Classico \"Vincenzo Monti\" di Cesena, fin da giovane si \u00e8 appassionato alla politica.\nDal 1992 al 2001 ha guidato la Confesercenti di Cesenatico, ed in seguito \u00e8 diventato il segretario dell'intera Confesercenti Cesenate, carica che ha ricoperto fino al 2006.\n\u00c8 stato Consigliere dell'Assemblea Legislativa della Regione Emilia-Romagna dal 2005 fino al 2009.\nIl 23 novembre 2008 Paolo Lucchi ha vinto sulla sfidante Ines Briganti le Primarie per l'individuazione del candidato Sindaco del Pd, con il 74,51% delle preferenze.\nIl 6 e 7 giugno 2009 \u00e8 stato eletto Sindaco di Cesena con il 51,8% dei voti e dal 10 giugno si \u00e8 insediato ufficialmente a Palazzo Albornoz.\nIl 2 giugno 2011 \u00e8 stato insignito dell'onorificenza di Ufficiale al merito della Repubblica Italiana.\nIl 10 giugno 2011, il Comitato Italiano dell'UNICEF ha conferito al Sindaco Paolo Lucchi e all'Amministrazione Comunale di Cesena il titolo di \"Difensore dell'infanzia\".\nIl 17 novembre 2013 Paolo Lucchi ha vinto le primarie di coalizione sulla sfidante Maria Elena Baredi per Sinistra Ecologia e Libert\u00e0, con il 70,93% delle preferenze.\nAlla guida di una coalizione di centrosinistra (composta da PD, SEL, Lista Civica \"Semplicemente Cesena\", Rifondazione Comunista, Scelta Civica e PSI) ha vinto le Elezioni amministrative del 25 maggio 2014 con il 54,79% dei voti al primo turno, battendo gli sfidanti Gilberto Zoffoli per centro-destra (16,78%) e Natascia Guiduzzi per il Movimento 5 Stelle (15,49%).\nIl 4 giugno 2015 \u00e8 stato eletto Presidente del Cal (Consiglio delle autonomie locali) dell'Emilia-Romagna, l'organo di rappresentanza, consultazione e coordinamento tra la Regione e gli Enti locali.\nIl 13 gennaio 2017 \u00e8 stato insignito dell'onorificenza di Commendatore al merito della Repubblica Italiana.\nDal 14 ottobre 2019 \u00e9 Amministratore Delegato di Federcoop Romagna, struttura di riferimento di Legacoop Romagna per i servizi alle imprese (consulenza fiscale, legale, contabile, modelli organizzativi, consulenza del lavoro, servizi telematici, servizio paghe e consulenza direzionale e societaria). "}
{"id": "2555775", "revid": "287204", "url": "https://it.wikipedia.org/wiki?curid=2555775", "title": "Arturas Jomantas", "text": ""}
{"id": "2555786", "revid": "173617", "url": "https://it.wikipedia.org/wiki?curid=2555786", "title": "Internazionali d'Italia 1993 - Singolare maschile", "text": "Il singolare degli Internazionali d'Italia 1993 \u00e8 stato un torneo di tennis facente parte dell'ATP Tour.\nJim Courier ha battuto in finale Goran Ivani\u0161evi\u0107 6-1, 6-2, 6-2."}
{"id": "2555788", "revid": "767487", "url": "https://it.wikipedia.org/wiki?curid=2555788", "title": "Andrius Ma\u017eutis", "text": ""}
{"id": "2555791", "revid": "86599", "url": "https://it.wikipedia.org/wiki?curid=2555791", "title": "C/1989 A3", "text": ""}
{"id": "2555799", "revid": "1573940", "url": "https://it.wikipedia.org/wiki?curid=2555799", "title": "Abbazia di San Bertino", "text": "L'abbazia di San Bertino fu un'antica abbazia benedettina fondata nel VII secolo dal vescovo di Th\u00e9rouanne a Saint-Omer, in Francia.\nLe rovine della chiesa si trovano nei pressi del fiume Aa, sono Monumento storico dal 1840.\nStoria.\nIl monastero e l'abbazia furono fondate dai monaci missionari Bertino, Mommolino (\"Momelin\") ed Ebertanno (\"Ebertram\"), con lo scopo di evangelizzare la regione. Nei secoli divenne una delle pi\u00f9 influenti del Nordeuropa. Nella sua biblioteca vennero redatte delle copie del codice Aratea di Leida.\nLa fondazione monastica era indipendente dall'ordinario del luogo e dai patroni laici secondo la regola di San Colombano secondo il modello di Luxeuil, fino alla riforma generale benedettina di Benedetto d'Aniane.\nNell'XI secolo vi venne edificata una chiesa romanica di cui restano solo alcuni capitelli e un mosaico conservati nel \"mus\u00e9e de l'h\u00f4tel Sandelin\" a Saint-Omer. Le attuali rovine sono di una chiesa gotica iniziata nel XIV secolo: questo edificio aveva una altezza di 25\u00a0m ed una torre campanaria di 48\u00a0m circa l'intera costruzione venne terminata nel XVI secolo. Nel 1830 vennero abbattute le rovine di buona parte del monastero conservandone solo la torre, che in parte cadde nel 1947, dopo i danni subiti durante la seconda guerra mondiale.\nNell'abbazia inizi\u00f2 la sua attivit\u00e0 di agiografo, nell'XI secolo, il monaco benedettino Gozzelino di San Bertino."}
{"id": "2555800", "revid": "339392", "url": "https://it.wikipedia.org/wiki?curid=2555800", "title": "Come Speak to Me", "text": ""}
{"id": "2555801", "revid": "287204", "url": "https://it.wikipedia.org/wiki?curid=2555801", "title": "International Tennis Championships 1993", "text": "L'International Tennis Championships 1993 \u00e8 stato un torneo di tennis giocato sul cemento. \u00c8 stata la 1\u00aa edizione dell'International Tennis Championships, che fa parte della categoria ATP World Series nell'ambito dell'ATP Tour 1993. Si \u00e8 giocato a Coral Springs in Florida, dal 10 maggio al 17 maggio 1993.\nCampioni.\nSingolare.\n Todd Martin ha battuto in finale Jonathan Stark 6-3, 6-4\nDoppio.\n Patrick McEnroe / Jonathan Stark hanno battuto in finale Paul Annacone / Doug Flach 6-4, 6-3"}
{"id": "2555806", "revid": "486946", "url": "https://it.wikipedia.org/wiki?curid=2555806", "title": "Pontisola", "text": ""}
{"id": "2555809", "revid": "287204", "url": "https://it.wikipedia.org/wiki?curid=2555809", "title": "Qualificazioni al campionato europeo di calcio Under-21 2011 - Gruppo 9", "text": ""}
{"id": "2555820", "revid": "1442080", "url": "https://it.wikipedia.org/wiki?curid=2555820", "title": "International Tennis Championships 1993 - Singolare", "text": "Il singolare del torneo di tennis International Tennis Championships 1993, facente parte dell'ATP Tour, ha avuto come vincitore Todd Martin che ha battuto in finale David Wheaton 6-3, 6-4."}
{"id": "2555830", "revid": "76963", "url": "https://it.wikipedia.org/wiki?curid=2555830", "title": "Michael Worth", "text": "Biografia.\nNacque a Filadelfia nel 1965, con discendenza tedesche e native-americane.\nFirm\u00f2 diversi contratti per la PM Entertainment, e lavor\u00f2 parecchi\u00f2 nelle serie televisive a basso costo dopo il lancio nel ruolo di \"Tommy\" sulla serie tv \"Acapulco H.E.A.T.\"."}
{"id": "2555831", "revid": "287204", "url": "https://it.wikipedia.org/wiki?curid=2555831", "title": "Qualificazioni al campionato europeo di calcio Under-21 2011 - Gruppo 10", "text": ""}
{"id": "2555833", "revid": "316383", "url": "https://it.wikipedia.org/wiki?curid=2555833", "title": "Menestio di Spercheo", "text": "Menestio di Spercheo, \"\u039c\u03b5\u03bd\u03ad\u03c3\u03b8\u03b9\u03bf\u03c2\", figura mitica dell'Iliade, era un guerriero di parte achea, mirmidone. Menestio era figlio del fiume Spercheo, \"\u03a3\u03c0\u03b5\u03c1\u03c7\u03b5\u03b9\u03cc\u03c2\", e di Polidora, \"\u03a0\u03bf\u03bb\u03c5\u03b4\u03ce\u03c1\u03b7\", sorella di Achille e figlia di Peleo.\nCompagno e nipote di Achille, era stato messo da lui a capo di una squadra di navi nella guerra contro Troia.\nPareri secondari.\nVi sono altre tradizioni riguardante il padre di Menestio, allievo di Achille: una voleva che fosse lo stesso Peleo e quindi fratello del pelide, un'altra voleva che fosse Boro, figlio di Periere. \nIn ogni caso era solo il padre umano e non quello divino, o secondo la mitologia pi\u00f9 classica la moglie aveva avuto in tal caso un rapporto fuori dal matrimonio, tradendo il marito. \nSpesso in tali casi il padre \u201cumano\u201d cresceva il figlio con la convinzione che fosse il proprio figlio."}
{"id": "2555835", "revid": "287204", "url": "https://it.wikipedia.org/wiki?curid=2555835", "title": "Lampo (cacciatorpediniere)", "text": ""}
{"id": "2555837", "revid": "124368616", "url": "https://it.wikipedia.org/wiki?curid=2555837", "title": "Museo archeologico Iulium Carnicum", "text": "Il Civico Museo archeologico Iulium Carnicum di Zuglio, in Provincia di Udine, inaugurato nel 1995, si trova al centro del Comune, nei pressi dell' area archeologica del Foro e raccoglie i rinvenimenti degli scavi della citt\u00e0 romana pi\u00f9 settentrionale d'Italia, iniziati gi\u00e0 nel XIX secolo (e precedentemente conservati in un piccolo antiquarium) e reperti provenienti dall'intera Carnia databili tra la Preistoria e l'Alto Medioevo.\nLa superficie espositiva del Museo di Zuglio si sviluppa sui 3 piani del secentesco Palazzo Tommasi Leschiutta con 7 sale espositive.\nIl museo \u00e8 aperto con il seguente orario: gioved\u00ec e venerd\u00ec 9-12, sabato e domenica 9-13/15-18. Eventuali variazioni all'orario di apertura sono segnalate nel sito del Comune: http://www.comune.zuglio.ud.it.\nIl Museo fa parte del Sistema museale della Carnia, CarniaMusei. "}
{"id": "2555838", "revid": "775372", "url": "https://it.wikipedia.org/wiki?curid=2555838", "title": "Afghan Republican Air Force", "text": "L'Afghan Republican Air Force \u00e8 stata l'aeronautica militare della Repubblica Democratica dell'Afghanistan dal 1983 al 1992 durante l'Invasione sovietica dell'Afghanistan\nStoria.\nNegli anni ottanta i Sovietici istituirono la \"Aeronautica Militare della Repubblica Democratica dell'Afghanistan\" che sostitu\u00ec la Afghan Republic Air Force, inizialmente nel tentativo di sconfiggere l'insurrezione dei forze guidate dai mujahideen, in seguito, verso la fine del decennio, nella speranza che una forte componente aerea afgana potesse difendere il governo filo-sovietico di Najibullah.\nNel 1985/86 l'Aeronautica poteva disporre di circa 7.000 effettivi, comprensivi del personale dell'Air Defence Command. Poteva disporre di circa 150 velivoli, per lo pi\u00f9 vecchia aerei che l'URSS forn\u00ec all'Afghanistan di diversi tipi. Poteva contare su quattro Squadron da caccia con 50 MiG-17 \u201cFresco-C\u201d; tre Squadron di intercettori con 40 MiG-21\u201dFishbed\u201d; due Squadron da attacco al suolo su 25 Sukhoi Su-25B \u201cFitter-A\u201d; uno Squadron da attacco con 12 monoposto Sukhoi Su-17 \u201cFitter-C\u201d. Inoltre c'erano tre Squadron da bombardamento leggero con un totale di 20 Ilyushin Il-28 \u201cBeagle\u201d, e un quantitativo di 15 aerei da trasporto Antonov An-26 \u201cCurl\u201d. Poteva disporre di 30 elicotteri dei tipi Mil Mi-24, Mi-4 e Mi-8. C'erano inoltre velivoli da addestramento e ricognizione aerea.\nL'Air Defence Command era stato dotato inoltre di armi antiaeree e missili superficie-aria. Oltre a questa componente si devono aggiungere circa 5.000 \"consiglieri militari\" provenienti da paesi come la Cecoslovacchia e Cuba, oltre a personale sovietico, in quanto il livello di addestramento dei piloti afghani era molto basso, e velivoli pi\u00f9 impegnativi e sofisticati dovevano essere pilotati da personale competente. Comunque un certo numero di piloti afghani riusc\u00ec a compiere un intenso addestramento su elicotteri da attacco Mil Mi-24\nQuindi tra gli anni ottanta e l'inizio degli anni novanta, l'Aeronautica afghana poteva disporre di un grosso quantitativo aereo, ed i Paesi confinanti nutrivano seri dubbi e paure nei confronti dell'Afghanistan, che in quel periodo poteva contare su ben 7.000 effettivi e 5.000 \u201cconsulenti\u201d stranieri. Nel momento migliore poteva disporre di ben 240 aerei da combattimento ad ala fissa (caccia, cacciabombardieri e da attacco), 150 elicotteri e probabilmente pi\u00f9 di 40 Antonov (di vari modelli) da trasporto.\nVerso la met\u00e0 del conflitto in Afghanistan, l'aeronautica poteva disporre dei seguenti velivoli:\n90 intercettori MiG-17 - un Reggimento di MiG-17 e MiG-19 era basato a Mazar-i-Sharif nel 1990; 45 intercettori MiG-21 - nel 1990, tre Squadron erano basati sulla Bagram Air Base;\n60 cacciabombardieri Sukhoi Su-7 (48, Sukhoi Su-7BM, e 12 Sukhoy Su-7UM biposto) che equipaggiavano due Squadron da bombardamento al suolo/cacciabombardamento sulla Shindand Airbase; \n45 bombardieri leggeri Ilyushin Il-28;\n150 elicotteri Mi-8 e Mi-24; \nInoltre pi\u00f9 di 40 Antonov An-24, An-26 ed An-2.\nAll'inizio degli anni novanta, l'Aeronautica Afghana poteva disporre di 12 Squadron da combattimento, per un totale di 126 aerei (MiG-21, Sukhoi Su-7, Sukhoi Su-20, Sukhoi Su-22 ed alcuni Ilyushin). Inoltre alcuni Antonov An-12 da trasporto vennero dotati di dispositivi portabombe, potendo portare un carico di 38 bombe da 250\u00a0kg. I cinque Squadron da trasporto erano dotati complessivamente di 60 aerei (An-12, An-26, An-32 e Yak-40), mentre circa 10 elicotteri da trasporto (Mi-8 e Mi-17) e 14 da combattimento (Mi-24) erano inquadrati in 9 Squadron.\nCon il crollo del regime comunista filo-sovietico (aprile 1992) fu sostituita dall\"'Air Defense Force of the Islamic State of Afghanistan\", e tutto l'apparato aereo ne risent\u00ec profondamente. Entro breve la maggior parte dei velivoli vennero abbandonati a causa della mancanza di pezzi di ricambio e manutenzione, oltre ad essere oggetto di \"preda bellica\" da parte delle diverse fazioni rivoluzionare del Paese.\nOrganizzazione.\nNel 1991 le cifre riguardanti il materiale aeronautico erano le seguenti:\nInoltre erano stati ordinati 15 Sukhoi Su-25K e 15 Sukhoi Su-24MK, da consegnare entro breve, e in definizione un contratto di fornitura per alcuni caccia da superiorit\u00e0 aerea Mikoyan-Gurevich MiG-29 Fulcrum."}
{"id": "2555839", "revid": "712828", "url": "https://it.wikipedia.org/wiki?curid=2555839", "title": "Provincia di Prey Veng", "text": "La provincia di Prey V\u00eang (in lingua khmer:\u1781\u17c1\u178f\u17d2\u178f\u1796\u17d2\u179a\u17c3\u179c\u17c2\u1784) si trova nel sud-est della Cambogia, lungo la riva orientale del Mekong. Il capoluogo \u00e8 la citt\u00e0 omonima di Prey Veng.\nGeografia fisica.\nTerritorio.\nL'estensione totale della provincia \u00e8 di 4.883\u00a0km\u00b2, il 2,7% dell'intero territorio cambogiano (181.035\u00a0km\u00b2). Di essa, 445,18\u00a0km\u00b2 (il 9,12%) \u00e8 occupato da insediamenti umani, 3.100\u00a0km\u00b2 (il 63,49%) \u00e8 terreno ad uso agricolo, 194.61\u00a0km\u00b2 (il 3,99%) sono occupati da foreste, 1.082,86\u00a0km\u00b2 (il 22,18%) \u00e8 costituito da spazi pubblici, aree occupate da infrastrutture e masse d'acqua. \nPopolazione.\nSi tratta di una provincia agricola con densit\u00e0 di popolazione superiore alla media: 194,0 abitanti per km\u00b2 rispetto alla densit\u00e0 media di 74,0 abitanti per km\u00b2 dell'intera Cambogia. I 947.357 abitanti costituiscono il 7,07% dell'intera popolazione cambogiana. Di essi, 825.818 (l'80,54%) sono agricoltori, 140.685 (il 13,72%) sono pescatori, 44.561 (il 4,35%) lavorano nel commercio e 14.267 (l'1,39%) sono impiegati del governo.\nAmministrazione.\nLa provincia \u00e8 suddivisa in 12 distretti, a loro volta suddivisi in 116 comuni e 1139 villaggi."}
{"id": "2555854", "revid": "1543377", "url": "https://it.wikipedia.org/wiki?curid=2555854", "title": "Stella Artois Championships 1993", "text": "Il Queen's Club Championships 1993 (conosciuto pure come \"Artois Championships\" per motivi di sponsorizzazione) \u00e8 stato un torneo di tennis giocato sull'erba. \n\u00c8 stata la 91\u00aa edizione del Queen's Club Championships, \nche fa parte della categoria ATP World Series nell'ambito dell'ATP Tour 1993.\nSi \u00e8 giocato al Queen's Club di Londra in Inghilterra, dal 7 al 14 giugno 1993.\nCampioni.\nSingolare.\n Michael Stich ha battuto in finale Wayne Ferreira 6\u20133, 6\u20134\nDoppio.\n Todd Woodbridge / Mark Woodforde hanno battuto in finale Neil Broad / Gary Muller 6\u20134, 6\u20137, 6\u20133"}
{"id": "2555857", "revid": "26472456", "url": "https://it.wikipedia.org/wiki?curid=2555857", "title": "Mondino de' Luzzi", "text": ""}
{"id": "2555858", "revid": "838137", "url": "https://it.wikipedia.org/wiki?curid=2555858", "title": "Anastasius Hartmann", "text": "Biografia.\nAnastasius Hartmann nacque a Hitzkirch, in Svizzera, il 14 febbraio 1803 e ancora giovane decise di intraprendere la carriera ecclesiastica, facendo la propria professione di fede nel 1821, entrando nell'Ordine dei frati minori cappuccini.\nNel 1826 ricevette l'ordinazione sacerdotale e il 16 marzo 1846 venne nominato vescovo titolare di Derbe, consequenzialmente alla sua nomina a vicario apostolico di Patna, in India. Il 16 agosto 1849 venne nominato anche amministratore apostolico del vicariato apostolico di Bombay, sempre in India, e l'8 marzo 1854 fu traslato da Patna a Bombay, ove rimase sino al 1858, per poi tornare al vicariato di Patna.\nQui rimase sino alla propria morte, avvenuta il 24 aprile 1866.\nIl 21 dicembre 1998 \u00e8 stato promulgato il decreto sulle virt\u00f9 eroiche ed \u00e8 quindi onorato come venerabile dalla Chiesa cattolica.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2555860", "revid": "767487", "url": "https://it.wikipedia.org/wiki?curid=2555860", "title": "Provincia di Ays\u00e9n", "text": "La provincia di Ays\u00e9n \u00e8 una provincia della Regione di Ays\u00e9n nel Cile centrale. Il capoluogo \u00e8 la citt\u00e0 di Puerto Ays\u00e9n. \nAl censimento del 2002 possedeva una popolazione di 31.987 abitanti.\nSuddivisione amministrativa.\nLa provincia \u00e8 divisa in 3 comuni:"}
{"id": "2555865", "revid": "628767", "url": "https://it.wikipedia.org/wiki?curid=2555865", "title": "Provincia di Coyhaique", "text": "La provincia di Coyhaique (o Coihaique) \u00e8 una provincia della regione di Ays\u00e9n nel Cile centrale. Il capoluogo \u00e8 la citt\u00e0 di Coyhaique. \nAl censimento del 2002 possedeva una popolazione di 51.503 abitanti.\nSuddivisione amministrativa.\nLa provincia \u00e8 divisa in 2 comuni:"}
{"id": "2555867", "revid": "1318658", "url": "https://it.wikipedia.org/wiki?curid=2555867", "title": "Lago Verde", "text": ""}
{"id": "2555869", "revid": "1705737", "url": "https://it.wikipedia.org/wiki?curid=2555869", "title": "L'operaio e la kolchoziana", "text": "L'operaio e la kolchoziana () \u00e8 una statua alta 24.5 metri in acciaio inossidabile eseguita da Vera Muchina per l'Expo 1937 tenutasi a Parigi, e successivamente trasferita a Mosca. Questa scultura \u00e8 un esempio dello stile del realismo socialista, cos\u00ec come dello stile art d\u00e9co. L'operaio tiene in alto un martello e la kolchoziana, ovvero la contadina del kolchoz, una falce, ricreando il simbolo della falce e martello.\nDescrizione.\nLa scultura venne originalmente eretta per coronare il padiglione sovietico, progettato da Boris Iofan, dell'esposizione internazionale. Gli organizzatori collocarono i padiglioni tedesco e sovietico l'uno di fronte all'altro nel boulevard principale del Trocad\u00e9ro, lungo l'argine settentrionale della Senna.\nAlbert Speer, incaricato di progettare il padiglione tedesco, ebbe modo di vedere alcuni disegni segreti inerenti al padiglione russo durante un giro d'ispezione del sito dell'Expo. Rimase colpito da \u00abuna coppia di figure scolpite, incedenti trionfalmente verso il padiglione tedesco\u00bb e progett\u00f2 una risposta architettonica all'imponente gruppo scultoreo.\nLa Muchina fu ispirata dallo studio di opere classiche, quali \"Armodio e Aristogitone\", la \"Nike di Samotracia\" e \"La Marsigliese\" - gruppo scultoreo eseguito da Fran\u00e7ois Rude per l'Arco di Trionfo - per portare nel cuore di Parigi una composizione monumentale sulla fiducia nel socialismo. Il simbolismo delle due figure che avanzano da Est verso Ovest, determinato dalla disposizione del padiglione, non pass\u00f2 inosservato agli occhi degli spettatori.\nSebbene, come la stessa Muchina disse, la sua scultura avrebbe dovuto \u00abcontinuare l'idea propria dell'edificio, e dunque la statua fosse intesa come una porzione inseparabile dell'intera struttura\u00bb, al termine della fiera \"L'operaio e la kolchoziana\" venne ricollocata a Mosca, posta giusto al di fuori dell'Esposizione delle conquiste dell'economia nazionale. Nel 1941 l'opera permise alla sua autrice di ottenere uno dei primi premi Stalin.\n\"L'operaio e la kolchoziana\" fu scelta nel 1947 come logo per la casa di produzione cinematografica \"Mosfil'm\" e pu\u00f2 essere riconosciuta nei titoli di testa di molti film russi prodotti dalla \"Mosfil'm\" stessa.\nLa scultura \u00e8 stata rimossa per restauro durante l'autunno del 2003, in preparazione per l'Expo 2010. Era programmato un ritorno al pubblico dell'opera nel corso del 2005, ma poich\u00e9 l'Esposizione Internazionale non \u00e8 stata assegnata a Mosca, ma a Shanghai, il processo di restauro \u00e8 stato ostacolato da problemi di natura finanziaria. La scultura \u00e8 tornata visibile al pubblico il 4 dicembre 2009, utilizzando come piedistallo un nuovo padiglione che aumenta la sua altezza totale da 34,5 metri (il vecchio piedistallo era alto 10 metri) a 59 metri (il nuovo padiglione \u00e8 alto 34,5 metri).\nUna sua riproduzione in movimento (con falce e martello sospesi sopra l'arena) \u00e8 stata protagonista della cerimonia di apertura dei Giochi olimpici invernali di Sochi 2014, a simboleggiare il periodo di grande industrializzazione seguito alla Rivoluzione Bolscevica."}
{"id": "2555875", "revid": "301156", "url": "https://it.wikipedia.org/wiki?curid=2555875", "title": "Arsenij Jacenjuk", "text": "\u00c8 stato Presidente della Verchovna Rada (il Parlamento dell'Ucraina) e Ministro degli Esteri ucraino. Dal 26 febbraio 2014 al 14 aprile 2016 \u00e8 stato Primo ministro dell'Ucraina.\nGiovent\u00f9.\nArsenij Jacenjuk nacque a \u010cernivci nel 1974 nella Repubblica Socialista Sovietica Ucraina (l'attuale Ucraina). Inizi\u00f2 a studiare all'Universit\u00e0 di \u010cernivci nel 1992; si laure\u00f2 nel 1996 e frequent\u00f2 in seguito l'Istituto di Economia e Commercio di \u010cernivci e l'Istituto Nazionale di Economia e Commercio di Kiev nel 2001.\nDal dicembre 1992 al settembre 1997 fu Presidente dell'ufficio legale \"Jurek s.n.c.\", situato a \u010cernivci. Dal gennaio 1998 al settembre 2001 Jacenjuk lavor\u00f2 nella banca \"Aval\" a Kiev.\nCarriera politica.\nDal settembre al novembre del 2001 Jacenjuk fu Ministro dell'Economia della Repubblica autonoma di Crimea \"ad interim\", e dal novembre dello stesso anno al gennaio 2003 fu Ministro dell'Economia della Crimea.\nDal novembre 2003 al febbraio 2005 Jacenjuk fu primo vicepresidente e capo della Banca Nazionale dell'Ucraina, sotto Serhij Tyhypko. Dopo che quest'ultimo lascio\u00f2 la Banca Nazionale, Arsenij Jacenjuk fu messo a capo della Banca.\nDopo che Vasyl' Cu\u0161ko fu nominato nuovo governatore dell'Oblast' di Odessa, Cu\u0161ko chiese ad Jacenjuk di diventare vice-governatore; egli ricopr\u00ec tale carica dal 9 marzo al settembre 2005. Dal 27 settembre 2005 al 4 agosto 2006 Arsenij Jacenjuk fu Ministro dell'Economia dell'Ucraina, all'interno del governo di Jurij Jechanurov. Arsenij Jacenjuk guid\u00f2 poi le trattative riguardo all'ingresso dell'Ucraina nell'Organizzazione Mondiale del Commercio; egli dirige anche la commissione Ucraina-Unione Europea.\nDal 20 settembre 2006 fu primo vicepresidente del Capo dell'Amministrazione della Presidenza dell'Ucraina, e rappresentante del Presidente presso il Consiglio dei ministri.\nJacenjuk fu proposto per la carica di Ministro degli Esteri dal Presidente dell'Ucraina Viktor Ju\u0161\u010denko; la Verchovna Rada lo nomin\u00f2 il 21 marzo 2007 con 426 voti su 450, ma solo dopo che il Parlamento ucraino neg\u00f2 per due volte la fiducia a Volodymyr Ohryzko.\nPresidente del Parlamento.\nAlle elezioni parlamentari del 2007 Jacenjuk fu eletto con Blocco Ucraina Nostra (era il terzo in lista). Il 3 dicembre 2007 fu nominato alla carica di Presidente della Verchovna Rada da parte della coalizione democratica costituita dal Blocco Julija Tymo\u0161enko e dal Blocco Ucraina Nostra. Il 4 dicembre 2007 Jacenjuk fu eletto Presidente del Parlamento. La sua candidatura fu l'unica in esame, ed egli ottenne 227 voti a favore (da parte della coalizione democratica; l'opposizione si astenne dal voto).\nDurante la crisi politica ucraina del 2008 Jacenjuk si dimise il 17 settembre. Il voto sulle sue dimissioni dell'11 novembre 2008 fu dichiarato non valido dalla commissione elettorale del Parlamento (il voto fu spostato dal Partito delle Regioni, facente parte dell'opposizione).\nIl 12 novembre 223 su 226 deputati accettarono tramite voto le dimissioni di Jacenjuk dalla carica di Presidente del Parlamento. Il voto si svolse tramite il normale sistema di votazione del Parlamento, e non tramite voto segreto, come stabilito dai regolamenti parlamentari. Dopo le dimissioni, Jacenjuk disse ai giornalisti che avrebbe costruito una nuova forza politica \"per cambiare la nazione\".\nIl 21 novembre 2008 Jacenjuk fu rimosso dal Consiglio Nazionale di Sicurezza e Difesa dell'Ucraina da parte del Presidente dell'Ucraina Viktor Ju\u0161\u010denko.\nPrimo ministro.\nA seguito delle proteste nella Majdan Nezale\u017enosti di una parte della popolazione ucraina, nel gennaio 2014, il primo ministro Mykola Azarov il 28 gennaio rassegna le dimissioni dalla carica e si trasferisce in Austria, mentre a febbraio, con la protesta che infiamma, il presidente Viktor Janukovy\u010d si d\u00e0 alla fuga.\nIl parlamento viene annullato e il 26 febbraio 2014 i capi della protesta saliti al potere incaricano come nuovo primo ministro \"ad interim\" Arsenij Jacenjuk, con il compito di traghettare la nazione fino alle elezioni presidenziali di maggio.\nIl 24 luglio 2014 ha presentato le sue dimissioni. Il 31 luglio 2014 le dimissioni sono state respinte\nIl 16 febbraio 2016 la Verchovna Rada (il Parlamento ucraino) respinge una mozione di sfiducia nei confronti del governo Jacenjuk con 149 s\u00ec e 247 no.\nIn seguito a ci\u00f2 il Blocco di Poro\u0161enko e il partito Patria (guidati rispettivamente da Petro Poro\u0161enko e Julija Tymo\u0161enko) passano all'opposizione.\nIl 14 aprile 2016 Jacenjuk annuncia le sue dimissioni."}
{"id": "2555876", "revid": "287204", "url": "https://it.wikipedia.org/wiki?curid=2555876", "title": "Stella Artois Championships 1993 - Singolare", "text": "Il singolare del Stella Artois Championships 1993 \u00e8 stato un torneo di tennis facente parte dell'ATP Tour.\nWayne Ferreira era il detentore del titolo ma ha perso in finale 6\u20133, 6\u20134 contro Michael Stich.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2555878", "revid": "838137", "url": "https://it.wikipedia.org/wiki?curid=2555878", "title": "Daulo Augusto Foscolo", "text": "Biografia.\nNacque dalla nobile famiglia veneta dei Foscolo (e non era quindi parente del poeta Ugo Foscolo).\nIntrapresa la carriera ecclesiastica, ottenne l'ordinazione sacerdotale il 16 aprile 1808 nella Cattedrale di San Marco a Venezia, sua citt\u00e0 natale.\nL'8 marzo 1816 venne nominato arcivescovo di Corf\u00f9, antico possedimento che Venezia rivendicava dall'epoca della soppressione della Serenissima e che anche sotto l'aspetto religioso desiderava ottenere una supremazia locale.\nIl 15 marzo 1830 venne nominato patriarca titolare di Gerusalemme, rimanendo in carica sino al 4 ottobre 1847 quando venne nominato Patriarca titolare di Alessandria d'Egitto, titoli questi che ad ogni modo erano unicamente onorifici e gli avevano consentito di risiedere tranquillamente a Venezia, ove mor\u00ec il 7 giugno 1860.\nGenealogia episcopale.\nLa genealogia episcopale \u00e8:"}
{"id": "2555879", "revid": "287204", "url": "https://it.wikipedia.org/wiki?curid=2555879", "title": "HD 78004", "text": "HD 78004 (nota anche come c Velorum) \u00e8 una stella gigante arancione di magnitudine 3,76 situata nella costellazione delle Vele. Dista 299 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. Essendo di magnitudine 3,8, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una gigante arancione; possiede una magnitudine assoluta di -1,12 e la sua velocit\u00e0 radiale positiva indica che la stella si sta allontanando dal sistema solare."}
{"id": "2555880", "revid": "110157", "url": "https://it.wikipedia.org/wiki?curid=2555880", "title": "Museo archeologico nazionale di Aquileia", "text": "Il Museo archeologico nazionale di Aquileia (UD) inaugurato nel 1882, \u00e8 uno dei maggiori musei al mondo sulla Civilt\u00e0 romana. La sede espositiva si trova presso la villa Cassis Faraone e comprende importanti collezioni, statue, suppellettili domestiche e ornamentali, gemme, ambre e monete. Di grande rilevanza \u00e8 anche la galleria lapidaria e la notevole quantit\u00e0 e qualit\u00e0 dei mosaici pavimentali.\nStoria.\nIl primo nucleo del museo fu una collezione privata del canonico Gian Domenico Bertoli nel '700 ospitato al n\u00b06 di via Poppone dove furono tra l'altro rinvenuti interessanti affreschi di epoca romana. Il primo nucleo pubblico venne invece aperto nel 1807 nel battistero antistante la Basilica di Aquileia nel 1887 una enorme quantit\u00e0 di sculture e lapidi murate nella casa denominata Moschettini vennero recuperate e portate nel museo che venne collocato nella Villa Cassis attuale sede del museo. Nel 1879 venne acquisita la collezioni Bertoli inizialmente esposta nei locali Ritter di Monastero. \nNei giardini di Villa Cassis furono costruiti nel 1898 i portici per accogliere il materiale lapideo e tra il 1940 e il 1950 vennero ampliati con un quadriportico.\nIl museo \u00e8 stato nuovamente riordinato nel 1954-1955 col criterio di ridurre il materiale esposto e renderlo cos\u00ec pi\u00f9 apprezzabile da parte dei visitatori. Dal 2016 sono in corso nuovi lavori di ristrutturazione e riallestimento.\nI direttori.\nTra i suoi direttori storici, Enrico Maionica, Giovanni Battista Brusin e Luisa Bertacchi. L'attuale direttrice \u00e8 Marta Novello.\nSale.\nIl museo \u00e8 attualmente oggetto di un programma di valorizzazione ed \u00e8 in corso la progettazione di un nuovo allestimento di tutta l'area museale e del suo esterno. A partire dal 3 agosto 2018 l'intero percorso \u00e8 stato ripensato e il nuovo percorso espositivo permette di ripercorrere la storia di una delle pi\u00f9 importanti citt\u00e0 romane dell'Italia Settentrionale, della quale rimane testimonianza nelle opere di scultura in pietra, nell'artigianato artistico in ambra, vetro e pietre semipreziose e preziose, oltre che nella ricca collezione di epigrafi e mosaici presentati entro la suggestiva cornice delle Gallerie lapidarie e dei giardini.\nPiano terra.\nAl piano terra del museo troviamo un'introduzione relativa alla storia della citt\u00e0 di Aquileia e al suo territorio con alcuni reperti che ci parlano delle fasi pi\u00f9 antiche della citt\u00e0 romana, dalla fondazione nel II se. a.C fino alle vicende che la interessarono in et\u00e0 imperiale. La prima sala introduce il visitatore nel vivo del contesto aquileiese e permette di orientarsi all'interno del quadro geografico generale in cui si collocava Aquileia nel II secolo a. C. La colonia latina di Aquileia viene infatti fondata nel 181 a. C in un territorio gi\u00e0 interessato da insediamenti di et\u00e0 protostorica. Le sale successive ci raccontano la storia degli studi, degli scavi e delle collezioni museali per poi passare a raccontare l'Aquileia pubblica attraverso le sale dedicate ai monumenti pubblici, che costituivano lo scenario della vita politica, religiosa ed economica della citt\u00e0. Pubblica era non solo l'Aquileia dei vivi, ma anche quella dei morti, come \u00e8 possibile vedere nella sala dedicata all'archeologia funeraria, che conserva diverse testimonianze relative al culto dei defunti, come urne cinerarie, gruppi scultorei, stele e ricchi corredi.\nPrimo piano.\nIl primo piano racconta invece l'Aquileia privata attraverso una serie di sale in cui i reperti sono organizzati per aree tematiche:\n- la domus e lo spazio privato: spazio che raccoglie pannelli musivi di grande pregio, suppellettili e elementi dell'instrumentum domesticum utilizzati nelle domus nella vita di tutti i giorni;\n- Aquileia, porta del Mediterraneo: sezione dedicata ai rapporti commerciali e culturali che la citt\u00e0 intratteneva con tutto il Mediterraneo in et\u00e0 romana, attraverso vie di mare e di terra, testimoniate sul territorio dalla presenza di iscrizioni che attestano la frequentazione da parte di genti di diverse origini, a partire da quella greco-orientale;\n- il territorio e le attivit\u00e0 produttive: una serie di reperti ci parlano delle attivit\u00e0 artigianali e delle produzioni attive sul territorio aquileiese, dalla produzione ceramica a quella vetraria;\nNon mancano poi riferimenti all'archeologia sacra, con una sezione dedicata ai diversi culti seguiti nel territorio, visto il carattere multiculturale di Aquileia. Durante l'et\u00e0 imperiale nel territorio aquileiese si affiancano al pantheon classico divinit\u00e0 di diversa origine, come Iside e Serapide dall'Egitto greco-romano o Cibele e Attis dalla provincia d'Asia.\nSecondo piano.\nIl secondo piano del museo \u00e8 attualmente in fase di riallestimento e ospiter\u00e0 il cosiddetto \"Tesoro\" del museo, con una ricca collezione di gemme, gioielli, ambre e monete.\nGallerie esterne.\nLe Gallerie lapidarie e il giardino del museo ospitano una ricca serie di materiali organizzati in ordine tipologico e cronologico nei singoli bracci dei due quadriportici. \u00c8 possibile avere una visione complessiva dei diversi tipi di monumenti funerari rinvenuti ad Aquileia, dalle stele alle are funerarie, fino alla ricostruzione di monumenti di grandi dimensioni, come quello della famiglia dei Curri, monumento a edicola con copertura piramidale che ospita una statua a tutto tondo.\nAlla fine del giardino, sono poi stati collocati alcuni mosaici, relativi a domus aquileiesi e al complesso delle Grandi Terme di IV secolo d.C.; tra questi sono da ricordare il mosaico di un mostro marino su un cocchio, un pannello con tritone e nereide (con il nome di \"Klumene\") e tre medaglioni con ritratti, inquadrati da fasce ottagonali, che raffigurano probabilmente degli atleti, l'ultimo con un vecchio, forse un sacerdote."}
{"id": "2555884", "revid": "123340151", "url": "https://it.wikipedia.org/wiki?curid=2555884", "title": "Louis de Berni\u00e8res", "text": "Biografia.\nDiscendente, da parte di padre, di ugonotti francesi stabilitisi nel Regno Unito intorno al XVI secolo, Louis de Berni\u00e8res nasce a Londra l'8 dicembre del 1954. Dopo aver trascorso parte dell'infanzia in giro per il Surrey (la contea dov'\u00e8 sita la stessa capitale britannica), si trasferisce nel Berkshire, pi\u00f9 precisamente nella cittadina di Bradfield, per frequentare il college. Compiuti i diciotto anni, si arruola volontario nell'esercito, che lascia dopo pochi mesi trascorsi presso la Royal Military Academy Sandhurst. Decide quindi di riprendere gli studi a Manchester, presso la Victoria University, per poi ritornare a Londra ed ultimare la propria preparazione presso la University of London.\nTerminati gli studi, prima di dedicarsi a tempo pieno alla Letteratura, lavora come meccanico, postino e persino come docente d'inglese in Colombia; la Letteratura sudamericana lo influenza notevolmente, in particolare le opere dello scrittore colombiano Gabriel Garc\u00eda M\u00e1rquez, uno dei pilastri del Realismo magico. Ritorna poi nel Regno Unito per esercitare la professione di scrittore a tempo pieno; per questo si trasferisce a Bungay, nel Suffolk.\nOpera.\nRaggiunge la fama come scrittore negli anni novanta, quando scrive e pubblica \"The War of Don Emmanuel's Nether Parts\" (1990), cui seguono \"Se\u00f1or Vivo and the Coca Lord\" (1991) e \"The Troublesome Offspring of Cardinal Guzman\" (1992): si tratta di una trilogia basata sulla sua esperienza in Colombia, nella quale notevole \u00e8 l'influenza di Garc\u00eda M\u00e1rquez - Premio Nobel nel 1982; tali sono le somiglianze tra i due autori che lo stesso Louis arriva a definirsi un \"M\u00e1rquez parasite\" (\"parassita di M\u00e1rquez\"). Si afferma cos\u00ec nel genere del Realismo magico, del quale diviene in pochi anni uno dei maggiori esponenti, alla pari dei \"mostri sacri\" Franz Kafka e K\u014db\u014d Abe, per citarne due. Viene poi selezionato tra i \"20 Best of Young British Novelists\" (\"20 Migliori Giovani Scrittori Britannici\") dalla rivista \"Granta\", che contribuisce significativamente a lanciarlo tra i grandi della Letteratura postmoderna.\nOttiene un successo strepitoso per il quarto romanzo \"Captain Corelli's Mandolin\" (\"Il Mandolino del Capitano Corelli\", precedentemente \"Una vita in debito\"), che nel 2001 John Madden porta sullo schermo, proponendo il Premio Oscar Nicolas Cage nel ruolo del \"Capitano\" e Pen\u00e9lope Cruz come \"Pelagia\". A questo romanzo in particolare \u00e8 legato il suo nome, che diviene improvvisamente prestigiosissimo: riesce quasi a far dimenticare la \"polemica M\u00e1rquez\". La storia, ambientata in Cefalonia - Grecia - durante l'occupazione italo-tedesca, narra del Capitano Corelli, appartenente ovviamente all'esercito invasore, e di Pelagia, la figlia dello stimato \"Dottor Iannis\", che non vede troppo bene i Fascisti invasori e il Totalitarismo in generale; tra i due nasce una storia d'amore che sfocia nella tragedia nel finale, quando il Capitano e tutti i suoi sottoposti vengono sterminati dai Nazisti nell'Eccidio di Cefalonia (8 settembre 1943). Per il \"Corelli's Mandolin\" vince il Commonwealth Writers' Prize nel 1995; in precedenza, nel 1994, lo si era proposto per il Sunday Express Book of the Year.\nNel frattempo pubblica diverse raccolte di racconti e prepara nuovi romanzi, come \"Red Dog\" (2002), ispirato ad un suo viaggio in Australia e \"Birds Without Wings\" (\"L'impossibile volo\"), ambientato nella Turchia post-ottomana di Atat\u00fcrk. L'ultimo, \"A Partisan's Daughter\" (2008), racconta la storia d'amore tra una donna iugoslava e un soldato britannico al tempo di Tito."}
{"id": "2555892", "revid": "838137", "url": "https://it.wikipedia.org/wiki?curid=2555892", "title": "Stella Artois Championships 1993 - Doppio", "text": "Il doppio del Stella Artois Championships 1993 \u00e8 stato un torneo di tennis facente parte dell'ATP Tour.\nJohn Fitzgerald e Anders J\u00e4rryd erano i detentori del titolo, ma hanno perso in semifinale contro Neil Broad e Gary Muller.\nTodd Woodbridge e Mark Woodforde hanno battuto in finale 6\u20137, 6\u20133, 6\u20134 Broad and Muller.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2555900", "revid": "123221252", "url": "https://it.wikipedia.org/wiki?curid=2555900", "title": "Elio Ciol", "text": "Ha contribuito alla realizzazione di numerosissime pubblicazioni: le sue immagini hanno illustrato 218 libri ed \u00e8 autore di numerosi libri fotografici che sono stati tradotti in pi\u00f9 lingue.\nElio Ciol \u00e8 un poeta che canta la bellezza dell\u2019Italia.\nDa settant'anni scrive con la luce, tracciando un lungo e affascinante itinerario fotografico. I paesaggi grafici in bianco e nero, scattati dall\u2019alto, sono diventati il suo biglietto da visita. \nNei suoi lavori \u00e8 evidente la straordinaria capacit\u00e0 di lavorare con la luce e la padronanza nell\u2019uso della tecnica fotografica, tanto da sembrare delle incisioni realizzate a mano o a delle litografie. In taluni casi, laddove lo ritiene necessario, interviene sulla fotografia avvalendosi di tecniche manuali, allo scopo esclusivo di sottolineare dei dettagli e incarnare l\u2019idea primigenia.\nTra le attivit\u00e0 di Elio Ciol un posto centrale \u00e8 occupato dalla creazione di un archivio fotografico di opere d\u2019arte italiana.\nLe fotografie di Elio Ciol si trovano nelle collezioni di importantissimi musei e gallerie internazionali.\nBiografia.\n\"\"Mi sono sempre chiesto che cosa riescono a comunicare agli altri le mie foto, quali pensieri, quali emozioni...\"\n\"E mi chiedo ancora di pi\u00f9, a distanza di tanti anni da quando sono state fissate nella pellicola e poi sulla carta, che cosa ha portato prestigiosi musei che collezionano la fotografia a sceglierle.\"\n\"Mi chiedo ancora: gli occhi degli altri in queste mie foto cosa vedono?\"\n\"Che cosa raccontano ai giovani che stanno vivendo la nuova era della comunicazione?\"\n\"Dicono ancora qualcosa di rilevante a loro?\"\"\nInfanzia e giovinezza.\nElio Ciol nasce il 3 marzo del 1929 in Friuli-Venezia Giulia a Casarsa della Delizia, dove vive e lavora.\nInizia, fin da giovanissimo, a lavorare nel laboratorio fotografico del padre, dove acquisisce esperienza tecnica ed elabora un personale modo di esprimersi attraverso la fotografia, soprattutto riguardo al paesaggio.\nNel tempo, sperimenter\u00e0 in camera oscura i vari prodotti sensibili delle carte e dei negativi e in sala di posa imparer\u00e0 prima a dosare la luce con le tende, poi a utilizzare sempre pi\u00f9 moderni tipi di illuminazione. \nNel 1944, osservando alcune fotografie scattate da un ufficiale medico tedesco, comprende l\u2019esistenza di una visione fotografica diversa dalla tradizione domestica e pi\u00f9 consona alla sua sensibilit\u00e0.\nSubito dopo la Seconda Guerra Mondiale, nel 1946, acquista presso la rivendita dell\u2019esercito angloamericano una bobina di pellicola per negativi, utilizzata solitamente per la fotografia aerea. \nInizia cos\u00ec la sua personale esperienza con l\u2019infrarosso e ne scopre, dopo diversi tentativi, le possibilit\u00e0 e gli effetti. \nLe prime esperienze fotografiche e cinematografiche.\nNel 1948 Elio Ciol vince il terzo premio sul paesaggio in un concorso fotografico regionale a Udine. \nNel 1953, con alcuni amici, fonda il circolo foto-artistico Casarsese, che sar\u00e0 attivo fino al 1962. \nTra il 1955 e il 1965 fa parte del Cineclub di Udine e, in questo periodo, realizza vari documentari a passo ridotto, premiati al Concorso nazionale del Cineamatore di Montecatini e al Concorso Internazionale del Cinema di Salerno.\nDal 1955 al 1960 \u00e8 attivo nel circolo fotografico \u201c\"La Gondola\"\u201d di Venezia, di cui \u00e8 tuttora Socio Onorario.\nIn quegli anni partecipa al concorso \"Popular Photography International\" di New York, ottenendo due premi nel 1955 e altri nel 1956 e nel 1957.\nA partire dagli anni Cinquanta, ha elaborato un linguaggio personale nel settore della fotografia di paesaggio, che \u00e8 andato costantemente evolvendosi fino ai tempi pi\u00f9 recenti e che ha portato alla realizzazione di una lunga serie di libri fotografici e cataloghi di mostre. In quegli anni si definisce la sua speciale attitudine per la fotografia di paesaggio che da allora lo vedr\u00e0 tra i migliori interpreti italiani in assoluto. \nNello stesso periodo l\u2019attivit\u00e0 professionale del suo studio \u00e8 stata dedicata prevalentemente alla produzione di campagne di documentazione di opere d\u2019arte in Italia e in Europa che hanno portato Elio Ciol a collaborare a un imponente numero di pubblicazioni nel settore della storia dell\u2019arte. \nIl rapporto con il Neorealismo del Cinema italiano.\nGli esordi della sua carriera creativa coincidono con la fioritura in Italia del Neorealismo, movimento che si svilupp\u00f2 intorno a un circolo di critici cinematografici che ruotavano attorno alla rivista \u201cCinema\u201d, fra cui Michelangelo Antonioni, Luchino Visconti, Giuseppe De Santis. Lungi dal trattare temi politici, i critici attaccavano i film ascrivibili al genere dei telefoni bianchi, che al tempo dominavano l'industria cinematografica italiana. I nuovi autori erano attratti dal racconto di situazioni aderenti alla nuova realt\u00e0 italiana del dopoguerra.\nCome nelle pellicole dei maestri nel Neorealismo, i primi lavori di Elio Ciol, realizzati tra il 1950 e il 1960, rappresentano una serie di ritratti e situazioni che cercano il pi\u00f9 possibile di raffigurare la vita di tutti i giorni e i volti delle persone comuni. \nUn posto speciale in questa mostra \u00e8 occupato dalla serie delle fotografie di scena da lui scattate durante le riprese del film \u201cGli ultimi\u201d, del 1963, affresco della vita dei contadini del Friuli negli anni 1930. Questa possente opera cinematografica, ideata dal filosofo, poeta e uomo di chiesa Padre David Maria Turoldo, e diretta da Vito Pandolfi, \u00e8 un inno all\u2019umanit\u00e0 ed alla dignit\u00e0. \n\u00ab\"Fu un\u2019esperienza importante\" \u2013 ricorda Elio \u2013 \"che avrei voluto proseguire, ma mi resi conto che il cinema era un lavoro di gruppo; non mi avrebbe permesso di continuare a lavorare in studio. Negli anni successivi, ad Assisi ho realizzato dei cortometraggi per ragazzi e oggi, con mio figlio Stefano, abbiamo l\u2019idea di realizzare un progetto di immagini in movimento, un linguaggio che certamente aiuta chi guarda a leggere l\u2019immagine. Sto studiando i movimenti di macchina e le inquadrature\".\u00bb. \nPasolini ne parl\u00f2 in termini di \u201c\"assoluta severit\u00e0 estetica\"\u201d, Ungaretti di \u201c\"schietta e alta poesia\"\u201d e Zavattini, pur non condividendo il finale, ne ammira \u201c\"la scarna verit\u00e0 delle immagini\"\u201d. Primo esempio di cinema professionale in Friuli, il film, purtroppo, non ha fortuna. \nTuroldo deve lottare contro i pregiudizi: la scarna realt\u00e0 rappresentata suscita in chi \u00e8 gi\u00e0 proiettato in una fuga ottimistica e consumistica da miracolo economico un profondo disagio e un senso di rifiuto verso qualcosa che appare vecchio e superato.\nGli scatti di Elio Ciol non solo fanno rinascere l\u2019interesse per questo capolavoro del cinema neorealista, ingiustamente dimenticato negli anni Sessanta e ritornato alla luce nel 2002, ma uniscono in un unico spazio artistico la storia antica e contemporanea del Friuli.\nIl rapporto con Pier Paolo Pasolini, il poeta di Casarsa.\nElio Ciol \u00e8 cresciuto in camera oscura e davanti alla macchina fotografica: il padre e lo zio, infatti, nei primi anni \u201920 del secolo scorso, aprirono lo studio accanto alla casa di Pier Paolo Pasolini.\n\u00ab\"Lo conoscevo fin da ragazzo, andavo spesso a giocare con il cugino Nico Naldini, mio coetaneo\" (entrambi classe 1929). \"Un giorno venne in studio e chiese a mio padre che andassi con la macchina fotografica all\u2019Academiuta di lenga furlana. Fu la mia prima foto importante, ma all\u2019epoca non lo sapevo.\"\"\nSuo il celebre scatto del 1945 che ritrae il giovane poeta con gli allievi e gli amici all\u2019esterno della chiesetta di Versuta, dove Pasolini era sfollato con la madre alla fine del 1944.\nMarted\u00ec 18 febbraio 2020 si \u00e8 svolta con successo a Casarsa la cerimonia ricordo per il 75\u00ba anniversario della fondazione dell\u2019Academiuta di lenga furlana (Versuta, 18 febbraio 1945).\n\"Non ho mai forzato il nostro rapporto. Lo incontrai per caso nel 1967 ad Assisi, nella sede della \u201cPro Civitate cristiana\u201d. Mi vide e subito chiese che cosa ci facessi l\u00e0. Gli risposi che dal 1955 ero di casa, avendo anche sposato un\u2019assisana. Lui era in citt\u00e0 per presentare l\u2019idea de Il Vangelo secondo Matteo\"\u00bb.\nAlcune foto, poco note al grande pubblico, Elio le scatt\u00f2 attraverso gli anni tra Casarsa e Roma a Pier Paolo, comprese quelle di quando Pasolini port\u00f2 in visita la divina Maria Callas alla sua casa materna in centro a Casarsa, dove ora sorge il Centro Studi Pier Paolo Pasolini.\nNello stesso Centro Studi \u00e8 stata allestita, nel 2012, la mostra \u201cA Pier Paolo\u201d, basata sul portfolio di fotografie raffiguranti Pasolini in varie fasi della sua vita in Friuli, negli anni del successo a Roma fino ai funerali, donato da Ciol alla stessa Citt\u00e0 di Casarsa della Delizia.\nIl successo fotografico.\nLe prime esposizioni degli anni '60.\nNel 1962, alla Biblioteca Comunale di Milano, espone una raccolta di foto dal titolo \u201c\"Il Silenzio\"\u201d. \u00c8 la sua prima mostra personale fuori dal Friuli-Venezia Giulia.\nNel 1963, a Milano, ha collaborato con Luigi Crocenzi alla realizzazione della \u201c\"Fondazione Arnaldo e Fernando Altimani per lo studio e la sperimentazione sul linguaggio per immagini\"\u201d. Nello stesso anno ha esposto all\u2019Ambrosianeum di Milano le foto di un suo servizio sull\u2019attivit\u00e0 di Giovent\u00f9 Studentesca nella Bassa Milanese. \nNel 1967 realizza in Palestina un servizio fotografico che verr\u00e0 utilizzato nel 1968 per una grande mostra alla Galleria Sagittaria di Pordenone. La mostra diverr\u00e0 itinerante e sar\u00e0 raccolta, nel 1978, in un libro.\nNel 1969 esce il suo primo fotolibro \u201c\"Assisi\"\u201d, pubblicato in cinque edizioni in lingue diverse, con testi di David Maria Turoldo, Paolo Cavallina e Pietro Bargellini.\nSeguir\u00e0 negli anni un intenso lavoro per l\u2019editoria.\n\"Assisi\": l'inizio della fama internazionale.\nNel 1975 il critico Alistair Crawford, dopo aver acquistato il fotolibro \u201c\"Assisi\"\u201d, vuole conoscere Elio e si reca a Casarsa durante le vacanze pasquali del 1976.\nIn quell\u2019incontro vengono presi accordi per una mostra che si svilupper\u00e0 in tre temi \u201c\"Assisi-Kenya-Friuli\"\u201d e che verr\u00e0 esposta nel 1977 all\u2019Universit\u00e0 del Galles di Aberystwyth. La mostra diverr\u00e0 itinerante in Gran Bretagna e chiuder\u00e0 nel 1978 alla Polytechnic of Central London Gallery. Crawford, con il suo entusiasmo per la fotografia di Ciol, si prodigher\u00e0 per farla conoscere oltre che in Gran Bretagna anche negli Stati Uniti.\nNel 1984, per il ventennale della Regione Friuli-Venezia Giulia, realizza il fotolibro \u201c\"Friuli un piccolo universo\"\u201d, con testi di Luciana Jorio e Licio Damiani. Seguiranno tre edizioni, di cui una bilingue per gli emigranti.\nNel 1985 viene pubblicato, dalla Jaka Book di Milano, il fotolibro \u201c\"Italia Black and White\"\u201d, a cura di Giovanni Chiaramonte, con testo di Alistair Crawford.\nNel 1991 esce il fotolibro \u201c\"Assisi\"\u201d, edito da F. Motta di Milano, con testi di Alistair Crawford e Franco Cardini. \nSeguiranno, nel 1992, l\u2019edizione francese e quella tedesca e, nel 1993, quella giapponese.\nIl fotolibro ricever\u00e0 a Londra il premio Kraszna-Krausz 1992 per uno dei migliori fotolibri, a pari merito con i libri di Sebastio Salgado, Irving Penn e Paul Strand.\nGli anni Novanta.\nNel 1993, in occasione dell\u2019ottavo centenario della nascita di S. Chiara, viene incaricato dalla Pro Civitate Christiana e dal Comune di Assisi di realizzare una mostra: \u201c\"Le pietre raccontano di Chiara e Francesco\"\u201d, un racconto per immagini che diverr\u00e0 itinerante.\nNello stesso anno viene invitato dall\u2019Istituto Italiano di Cultura di Dakar a esporre: la mostra avr\u00e0 il titolo \u201c\"Dove l\u2019infinito \u00e8 presente\"\u201d.\nL\u2019anno successivo, l\u2019Istituto Italiano di Cultura a Berlino promuover\u00e0 quella mostra a Potsdam, Halle, Amburgo, Greifswald, Wolfburg.\nNel 1995 realizza il fotolibro \u201c\"Venezia\"\u201d, edito da F. Motta di Milano, con testo introduttivo di Carlo della Corte, cui seguiranno le edizioni giapponese e francese.\nIl fotolibro ricever\u00e0 a Londra il premio internazionale Kraszna-Krausz 1996 per uno dei migliori fotolibri, a pari merito con i libri di Robert Doisneau, Erich Hartmann e Naomi Rosemblum.\nNel 1995 riceve dal C.R.A.F. di Spilimbergo (PN) il premio speciale Friuli-Venezia Giulia per la fotografia.\nNel 1996, in occasione della mostra nella Galleria \u201cLe Logge\u201d del Comune di Assisi, viene edito, da R. Vattori di Tricesimo, il catalogo \u201cDove l\u2019infinito \u00e8 presente\u201d, che raccoglie dieci suoi portfoli in bianco nero, con testi di Charles-Hanri Favrod, Carlo Sgorlon, Elio Bartolini, Giuseppe Turroni, Giuseppe Mazzariol, Fabio Amodeo, Alistair Crawford, Fred Licht, Margaret Harker, Roberto Mutti e Giuseppe Barbieri. \nNel 1998 viene presentato a Fano il fotolibro \u201c\"La Provincia Bella. La Provincia di Pesaro e Urbino\"\u201d, pubblicato da F. Motta di Milano, firmato assieme al figlio Stefano, anch'esso fotografo, con prefazione di Andrea Emiliani. \nNel 1999 \u00e8 invitato dai Civici Musei di Udine a esporre un\u2019antologica nell\u2019ex Chiesa di S. Francesco a Udine. In collaborazione con l\u2019Editore Federico Motta di Milano, viene edito un ricco catalogo della mostra a cura di Giuseppe Bergamini, con testi di Roberto Mutti, Andrea Emiliani, Carlo Sgorlon, Mark Haworth-Boot, Giuseppe Barbieri, Guido Ferrara, Licio Damiani, Manfredo Manfroi, Luciano Padovese, Marco Pelosi, Ian Jeffrey, Luciano Perissinotto, Cristina Donazzolo Cristante. \nIl 1997: il World Press Photo.\nNel 1997 riceve ad Amsterdam, dal World Press Photo, il terzo premio nella categoria \u201c\"Natura e Ambiente\"\u201d per dodici foto bianco nero \u201c\"Sculture e disegni nella campagna friulana\"\u201d. \nI primi anni 2000.\nNel 2000 \u00e8 invitato dalla gallerista June Bateman a esporre a New York una serie di foto dal titolo \u201c\"Immagini d\u2019Italia\"\u201d e, contemporaneamente, espone alla Cit\u00e9 internationale universitaire de Paris \u201c\"Maison de l\u2019Italie\"\u201d e, per l\u2019occasione, viene stampato il catalogo \u201c\"L\u2019enchantement de la vision\"\u201d, a cura di Roberto Mutti, edito da Campanotto di Udine.\nNel 2001 riceve a Padova, durante la manifestazione \u201cFotopadova 2001\u201d, il premio \u201c\"Dietro l\u2019obiettivo: una vita\"\u201d. \nDopo l\u201911 settembre la gallerista June Bateman ripropone a New York, nella nuova sede di Broadway, la mostra \u201c\"Immagini d\u2019Italia\"\u201d e il New York Times del 9 dicembre 2001 la segnala come \"unica mostra fotografica da non perdere\" e ne pubblica una immagine nella sezione \u201cArts and Leisure\u201d. \nNello stesso anno, decimo anniversario della morte del poeta David Maria Turoldo, esce il volume \u201c\"Turoldo e Gli Ultimi. Elio Ciol fotografo di scena\"\u201d, edito da F. Motta di Milano, con le foto di scena del film girato quaranta anni prima. \nNel 2002 \u00e8 invitato dal Comune di Padova, Assessorato alla Cultura, Centro Nazionale di Fotografia, a esporre la mostra \u201c\"L\u2019Incanto della Visione\"\u201d nel Palazzo del Monte di Piet\u00e0. \nNel 2003 la mostra \u201cL\u2019incanto della visione\u201d sar\u00e0 ospitata a Feltre nel Palazzo Guarnieri. Nello stesso anno la Fotolito Express di Padova gli dedica il proprio calendario fotografico. \nA novembre il libro \u201cAscoltare la luce\u201d, edito dalla Libreria Editrice Il Leggio di Chioggia, viene premiato, come miglior fotolibro, da \u201cFotopadova 2003\u201d. \nNel 2004 la Provincia di Pordenone promuove, nei nuovi spazi espositivi del Palazzo della Provincia, la mostra \u201c\"Il fascino del vero. Trittici e dittici in bianco e nero\"\u201d con relativo catalogo edito dalle Grafiche Antiga di Cornuda. \nNel 2007 \u00e8 stato invitato per un\u2019antologica al \u201c\"Meeting per l\u2019amicizia tra i popoli\"\u201d a Rimini. \nNel 2009 una retrospettiva personale della sua intera opera \u00e8 stata ospitata dal Centro Candiani di Mestre: \"\u201cTerre di poesia\u201d.\"\nNello stesso anno la Regione Friuli-Venezia Giulia, la Provincia di Pordenone, il Comune di Pordenone e il Comune di Casarsa, in occasione dei suoi 80 anni e 60 di attivit\u00e0 professionale, hanno promosso tre mostre: a Villa Manin di Passariano \u201c\"Elio Ciol. Gli anni del Neorealismo\u201d,\" al Centro Studi Pier Paolo Pasolini di Casarsa \"\u201cLa luce incisa\u201d\", nella chiesa di San Francesco a Pordenone \"\u201cIl volto e la parola\u201d.\"\nL'ultimo decennio: 2010-2020.\nNel 2011 la sua mostra \u201c\"Assisi: la densit\u00e0 del silenzio\u201d\" \u00e8 stata inaugurata a Mosca, all\u2019Accademia Russa di Belle Arti, dall\u2019Ambasciatore italiano in occasione dell\u2019anno Italia-Russia. La mostra \u00e8 poi divenuta itinerante ed \u00e8 stata esposta alla RosPhoto di San Pietroburgo, a Ekaterinburg, Novosibirsk, Omsk e Salechard.\n\u00c8 quindi approdata a Tokyo e poi ad Assisi. Successivamente \u00e8 stata richiesta ad Arezzo per la manifestazione Arezzo&amp;Fotografia 2011.\nSempre nel 2011 \u00e8 stato invitato a esporre sue foto alla 54\u00aa Biennale di Venezia, Padiglione Italia, a Trieste.\nDal 1\u00ba dicembre 2011 al 22 gennaio 2012 una sua antologica \u00e8 stata esposta alla Classic Gallery di Mosca.\nNel febbraio 2012 \u00e8 stato invitato a partecipare alla grande mostra \"\u201cIl fuoco della natura\u201d\" nel Salone degli Incanti a Trieste con due gigantografie lunghe 5 metri: \"\u201cConcrete astrazioni\u201d\" e nell\u2019aprile 2012 a una collettiva al Centro Culturale Candiani di Mestre.\nAncora nel 2012 l\u2019Istituto Italiano di Cultura di Mosca ha promosso, assieme alla Fondazione della Biennale d\u2019Arte di Mosca, un tour della mostra \"\u201cIl volto e la parola\u201d\" nelle citt\u00e0 di Irkutsk, Novosibirsk e Mosca.\nA dicembre 2012 Cinema Zero, per i 50 anni del film \u201cGli ultimi\u201d, ha curato la mostra: \"\u201cTuroldo e gli ultimi\u201d a 50 anni dalla sua prima uscita nelle foto di Elio e Stefano Ciol,\" a Trieste nel Palazzo del Consiglio Regionale, a Pordenone nella sede di Cinema Zero e a Casarsa della Delizia nel Teatro Pasolini.\nA marzo del 2013 ha esposto nell\u2019Esedra di Levante di Villa Manin di Passariano (UD) la mostra \"Conoscersi per Riconoscersi\" promossa dai 5 Rotary della Provincia di Pordenone e a luglio \u00e8 stato invitato a esporre a Ptuj (Slovenia), in occasione dell\u201911\u00ba Festival di Art Stays, una selezione di foto da \"La luce incisa\" e \"Gli anni del Neorealismo\".\"\nA febbraio 2015 ha esposto con La Salizada galleria alla rassegna fotografica \u201c\"Tre Oci, Tre mostre\u00a0\u2013 Le gallerie veneziane e la fotografia\"\u201d.\nNel 2015 il Museo delle Culture di Lugano espone e acquisisce la mostra \u201c\"Gli adoratori della Croce, Armenia 2005\"\u201d \nNel 2018 \u00e8 invitato a esporre a Reggio Emilia nell\u2019ambito di \u201cFotografia Europea 2018\u201d una sua retrospettiva.\nNel 2019 il Museo MAMM di Mosca gli ha dedicato una ricca retrospettiva composta da 161 lavori scattati tra il 1950 e il 1990. \nNello stesso anno \u00e8 stata esposta a Casarsa, promossa dal Comune e dall\u2019Assessorato alla Cultura nei nuovi spazi espositivi, la mostra \u201c\"Foto di Elio Ciol nei\" \"Musei e nelle\" \"Collezioni Fotografiche Internazionali\"\u201d. \nIn quell\u2019occasione Rai 3 gli dedica un documentario del regista Fulvio Toffoli.\nNel 2020.\nGrande viaggiatore, l\u2019opera di Ciol \u00e8 testimonianza e memoria: \u00ab\"Ho viaggiato molto; non solo in Europa e in Italia, ma anche in Yemen, Siberia, Libia, Uzbekistan, India, Nepal, Egitto e Siria. In alcuni casi le mie fotografie sono ci\u00f2 che rimane di monumenti e siti archeologici oggi distrutti\"\u00bb. \nUn esempio su tutti: le immagini di Palmira del 1996.\nNonostante la passione per i viaggi il maestro non ha mai voluto lasciare Casarsa: vive e risiede tuttora nella cittadina friulana di Casarsa.\n\u00ab\"Oggi tutto \u00e8 cambiato e del Friuli di un tempo restano i ricordi. Sono per\u00f2 ottimista: con i ricordi resistono anche i valori. Capisco i problemi di oggi, la fretta, le preoccupazioni per il futuro incerto, ma credo che fino a quando sorge il sole c\u2019\u00e8 sempre una possibilit\u00e0, per la quale ringrazio Dio ogni giorno\"\u00bb."}
{"id": "2555901", "revid": "287204", "url": "https://it.wikipedia.org/wiki?curid=2555901", "title": "HD 70930", "text": "HD 70930 (nota anche come B Velorum) \u00e8 una stella bianco-azzurra nella sequenza principale di magnitudine 4,81 situata nella costellazione delle Vele. Dista 1510 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 4,8, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una bianco-azzurra di sequenza principale; ha una massa oltre 15 volte quella solare ed un'et\u00e0 stimata in appena 10 milioni di anni.\nLa sua magnitudine assoluta \u00e8 di -3,52 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 70930 \u00e8 un sistema stellare formato da due componenti. La componente principale A \u00e8 una stella di magnitudine 5,14. La componente B \u00e8 di magnitudine 6,08 separata da 0,8 secondi d'arco da A e con angolo di posizione di 139 gradi"}
{"id": "2555907", "revid": "124879636", "url": "https://it.wikipedia.org/wiki?curid=2555907", "title": "Lydie Denier", "text": "Nata a Saint-Nazaire, nella Francia metropolitana, la Denier crebbe nella Martinica, andando a scuola al liceo Shoelcher di Fort-de-France. All'et\u00e0 di 14 anni inizi\u00f2 l'attivit\u00e0 di modella, apparendo in diversi giornali, tra cui \"Vogue\" ed \"ELLE\". All'et\u00e0 di 16 anni inizi\u00f2 a viaggiare per il mondo, trascorrendo molto tempo in Africa, nei Caraibi, e in Germania.\nNel 1984 vince il concorso di Ragazza in Gambissime internazionale svoltosi a San Benedetto del Tronto, che le permise di partecipare al concorso di Miss Italia 1984\n\u00c8 apparsa in numerosi ruoli in serie tv e film, tra cui, nel 1996, la serie televisiva \"Acapulco H.E.A.T.\" e, nel 1991, in \"Tarzan\"."}
{"id": "2555908", "revid": "729019", "url": "https://it.wikipedia.org/wiki?curid=2555908", "title": "Radionecrosi", "text": "Con il termine radionecr\u00f2si si indica una forma grave di lesione acuta dovuta all'effetto di radiazioni. Essa consiste nella sclerotizzazione dei vasi sanguigni presenti nella zona irradiata, alla quale poi segue una netta riduzione dell'apporto ematico, a volte inadeguato a rifornire il tessuto che si sta riparando in caso di danno, infezione od intervento chirurgico. In tali casi se la Po2 tissutale scendesse ad un livello inferiore a quello di 30 mm Hg, si ridurrebbe drasticamente la capacit\u00e0 dei globuli bianchi di distruggere batteri. La radionecr\u00f2si si verifica spesso in seguito ad irradiazione di tumori della testa, del collo e dell'addome."}
{"id": "2555909", "revid": "83531", "url": "https://it.wikipedia.org/wiki?curid=2555909", "title": "Castello di Saint-Germain-en-Laye", "text": "Il castello di Saint-Germain-en-Laye \u00e8 un castello, antica residenza dei re di Francia, situato nel comune di Saint-Germain-en-Laye (nel dipartimento francese degli Yvelines, \u00cele-de-France).\nComprendeva un \"Ch\u00e2teau-Vieux\" (\"Castello vecchio\") e un \"Ch\u00e2teau-Neuf\" (\"Castello nuovo\"), oggi scomparso. Vi sono stati siglati trattati di pace ed editti reali. Oggi ospita il Museo d'archeologia nazionale (\"Mus\u00e9e d'arch\u00e9ologie nationale\", ex \"Mus\u00e9e des antiquit\u00e9s nationales\").\nStoria.\nIl castello venne inizialmente costruito durante il regno di Luigi VI il Grosso, agli inizi del XII secolo. L'edificio (chiamato in seguito \"grand ch\u00e2telet\") era circondato da un fossato ed aveva tre ingressi con ponte levatoio. Una cappella dedicata a Notre-Dame vi venne fondata dal re Filippo Augusto nel 1223.\nLuigi IX il Santo fece costruire il \"petit ch\u00e2telet\" e nel 1238 la cappella di San Luigi. I tre edifici furono circondati da un muro difensivo. Secondo la leggenda nel 1238 vi si sarebbe svolta la consegna a Luigi IX della reliquia della corona di spine di Cristo da parte di Baldovino II, imperatore latino di Costantinopoli: la reliquia sarebbe stata conservata nella nuova cappella del castello in attesa del completamento della Sainte-Chapelle parigina, dieci anni dopo.\nNel 1346 il castello fu incendiato dal Principe Nero durante la guerra dei cent'anni, lasciando intatta solo la cappella di San Luigi. Le strutture danneggiate furono demolite sotto il re Carlo V, che fece riedificare il castello tra il 1364 e il 1367, di cui rimane oggi la torre angolare (\"torre di Carlo V\").\nNel 1514 vi si svolsero le nozze tra il futuro re Francesco I e Claudia di Francia e nel 1519 vi nacque il futuro re Enrico II.\nL'edificio attuale venne costruito a partire dal 1539 sotto il re Francesco I ad opera dell'architetto Pierre Chambiges e proseguito a partire dal 1544 da Guillaume Guillain, parente di Chambiges, e da Jean Langlois. I lavori proseguirono sotto il successore di Francesco I, il re Enrico II. Alla morte di quest'ultimo il castello aveva una superficie complessiva di 8000 m2, con 55 appartamenti, una sala da ballo, 7 cappelle, una cucina e una prigione nei sotterranei dell'antico maschio.\nEnrico II fece inoltre iniziare la costruzione di un altro castello (\"Ch\u00e2teau neuf\", o \"Castello nuovo\") su una scarpata che dominava il fiume Senna. I lavori furono affidati a partire dal 1557 all'architetto Philibert Delorme, ma si arrestarono con la morte del re nel 1559 e furono ripresi nel 1567 per le decorazioni sotto la direzione di Francesco Primaticcio. Sotto Enrico IV a partire dal 1594 fu costruito il monumentale insieme di terrazze e scalinate verso la Senna, ad opera di Baptiste Androuet du Cerceau con Etienne du P\u00e9rac e Claude Mollet. Vi furono installate grotte con giochi d'acqua e automi, dovuti ai fratelli Francini.\nNel 1550 vi nacque il futuro re Carlo IX. Nel 1562 la regina madre Caterina de' Medici, reggente per il figlio minorenne Carlo IX, vi firm\u00f2 l'editto di gennaio che concedeva libert\u00e0 di culto agli ugonotti francesi. Nel 1570 vi fu firmata la pace di Saint-Germain tra il re Carlo IX e l'ammiraglio Gaspard II de Coligny, che pose fine alla terza guerra di religione.\nNel 1638 vi nacque il futuro re Luigi XIV. Nel 1643 alla morte del re Luigi XIII il \"Castello nuovo\" venne abbandonato e parte delle terrazze e dei giardini furono distrutti da un'inondazione nel 1660.\nSotto il regno di Luigi XIV i giardini furono nuovamente sistemati da Andr\u00e9 Le N\u00f4tre con la costruzione della \"Grande terrazza\" (1669-1673) e nuovi lavori furono eseguiti al \"Castello vecchio\" ad opera di Jules Hardouin-Mansart, con padiglioni quadrati agli angoli ed edifici che inglobarono la cappella di San Luigi.\nNel 1676 avviene il successo della prima assoluta nella Salle des Ballets di \"Atys\" e nel 1677 di \"Isis\" di Jean-Baptiste Lully, nel 1680 di \"Proserpine\" di Lully per l'arrivo di Maria Anna Vittoria di Baviera e nel 1681 di \"Le triomphe de l'amour\" di Lully.\nNel 1682 Luigi XIV spost\u00f2 la residenza reale presso la reggia di Versailles e nel castello venne ospitato dal re di Inghilterra, Giacomo II, che vi mor\u00ec in esilio nel 1701.\nNel 1777 i resti del \"Castello nuovo\" furono distrutti dal conte d'Artois, futuro re Carlo X. Dopo la rivoluzione francese il \"Castello vecchio\" venne trasformato in prigione. Sotto Napoleone I divenne una scuola di cavalleria, quindi una caserma e tra il 1836 e il 1855 ospit\u00f2 un penitenziario militare. Nel 1845 i giardini furono attraversati da una linea ferroviaria..\nNel 1862 Napoleone III firm\u00f2 un decreto per ospitarvi un museo di antichit\u00e0 celtiche e gallo-romane. I lavori di restauro furono condotti da Eug\u00e8ne Millet, che elimin\u00f2 le aggiunte posteriori all'epoca di Francesco I e ricostruendo le parti mancanti in base ai disegni di Jacques Andro\u00fcet e di Isra\u00ebl Sylvestre. \nNel 1867 venne inaugurato il \"Museo delle antichit\u00e0 nazionali\" (\"Mus\u00e9e des antiquit\u00e9s nationales\"), rinnovato nel 1962 da Andr\u00e9 Malraux. Nel 1975 venne ripristinato il parco. Il museo \u00e8 divenuto nel 2005 \"Museo d'archeologia nazionale\" (\"Mus\u00e9e d'arch\u00e9ologie nationale\").\nIl 10 settembre del 1919 vi fu firmato il trattato di Saint-Germain-en-Laye.\nDescrizione.\nCappella di San Luigi.\nLa cappella in stile gotico flamboyant venne costruita a partire dal 1238 sotto il re Luigi IX il Santo, che instaur\u00f2 presso il castello un servizio religioso regolare. In origine era separata dalle altre costruzioni del castello.\nHa forme simili a quelle della successiva Sainte-Chapelle di Parigi (1240-1248), dell'architetto Pierre de Montreuil.\nHa una lunghezza di e una larghezza di , mentre le volte raggiungono un'altezza di 17 m.\nPresenta un'unica navata, terminante con un'abside, e finestre molto alte con vetrate, che occupano quasi l'intera estensione del muro perimetrale, sostenuto da contrafforti esterni. Sotto le finestre la parete del basamento \u00e8 decorata da una serie di piccole arcate a sesto acuto. L'estensione delle finestre \u00e8 permessa dall'introduzione di elementi di rinforzo in metallo, che rafforzano la stabilit\u00e0 delle pietre.\nLa navata \u00e8 coperta da una volta a crociera, le cui costolature si prolungano in sottili colonne che arrivano fino a terra.\nNel basamento esterno tra i contrafforti sono presenti arcature cieche. \nSulla facciata di ingresso, sul lato occidentale, si apre un grande rosone sopra il portale.\nOggi la cappella ospita una collezione lapidaria, con lastre funerarie incise, e sarcofagi provenienti da Rosny-sur-Seine e da Chelles.\nPadiglione di Enrico IV.\nUnico resto del \"Castello nuovo\" \u00e8 un edificio che conserva l'antico oratorio del re Enrico IV. Sopravvissuto alla demolizione iniziata dal futuro re Carlo X prima della rivoluzione francese, fu in seguito venduto a privati. Fu restaurato e ingrandito a partire dal 1825 e fu in seguito in propriet\u00e0 della Compagnie des chemins de fer de l'Ouest, che lo affitt\u00f2 a Jean-Louis-Fran\u00e7ois Collinet per aprirvi un ristorante che ebbe una certa notoriet\u00e0 nell'Ottocento e tuttora \u00e8 un albergo.\nDurante la seconda guerra mondiale fu occupato come quartier generale dell'esercito tedesco tra il 1940 e il 1944.\nGrande terrazza.\nLa \"Grande terrazza\" fu sistemata da Andr\u00e9 Le N\u00f4tre su commissione del re Luigi XIV tra il 1669 e il 1674, come ingrandimento dei giardini alla francese del \"Castello nuovo\", di cui costituisce uno dei pochi resti.\nLa terrazza \u00e8 lunga e larga ed era bordata di tigli, modernamente ripiantati. Costruita su un'elevazione che domina il fiume Senna offre un panorama su Parigi da ovest.\n\u00c8 suddivisa in una prima parte, lunga , e una seconda lunga 500 metri (\"petit terrace\"). Un effetto prospettico \u00e8 determinato da una leggera pendenza iniziale e da un falso piano per la parte restante."}
{"id": "2555914", "revid": "339392", "url": "https://it.wikipedia.org/wiki?curid=2555914", "title": "Soul Calibur 2", "text": ""}
{"id": "2555915", "revid": "339392", "url": "https://it.wikipedia.org/wiki?curid=2555915", "title": "Soul Calibur 3", "text": ""}
{"id": "2555916", "revid": "287204", "url": "https://it.wikipedia.org/wiki?curid=2555916", "title": "Villa Morosini Lucheschi Valforte", "text": "Villa Morosini Lucheschi Valforte \u00e8 una villa veneta di Colle Umberto, situata in area collinare, al confine col comune di San Fior.\nStoria.\nEdificio sorto nel XVIII secolo in localit\u00e0 \"Valforte\", nella piana a nord-est della chiesa monumentale di Castello Roganzuolo, verso la quale la facciata della villa guarda, Villa Morosini \u00e8 frutto di lavori attuati in pi\u00f9 epoche. Il nucleo principale neoclassico, di fine Settecento, nasce a partire da un edificio preesistente secentesco (un convento di frati) per volont\u00e0 della nobile famiglia veneziana dei Morosini.\nNel 1850 i Lucheschi acquisiscono la propriet\u00e0, che viene ampliata con la costruzione di numerosi annessi, tra cui le barchesse ancora oggi visibili.\nLa pi\u00f9 importante vicenda storica che si lega alla villa \u00e8 quella della Grande Guerra, quando essa divenne, tra 1917 e 1918, il comando dell'aviazione austro-ungarica.\nLa dimora \u00e8 ricordata anche per aver ospitato due illustri personalit\u00e0: il re d'Italia Vittorio Emanuele II e l'imperatore Carlo I d'Austria.\nOggi, Villa Morosini \u00e8 utilizzata come luogo di mostre e celebrazioni, presentandosi in buono stato e aperta sulla valle attraverso un lungo viale alberato culminante in un piccolo spiazzo verde con al centro un finto pozzo.\nDescrizione.\nLa villa.\nLa villa \u00e8 composta da un blocco centrale pi\u00f9 alto, di tre piani, e da due ali simmetriche ai lati, di due piani. La forometria consta di monofore rettangolari che evidenziano i livelli del complesso. Si differenzia dalle altre l'apertura centrale del piano nobile, che \u00e8 a tutto sesto.\nLa facciata, semplice e razionale, ha come ornamento, centralmente, un frontone contenente uno stemma e sovrastato da tre piccoli elementi scultorei. \nInternamente sono conservati buona parte degli arredi e, alle pareti, numerosi stucchi primo novecenteschi.\nAi due lati dell'edificio sono disposte le due barchesse, caratterizzate da grandi archi a tutto sesto; sul lato sinistro hanno luogo anche altri annessi di epoca successiva, ben integrati nel complesso. \nIl giardino \u00e8 quello originale, all'italiana, aperto sulla vallata che d\u00e0 il terzo nome alla villa.\nLa cappella.\nAlla villa \u00e8 annessa una cappella gentilizia dedicata alla Madonna di Serravalle, il cui aspetto attuale \u00e8 verosimilmente dovuto ai lavori ottocenteschi voluti dai Lucheschi. Essa \u00e8 un edificio autonomo rivolto verso la campagna retrostante il resto del complesso, da cui oggi risulta accessibile, incastonata nel muro che cinge il giardino. Lo schema architettonico della facciata \u00e8 a capanna terminante con un grande timpano, dal quale partono quattro lesene, al centro delle quali si apre un portale a tutto sesto, sopra il quale \u00e8 affisso un piccolo stemma dei proprietari.\nSul retro della struttura spunta un piccolo campanile a vela con una coppia di luci, all'interno del quale sono posizionate le due piccole campane."}
{"id": "2555917", "revid": "16758", "url": "https://it.wikipedia.org/wiki?curid=2555917", "title": "Rudi Giovannini", "text": ""}
{"id": "2555918", "revid": "16758", "url": "https://it.wikipedia.org/wiki?curid=2555918", "title": "Rodolfo Giovannini", "text": ""}
{"id": "2555920", "revid": "767487", "url": "https://it.wikipedia.org/wiki?curid=2555920", "title": "Gerry Weber Open 1993", "text": "Il Gerry Weber Open 1993 \u00e8 stato un torneo di tennis giocato sull'erba.\n\u00c8 stata la 1\u00aa edizione del Gerry Weber Open, che fa parte della categoria ATP World Series nell'ambito dell'ATP Tour 1993.\nSi \u00e8 giocato al Gerry Weber Stadion di Halle in Germania, dal 14 al 21 giugno 1993.\nCampioni.\nSingolare.\n Henri Leconte ha battuto in finale Andrij Medvedev 6\u20132, 6\u20133\nDoppio.\n Petr Korda / Cyril Suk hanno battuto in finale Mike Bauer / Marc-Kevin Goellner 7\u20136, 5\u20137 6\u20133"}
{"id": "2555922", "revid": "303585", "url": "https://it.wikipedia.org/wiki?curid=2555922", "title": "Aeroporto di Comiso", "text": "L'aeroporto di Comiso , \u00e8 un'infrastruttura aeronautica che sorge a 5\u00a0km dalla cittadina siciliana omonima e a 15\u00a0km da Ragusa, capoluogo della provincia. Nato come aeroporto militare, \u00e8 stato riconvertito all'aviazione generale civile e cargo, venendo inserito nel piano regionale del trasporto aereo siciliano, che prevede la costituzione di due poli aeronautici: quello occidentale, costituito dagli aeroporti di Palermo e Trapani e quello orientale, rappresentato dagli scali di Catania e Comiso. L'aeroporto \u00e8 stato aperto al traffico civile il 30 maggio 2013 e l'anno seguente venne intitolato a Pio La Torre.\nStoria.\nIl progetto e la realizzazione.\nL'aeroporto venne progettato durante il ventennio fascista, fu realizzato fra il 1937 ed il 1939 e intitolato al generale di brigata aerea Vincenzo Magliocco, palermitano, morto nel 1936 durante la guerra d'Etiopia.\nAllo scoppio della seconda guerra mondiale fu utilizzato dalla Regia Aeronautica con il 9\u00ba Gruppo caccia come una delle basi per gli attacchi italiani su Malta e contro le navi della Royal Navy stanziate nel Mediterraneo. Vi oper\u00f2 anche il 23\u00ba Gruppo caccia aeroplani che nel gennaio 1941 cambi\u00f2 la propria denominazione in 156\u00ba Gruppo autonomo caccia terrestre con la dotazione i caccia biplani CR.42. \nIl 6 ottobre 1941 arriv\u00f2 il 10\u00ba Gruppo fino al gennaio 1942.\nIl 26 maggio ed il 17 giugno 1943, poco prima dello sbarco in Sicilia da parte degli Alleati, l'aeroporto sub\u00ec pesanti bombardamenti che resero la pista inutilizzabile. L'11 luglio dello stesso anno la base fu occupata dalle forze alleate, che ne ripararono la pista per utilizzare lo scalo per le loro operazioni di supporto.\nRicostruito e potenziato nel dopoguerra come base militare per l'Aeronautica militare, fu utilizzato dal 41\u00ba Stormo di Catania dal 1965 sino al 1973, con una pista che arriv\u00f2 ad avere una lunghezza di .\nL'apertura al traffico civile.\nL'aeroporto militare venne aperto anche al traffico civile con un volo di linea per Catania, operato dalla LAI - Linee Aeree Italiane. Dal 1965 fino al novembre del 1972 vennero ripresi i voli civili, a cura dell'ATI, con voli Catania-Comiso e Palermo-Comiso.\nLa base NATO.\nIl 19 agosto 1981, il governo Spadolini design\u00f2 l'aeroporto, inattivo dal 1973, come base militare della NATO. Fra il 1983 e il 1988, esso fu quindi interessato da una notevole mole d'investimenti per la realizzazione della gran parte delle infrastrutture oggi esistenti, progettate anche per lo stoccaggio di testate nucleari.\nLa base di Comiso con i 112 missili da crociera, operativi a partire dal 30 giugno 1983, fu una delle principali installazioni della NATO nel sud Europa durante la guerra fredda. La base fu molto criticata e fu oggetto di diverse manifestazioni di organizzazioni pacifiste. Successivamente, e con il venir meno delle esigenze di difesa dopo il crollo del blocco sovietico, la base militare perse d'importanza e venne progressivamente ridimensionata (il 26 marzo del 1991 viene rimossa l'ultima batteria di missili da crociera), sino ad essere definitivamente chiusa alla fine degli anni novanta del XX secolo. Tutt'oggi, sulla parte meridionale della pista sono ancora visibili i bunker che accolsero le testate nucleari americane. \nL'utilizzo nella guerra del Kosovo.\nNel 1999, quella che ormai era la ex-base NATO, durante la missione Arcobaleno fu riutilizzata per accogliere ed alloggiare circa cinquemila cossovari nel corso della guerra contro Repubblica Federale di Jugoslavia, in quelli che erano stati gli alloggi dei soldati americani di stanza al \"Magliocco\" durante la guerra fredda.\nIl riammodernamento del 2002.\nIl nuovo aeroporto di Comiso \u00e8 nato da una fruttuosa collaborazione istituzionale fra l'ENAC, la Regione Siciliana e il Comune di Comiso. Il finanziamento dell'opera, per un importo complessivo pari a euro, venne approvato con delibera del CIPE numero 36 del 3 maggio 2002 e successivamente con decreto numero 368/Serv.2 del 28 maggio 2004 del Dipartimento Trasporti della Regione Siciliana. I lavori iniziarono il 23 ottobre 2004 ed andarono speditamente fino al completamento della parte air-side nell'aprile del 2007.\nIl progetto di ricostruzione dell'aeroporto ha permesso la realizzazione di una nuova pista lunga (che fu completata nel marzo del 2007), dotata di sistema di atterraggio strumentale ILS (Instrument landing system). La sua funzione, a regime, sarebbe stata di complementarit\u00e0 rispetto all'Aeroporto di Catania-Fontanarossa e per servire da base, oltre che per servizi di linea, per charter, compagnie low cost e cargo.\nL'inserimento nel \"Piano nazionale degli aeroporti\" nel 2012.\nNel \"\"Piano nazionale degli aeroporti\" del 2012 nell'ottica di decongestionare lo scalo etneo l'aeroporto di Comiso viene considerato come complementare all'aeroporto di Catania.\nNel gennaio 2014 viene presentato il \"Piano nazionale degli aeroporti\"\" in base al quale Comiso viene inserito fra i 26 aeroporti di interesse nazionale che prevede il monitoraggio per un triennio dello scalo onde stabilire il raggiungimento di un equilibrio economico-finanziario dello stesso.Il 20 settembre 2014 atterra il primo Boeing 757-300, segno della crescita del traffico dell'aeroporto.\nDescrizione generale.\nLa struttura \u00e8 dotata di una pista in asfalto lunga e larga 45\u00a0m, l'altitudine \u00e8 di 230\u00a0m, l'orientamento della pista \u00e8 05-23, la frequenza radio per la torre, circuito normale. Il sedime aeroportuale si estende sui territori dei comuni di Comiso e Chiaramonte Gulfi.\nL'aeroporto \u00e8 gestito da Societ\u00e0 Aeroporto Comiso, il cui pacchetto di maggioranza \u00e8 in mano alla SAC che gestisce l'aeroporto di Catania, ed \u00e8 aperto al traffico commerciale nazionale ed internazionale. Alcuni dati tecnici in proposito:\nSu entrambe le testate i primi 450\u00a0m sono stati realizzati con pavimentazione rigida.\nCollegamenti.\nAutobus.\nL'aeroporto \u00e8 raggiungibile anche mediante autobus grazie alle seguenti autolinee:\nFerrovia.\nLo scalo \u00e8 sprovvisto di collegamento ferroviario. La stazione pi\u00f9 vicina \u00e8 la piccola fermata di Comiso, che dista circa 7\u00a0km."}
{"id": "2555924", "revid": "287204", "url": "https://it.wikipedia.org/wiki?curid=2555924", "title": "Nicanor Sagarduy Gonzalo", "text": "Carriera.\nClub.\nDopo aver cominciato nel settore giovanile del Barakaldo, pass\u00f2 all'Athletic Bilbao, debuttando in Primera Divisi\u00f3n spagnola nella stagione 1948-49, nella partita Athletic Bilbao-Valladolid 7-2.\nQuasi tutta la sua carriera si svolse con i baschi, fino al 1963, anno in cui pass\u00f2 all'Alaves, concludendo la carriera l'anno seguente.\nCon i \"Rojiblancos \" trascorse 15 stagioni in cui gioc\u00f2 435 partite, delle quali 354 nella Liga vincendo un campionato e quattro coppe del Re, rimanendo negli annali del club basco come uno dei giocatori maggiormente presenti."}
{"id": "2555930", "revid": "8660", "url": "https://it.wikipedia.org/wiki?curid=2555930", "title": "Southampton Vikings", "text": "I Southampton Vikings furono una squadra britannica di hockey su ghiaccio, con sede appunto a Southampton; giocava le proprie partite casalinghe al Southampton Ice Rink.\nI Vikings furono fondati dopo il fallimento del Club Francais Volants. Il nome 'Vikings' fu adottato perch\u00e9 utilizzarono le maglie di questa squadra di immigrati francesi, che riportavano un logo con la lettera V. La prima partita dei Southampton li vide vincere 10-5 con i London All Stars nel 1936. La squadra per\u00f2 ebbe vita breve a causa di grossi problemi finanziari.\nLa societ\u00e0 venne rifondata nel 1952 e vinse la Southern Intermediate League alla prima stagione. I Vikings continuarono l'attivit\u00e0 fino al 1964, quando chiusero nuovamente, per tornare ancora una volta nel 1976. Prima della chiusura definitiva nel 1988, giocarono una stagione nella Premier Division della British Hockey League."}
{"id": "2555932", "revid": "287204", "url": "https://it.wikipedia.org/wiki?curid=2555932", "title": "HD 74180", "text": "HD 74180 (nota anche come b Velorum) \u00e8 una stella supergigante bianco-gialla di magnitudine 3,82 situata nella costellazione delle Vele. Dista 3106 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. Essendo di magnitudine 3,8, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nHD 74180 \u00e8 una binaria ottica in cui la componente principale \u00e8 una stella di magnitudine 3,82 classificata come supergigante gialla. Si tratta di una giovane stella estremamente luminosa e massiccia, la sua massa \u00e8 infatti 21 volte quella solare e come tutte le stelle di questa massa la sua vita \u00e8 relativamente breve.\nLa componente B \u00e8 di magnitudine 10,5, separata da 37,5 secondi d'arco da A e con angolo di posizione di 058 gradi. Si tratta probabilmente di una compagna ottica non legata gravitazionalmente alla supergigante."}
{"id": "2555933", "revid": "287204", "url": "https://it.wikipedia.org/wiki?curid=2555933", "title": "P Velorum", "text": "p Velorum \u00e8 un sistema stellare di magnitudine 3,84 situato nella costellazione delle Vele. Dista 86 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. Essendo di magnitudine 3,8, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche del sistema.\nLa stella \u00e8 composta di 3 componenti; la principale, p Velorum A, \u00e8 formata da una subgigante bianco-gialla di tipo spettrale F3V, il quale forma una binaria spettroscopica con una stella di sequenza principale di classe F0V. Le due stelle orbitano attorno al comune centro di massa in 10,2 giorni. A 0,3 secondi d'arco e con un periodo orbitale di 16,3 anni si trova p Velorum B, una stella bianca di sequenza principale e di classe A6V che orbita attorno alla coppia stretta in 16,3 anni.\nPossiede una magnitudine assoluta di 1,72 e la sua velocit\u00e0 radiale positiva indica che la stella si sta allontanando dal sistema solare.\nLa magnitudine totale del sistema \u00e8 +3,84. La componente A \u00e8 di magnitudine +4,5, mentre B \u00e8 di magnitudine 5,2."}
{"id": "2555934", "revid": "287204", "url": "https://it.wikipedia.org/wiki?curid=2555934", "title": "HD 88955", "text": "HD 88955 (nota anche come q Velorum) \u00e8 una stella bianca nella sequenza principale di magnitudine 3,84 situata nella costellazione delle Vele. Dista 103 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. Essendo di magnitudine 3,8, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una bianca di sequenza principale di classe spettrale A2Va; ha una massa 2,2 volte quella del Sole ed un raggio che \u00e8 quasi il doppio.\nPossiede una magnitudine assoluta di 1,35 e la sua velocit\u00e0 radiale positiva indica che la stella si sta allontanando dal sistema solare."}
{"id": "2555935", "revid": "287204", "url": "https://it.wikipedia.org/wiki?curid=2555935", "title": "HD 75063", "text": "HD 75063 (nota anche come a Velorum) \u00e8 una stella gigante bianca di magnitudine 3,89 situata nella costellazione delle Vele. Dista 1838 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. Essendo di magnitudine 3,9, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una gigante bianca che ha ormai esaurito l'idrogeno nel suo nucleo da trasformare in elio e con una massa 8,6 volte quella del Sole \u00e8 gi\u00e0 uscita dalla sequenza principale nonostante abbia un'et\u00e0 stimata di appena 30 milioni di anni.\nPossiede una magnitudine assoluta di -4,89 e la sua velocit\u00e0 radiale positiva indica che la stella si sta allontanando dal sistema solare."}
{"id": "2555936", "revid": "287204", "url": "https://it.wikipedia.org/wiki?curid=2555936", "title": "HD 74772", "text": "HD 74772 (nota anche come d Velorum) \u00e8 una stella gigante gialla di magnitudine 4,06 situata nella costellazione delle Vele. Dista 229 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. Essendo di magnitudine 4,1, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una gigante gialla con una massa 2,8 volte quella solare ed un raggio 13 volte superiore; possiede una magnitudine assoluta di -0,17 e la sua velocit\u00e0 radiale negativa indica che la stella si sta avvicinando al sistema solare.\nHD 74772 ha una compagna visuale di magnitudine +10,3, separata da 45,3 secondi d'arco e con angolo di posizione di 063 gradi."}
{"id": "2555938", "revid": "76963", "url": "https://it.wikipedia.org/wiki?curid=2555938", "title": "Alison Armitage", "text": "Nata a Londra, con lo pseudonimo di Brittany York, \u00e8 stata Playmate del mese di \"Playboy\" nell'ottobre 1990. Ha avuto un ruolo principale nella serie televisiva \"Acapulco H.E.A.T.\" dal 1998 al 1999 e piccole parti in film come \"Jerry Maguire\" e \"Driven\".. \u00c8 apparsa anche in un'illustrazione del giornale \"Maxim\" del 1999."}
{"id": "2555939", "revid": "1543377", "url": "https://it.wikipedia.org/wiki?curid=2555939", "title": "Kiss &amp; Tell (Selena Gomez &amp; the Scene)", "text": "Kiss &amp; Tell \u00e8 l'album di debutto della band statunitense Selena Gomez &amp; the Scene, pubblicato il 29 settembre 2009 nel Nordamerica dall'etichetta discografica Hollywood Records, ed in seguito in tutto il mondo. Tra i produttori delle canzoni presenti nell'album vi sono Gina Schock e i Go-Go's. L'album ha ricevuto critiche generalmente positive.\nL'album \u00e8 entrato alla nona posizione della classifica statunitense vendendo circa 66.000 copie nella sua prima settimana ed \u00e8 stato certificato disco d'oro a marzo 2010 per aver venduto oltre 500.000 copie. A giugno 2011 l'album aveva venduto 778.000 copie nei soli Stati Uniti. Nel gennaio 2016 l'album ottiene il disco di platino, per aver venduto un milione di copie. Ha raggiunto posizioni in top ten anche in Spagna, Austria, Grecia, Polonia e Argentina, ed \u00e8 stato certificato disco d'oro sia in Argentina (oltre 20.000 copie vendute) che in Canada (oltre 40.000 copie vendute).\nDa \"Kiss &amp; Tell\" sono stati estratti due singoli, \"Falling Down\" e \"Naturally\". Il primo ha raggiunto posizioni basse in classifica negli Stati Uniti e in Canada ed una posizione in top twenty in Giappone, ottenendo uno scarso successo mondiale. Il secondo \u00e8 stato invece il successo internazionale della band, essendo stato certificato disco di platino negli Stati Uniti ed avendo raggiunto posizioni in top ten in alcuni paesi europei.\nProduzione.\nSelena Gomez annunci\u00f2 nel luglio 2008 la pubblicazione di un album durante un'intervista con Jocelyn Vena di MTV News. Afferm\u00f2: \u00abFar\u00f2 parte di una band, quindi non sar\u00e0 musica di Selena Gomez. Non sar\u00f2 una solista. Penso di non volere neanche che c'entri il mio nome.\u00bb\nAd agosto 2009 la Gomez annunci\u00f2 il titolo dell'album, \"Kiss &amp; Tell\", insieme al nome della propria band, Selena Gomez &amp; the Scene. Per quest'ultimo la cantante motiv\u00f2 la scelta affermando: \u00abHo chiamato la mia band \"the Scene\" perch\u00e9 molta gente si sta beffando di me chiamandomi una \"wannabe scene\",\u00bb - con questo termine s'intende un'aspirante e finta ragazza dello spettacolo - \u00abquindi ho pensato di ridicolizzare la situazione.\u00bb Il brano \"Tell Me Something I Don't Know\" fu nuovamente registrato per l'inclusione nell'album, perch\u00e9 la versione originale era stata composta quando la Gomez aveva solo dodici anni. La cantante dichiar\u00f2 di essere una \"grande ammiratrice\" di Fefe Dobson, tanto da incidere una cover della sua canzone \"As a Blonde\", originariamente pubblicata nel suo secondo album, \"Sunday Love\". La Gomez \u00e8 la coautrice di una sola traccia dell'album, intitolata \"I Won't Apologize\".\nStili musicali e temi.\nPrima della pubblicazione di \"Kiss &amp; Tell\", Selena Gomez ha spiegato le motivazioni del suo progetto musicale: \u00abFondamentalmente, voglio fare musica divertente e con la quale genitori e bambini possono scatenarsi e passare bene il tempo. Non canter\u00f2 e basta, perch\u00e9 sto anche imparando a suonare la batteria e la chitarra elettrica.\u00bb La cantante riteneva la sua musica \"divertente, energica, che fa scatenare\", aggiungendo: \u00abSono ancora nuova e sto ancora scoprendo dove intendo andare nel mondo della musica. Ma penso che questo sia un buon inizio, spero.\u00bb\nL'album presenta principalmente elementi di genere pop rock, dance pop e pop punk caratterizzati dal synth pop e contiene influenze da artisti come Demi Lovato, Lady Gaga ed Avril Lavigne. Il primo brano, \"Kiss &amp; Tell\", \u00e8 caratterizzato da chitarre punk, battiti di mani, bassi e un tocco di batteria in stile Adam and the Ants. \"Falling Down\" , come \"Kiss &amp; Tell\", \u00e8 una traccia aggressiva, quasi impertinente, che include melodie punk e pop. La cantante ha spiegato il suo significato durante un'intervista affermando: \u00ab\u00c8 fondamentalmente su Hollywood, su cosa la gente ne pensa e quanto falsa pu\u00f2 essere a volte. \u00c8 divertente e penso che le ragazze possano paragonarla a qualcosa, ad una ragazza meschina, ad un ex fidanzato, a chiunque. Per me \u00e8 la causa dell'immagine di Hollywood.\u00bb\n\"Crush\" si avvicina allo stile di Avril Lavigne \"I Don't Miss You At All\" (\"non mi manchi per niente\") \u00e8 un brano elettropop influenzato da \"Untouched\" e \"This Is How It Feels\" delle Veronicas \"Stop and Erase\" parla di un brutto passato, caratterizzato dal bullismo, che la cantante non ritiene un'esperienza negativa bens\u00ec un'occasione per maturare. \"I Got U\" (\"ho te\"), secondo Bill Lamb di About.com, porta con s\u00e9 un \"misto di dolcezza ed intensit\u00e0 dello stile inconfondibile di Selena Gomez\". L'ultima traccia, \"Tell Me Something I Don't Know\" (\"dimmi qualcosa che non so\"), \u00e8 la colonna sonora del film \"Another Cinderella Story\".\nCritica.\n\"Kiss &amp; Tell\" ha ricevuto critiche contrastanti. Secondo Bill Lamb di About.com, l'album trasmette energia; Lamb ha aggiunto che non lo ritiene un capolavoro, anche se pensa sia un ottimo debutto. Egli ha valutato il disco con quattro stelle su cinque. Tim Sendra di All Music Guide gli ha assegnato quattro stelle e mezzo su cinque scrivendo che \u00e8 \"un lavoro di geniale musica pop moderna che mostra lo stile della cantante, con una voce sorprendentemente profonda, immersa in un contesto perfetto\".\nMikael Wood, critico per la rivista \"Billboard\", ha scritto che, nonostante trovi che \"Kiss &amp; Tell\" sia simile ad album altre star della Disney come Demi Lovato e Miley Cyrus, contiene alcuni pezzi forti. Ha aggiunto: \u00abPer\u00f2 se la Gomez vuole sopravvivere pi\u00f9 a lungo nel mondo dello spettacolo dovrebbe utilizzare maggiormente il suo stile nella propria musica.\u00bb \"Entertainment Weekly\" ha valutato l'album con la lettera D (che equivale ad una sufficienza scarsa) motivando che \"la voce della cantante non colpisce\" e \"tutta l'eccellente produzione non \u00e8 riuscita ad eliminare i suoi atteggiamenti simili ad Avril Lavigne\". Rober Copsey di Digital Spy ha valutato l'album con due stelle su cinque. Il critico ha spiegato che \"sfortunatamente il ritmo orecchiabile di \"Naturally\" si perde nelle altre canzoni, facendole risultare sdolcinate e facilmente dimenticabili come pezzi simili a quelli di Miley Cyrus, Avril Lavigne e Pink\".\nSuccesso commerciale.\n\"Kiss &amp; Tell\" ha debuttato alla nona posizione della classifica statunitense, la Billboard 200, vendendo circa 66.000 copie nella sua prima settimana. La settimana successiva, l'album \u00e8 sceso alla venticinquesima posizione, vendendo altre 25.000 copie ed \u00e8 rimasto in tale classifica per pi\u00f9 di un anno. Nella classifica di fine anno statunitense del 2009, \"Kiss &amp; Tell\" si \u00e8 piazzato alla posizione numero 187, mentre in quella del 2010 alla numero 47. Fino a giugno 2011 l'album aveva venduto 778.000 copie in totale negli Stati Uniti.\nNel resto del mondo ha avuto un successo discreto. In Australia non \u00e8 riuscito ad entrare nella classifica ufficiale, ma ha raggiunto la quarta posizione in quella degli artisti debuttanti. Nella classifica britannica \u00e8 entrato alla dodicesima posizione ed \u00e8 rimasto per sette settimane. Oltre che negli Stati Uniti, ha raggiunto la top ten solo in Grecia, Spagna, Austria e Polonia. In Spagna l'album \u00e8 risultato il ventottesimo pi\u00f9 venduto del 2010. In Italia \u00e8 entrato alla posizione numero 73 ed \u00e8 salito alla 33 la settimana successiva. \u00c8 rimasto in classifica per altre cinque settimane.\nSingoli.\n- \"Falling Down\" \u00e8 stata estratta come primo singolo. La canzone \u00e8 stata inviata a Radio Disney il 21 agosto 2009 ed \u00e8 stata messa in commercio il 25 agosto. Il videoclip del brano \u00e8 stato mostrato al pubblico per la prima volta su Disney Channel il 28 agosto 2009. La critica ha assegnato alla canzone voti alti, ritenendo che grazie ad essa Selena Gomez ha provato di avere molto talento ed energia, confrontabili con quelli di altre cantanti Disney di successo. \"Falling Down\" ha raggiunto la posizione numero 82 negli Stati Uniti, la numero 69 in Canada e la numero 15 in Giappone.\n- \"Naturally\" \u00e8 stata estratta come terzo singolo, dopo il secondo singolo \"Tell Me Something i Don't Know\" e prima del quarto singolo \"More\" .Il videoclip della canzone \u00e8 stato trasmesso per la prima volta l'11 dicembre 2009 su Disney Channel. Negli Stati Uniti il singolo ha debuttato alla posizione numero 39, ha raggiunto la posizione massima 29 ed \u00e8 stato certificato disco di platino. In Canada ha raggiunto la posizione numero 18, divenendo il primo della band ad entrare in una top twenty. \"Naturally\" \u00e8 anche il loro primo singolo ad entrare in una classifica dell'Oceania raggiungendo la posizione numero 46 in Australia. Nel Regno Unito ha raggiunto la settima posizione; il singolo precedente di un artista della Disney che ha raggiunto la top ten \u00e8 stato \"Wake Up\" di Hilary Duff, che ha raggiunto la settima posizione nel 2005. Altri paesi europei in cui ha raggiunto la top ten sono Belgio (sia Fiandre che Vallonia), Irlanda, Slovacchia ed Ungheria.\nSelena Gomez &amp; the Scene Live in Concert.\nSelena Gomez &amp; the Scene: Live in Concert \u00e8 il primo tour del gruppo, svolto in Nord America e Europa per promuovere \"Kiss &amp; Tell\".\nCrediti.\nDi seguito sono elencate tutte le persone che hanno contribuito alla produzione di \"Kiss &amp; Tell\"."}
{"id": "2555942", "revid": "1310927", "url": "https://it.wikipedia.org/wiki?curid=2555942", "title": "M\u00e1rk\u00f3 Fut\u00e1cs", "text": "Caratteristiche tecniche.\nCentravanti, potente, molto forte fisicamente, sa creare spazi per i compagni, possiede un tiro potente ed \u00e8 forte di testa. Non \u00e8 n\u00e9 un giocatore veloce n\u00e9 bravo tecnicamente.\nCarriera.\nClub.\nM\u00e1rk\u00f3 dal 2006 al 2009 milita nelle giovanili del Nancy. Il Werder Brema lo acquista nell'estate del 2009 e gli fa firmare il suo primo contratto da professionista, che durer\u00e0 fino al giugno del 2011. Esordisce il 20 luglio 2009 nella Supercoppa di Germania vinta 2-1 contro il , subentrando a Marcelo Moreno al 60\u00ba. Dopo aver militato diversi anni in Inghilterra ed essere passato anche dal campionato ungherese e da quello turco, nella stagione 2016-17 passa al Hajduk Spalato, con cui conquista il titolo di miglior marcatore della Prva hrvatska nogometna liga grazie a 18 reti.\nIl 12 ottobre 2021 da svincolato si accasa tra le file dell'.\nNazionale.\nHa preso parte al Campionato mondiale di calcio Under-20 2009.\nHa esordito in nazionale maggiore il 5 marzo 2014 nell'amichevole Ungheria-Finlandia (1-2)."}
{"id": "2555943", "revid": "729019", "url": "https://it.wikipedia.org/wiki?curid=2555943", "title": "Electronic Support Measures", "text": "Nel settore delle telecomunicazioni militari, i termini Electronic Support (ES) e Electronic Support Measures (ESM) descrivono la divisione di guerra elettronica e le azioni intraprese, sotto il controllo diretto di un comandante operativo, allo scopo di rilevare, intercettare, identificare, localizzare, registrare e/o analizzare fonti di irradiazione di energia elettromagnetica, al fine di riconoscere una minaccia immediata o di una pianificazione operativa a lungo termine.\nIl Supporto Elettronico (Electronic Support) fornisce una fonte di informazioni richiesta per le decisioni che coinvolgono Protezione elettronica (PE), Electronic Attack (EA) e altre tattiche.\nMisure di sostegno electronico (Electronic Support Measures) sono la raccolta di informazioni attraverso l'\"ascolto\" passivo delle radiazioni elettromagnetiche di interesse militare, in grado di fornire un primo rilevamento o la conoscenza dei sistemi stranieri, una raccolta di dati tecnici e operativi sui sistemi stranieri, e le informazioni di combattimento tattico che utilizzano questi dati. Le piattaforme di raccolta ESM possono rimanere in silenzio per via elettronica e rilevare e analizzare le trasmissioni radar al di l\u00e0 del campo di rilevamento radar a causa della maggiore potenza dell'impulso elettromagnetico rispetto a quello radar."}
{"id": "2555945", "revid": "729019", "url": "https://it.wikipedia.org/wiki?curid=2555945", "title": "Tutto Conte - Via con me", "text": "Tutto Conte - Via con me \u00e8 una raccolta di Paolo Conte, pubblicata nel 2008. Essa contiene sia grandi successi che pezzi pi\u00f9 nuovi, sia in studio che dal vivo; disposti in 2 CD."}
{"id": "2555948", "revid": "767487", "url": "https://it.wikipedia.org/wiki?curid=2555948", "title": "Alice Nine", "text": "Gli sono un gruppo musicale giapponese j-rock formatosi nell'aprile del 2004 e precedentemente noti, fino al giugno del 2009, con il nome di .\nBiografia.\nIl gruppo si forma nel 2004 grazie a Nao, batterista della band ed ex membro dei Fatima, e debutta nel marzo dello stesso anno.\nIl 4 luglio esce il loro primo maxi-singolo e pochi mesi pi\u00f9 tardi, a settembre, firmano un contratto con la PS COMPANY, compagnia che li accompagna tuttora. Dopo numerosi live, il 17 novembre pubblicano il primo mini-album che sale fino al terzo posto nella classifica Oricon. A fine gennaio 2005 la band tiene il suo primo live one-man, \"Bunmeikaika-Kiteretsu Music Show\", mentre il 30 marzo esce il nuovo singolo; iniziano allora la loro prima tourn\u00e9e ad aprile e contemporaneamente escono due nuovi singoli, anche i edizione speciale con inclusi i video. Al secondo mini-album uscito il 27 luglio segue un tour per il paese; si conclude il 31 agosto allo Shibuya-Ax. Nel marzo del 2007 il loro singolo \"JEWELS\" raggiunge la 6\u00aa posizione dell'Oricon Chart e questo successo permette loro il 25 maggio dello stesso anno di tenere un concerto al J-Rock Revolution di Los Angeles. Altri singoli diventano grandi successi ed evidenziano il distacco del gruppo dall'hard rock preferendo il pop-rock. Il secondo album esce il 28 novembre e vende 20.000 copie raggiungendo la 9\u00aa posizione dell'Oricon Chart. Il singolo del 26 marzo 2008, sigla dell'anime \"Aquarian Age\", vende 13.801 copie solo nella prima settimana ed il seguente 18.771 copie, diventando cos\u00ec il singolo pi\u00f9 venduto della loro carriera e raggiungendo la 3\u00aa posizione dell'Oricon Chart; il loro singolo seguente viene utilizzato come sigla finale dell'anime \"Yu-Gi-Oh! 5D's\". Il loro ultimo album \u00e8 uscito il 14 gennaio 2009, ha venduto 13.111 copie nella prima settimana ed ha raggiunto di nuovo la 3\u00aa posizione dell'Oricon Chart. Il loro ultimo singolo \u00e8 uscito il 5 agosto di questo anno. Il 30 maggio, Alice Nine partecipano PS COMPANY Event TRIBAL ARIVALL a Shibuya-AX\nNome.\nIl nome della band \u00e8 stato per cinque anni con r\u014dmaji ufficiale alice nine., tutto minuscolo e col punto finale, visibile sulle copertine dei dischi e sul materiale promozionale. In un post del 2 giugno 2009 sul suo blog, il cantante Sh\u014d annuncia il cambio di nome della band, che passa ufficialmente e per ragioni mediatiche da \u30a2\u30ea\u30b9\u4e5d\u865f. (o alice nine.) ad un univoco Alice Nine, acquisendo una grafia occidentale che \u00e8 descritta come pi\u00f9 vicina al gusto ed al valore estetico ricercato dalla band.\nNel 2014 Cambiano ufficialmente il nome in A9"}
{"id": "2555954", "revid": "1013865", "url": "https://it.wikipedia.org/wiki?curid=2555954", "title": "Provincia di Oddar Meancheay", "text": "Oddar M\u00e9anchey, (traslitterata anche come \"Oudor Meanchey\" e \"Otdar Meanchey\"), in lingua khmer:\u17a7\u178f\u17d2\u178a\u179a\u1798\u17b6\u1793\u1787\u17d0\u1799, \u00e8 una provincia del nord-ovest della Cambogia, lungo il confine con la Thailandia. Il capoluogo \u00e8 la cittadina di Samraong.\nAmministrazione.\nLa provincia \u00e8 divisa in 5 distretti, a loro volta suddivisi in 24 comuni e 227 villaggi.\nProblematiche ecologiche.\nIl territorio della provincia si trova nella zona dei Monti D\u00e2ngr\u00eak. L'area \u00e8 afflitta da gravi problemi di deforestazione. Gli incendi forestali sono comuni nella stagione secca e il disboscamento illegale \u00e8 diffuso, come risultato delle concessioni di sfruttamento economico dei terreni e dell'occupazione temporanea di aree forestali.\nStoria.\nL'area montuosa e ricoperta di foreste della provincia di Oddar M\u00e9anchey venne usata come base logistica dai Khmer rossi nella Guerra civile cambogiana contro le truppe di Lon Nol, tra il 1970 e il 1975.\nDopo la caduta del regime, i Khmer rossi si ritirarono in diverse zone impervie della Cambogia gi\u00e0 occupate in precedenza, tra le quali l'area dei monti Dangrek, dove Anlong Veng divenne il loro centro operativo principale dal 1989 al 1997. Al giorno d'oggi \u00e8 rimasta una pesante eredit\u00e0 del periodo: la provincia di Oddar M\u00e9anchey \u00e8 una delle zone della Cambogia con la maggior presenza di campi minati."}
{"id": "2555960", "revid": "599013", "url": "https://it.wikipedia.org/wiki?curid=2555960", "title": "Chiesa di San Lorenzo (Cairo Montenotte)", "text": "La chiesa di San Lorenzo \u00e8 un luogo di culto cattolico situato nel comune di Cairo Montenotte, in via Gaspare Buffa, in provincia di Savona. La chiesa \u00e8 sede della parrocchia omonima della zona pastorale Savonese della diocesi di Acqui.\nStoria e descrizione.\nSecondo alcune fonti un primo edificio di culto fu edificato sui resti di un tempio romano. Dedicata inizialmente al santo Giovanni Battista, intorno al X secolo, e avente una struttura interna ad unica navata, fu tra il 1632 e il 1640 che l'antica chiesa medievale sub\u00ec una radicale trasformazione che port\u00f2 l'interno a tre navate. Secondo la tradizione locale fu per adempiere al voto fatto durante la pestilenza che, qualche anno prima, decim\u00f2 la popolazione del territorio cairese.\nDopo aver subito nei secoli successivi ampliamenti e modifiche, l'ultimo importante rifacimento avvenne tra il 1816 e il 1820 su progetto dell'architetto savonese Gallinaro. Dello stesso periodo \u00e8 il rosso e alto campanile svettante nel centro storico e innalzato sulle mura.\nAll'interno, tra le opere conservate, vi \u00e8 un dipinto raffigurante \"San Lorenzo\", del XVIII secolo, secondo alcuni studi attribuito al pittore Marcantonio Franceschini; un crocifisso di Anton Maria Maragliano; statue dello scultore Antonio Brilla. Nel presbiterio gli affreschi raffiguranti scene evangeliche sono opera di Paolo Gerolamo Brusco.\nIl 14 agosto 2020 l'edificio religioso \u00e8 coinvolto in un incendio d'origine dolosa, che ne distrugge il tetto e una parte della sagrestia."}
{"id": "2555963", "revid": "36426", "url": "https://it.wikipedia.org/wiki?curid=2555963", "title": "Museo di Altenburg", "text": ""}
{"id": "2555967", "revid": "287204", "url": "https://it.wikipedia.org/wiki?curid=2555967", "title": "HD 83446", "text": "HD 83446 (nota anche come M Velorum) \u00e8 una stella bianca nella sequenza principale di magnitudine 4,34 situata nella costellazione delle Vele. Dista 105 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 4,3, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una bianca di tipo spettrale A5V. Ha una massa ed un raggio che sono quasi il doppio di quelli del Sole nella sequenza principale; possiede una magnitudine assoluta di 1,75 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 83446 \u00e8 un sistema stellare formato da due componenti. La componente principale A \u00e8 una stella di magnitudine 4,34. La componente B \u00e8 di magnitudine 13,2, separata da 25,7 secondi d'arco da A e con angolo di posizione di 323 gradi."}
{"id": "2555968", "revid": "287204", "url": "https://it.wikipedia.org/wiki?curid=2555968", "title": "HD 95370", "text": "HD 95370 (nota anche come i Velorum) \u00e8 una stella bianca nella sequenza principale di magnitudine 4,38 situata nella costellazione delle Vele. Dista 204 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. La sua magnitudine pari a 4,4, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una stella bianca nella sequenza principale; possiede una magnitudine assoluta di 0,4 e la sua velocit\u00e0 radiale negativa indica che la stella si sta avvicinando al sistema solare."}
{"id": "2555969", "revid": "767487", "url": "https://it.wikipedia.org/wiki?curid=2555969", "title": "Provincia Capit\u00e1n Prat", "text": "La provincia Capit\u00e1n Prat \u00e8 una provincia della Regione di Ays\u00e9n nel Cile centrale. Il capoluogo \u00e8 la citt\u00e0 di Cochrane. \nAl censimento del 2002 possedeva una popolazione di 3.837 abitanti.\nSuddivisione amministrativa.\nLa provincia \u00e8 divisa in 3 comuni:"}
{"id": "2555970", "revid": "287204", "url": "https://it.wikipedia.org/wiki?curid=2555970", "title": "W Velorum", "text": "W Velorum \u00e8 una stella gigante rossa variabile di magnitudine 10,7 situata nella costellazione delle Vele. Dista 916 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. Essendo di pari a 10,7, non \u00e8 osservabile n\u00e9 occhio nudo n\u00e9 con un binocolo; per poterla scorgere occorre almeno un piccolo telescopio amatoriale.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una gigante rossa; possiede una magnitudine assoluta di 3,46 e la sua velocit\u00e0 radiale positiva indica che la stella si sta allontanando dal sistema solare."}
{"id": "2555971", "revid": "36426", "url": "https://it.wikipedia.org/wiki?curid=2555971", "title": "Oratorio delle Querce a Legnaia", "text": ""}
{"id": "2555972", "revid": "287204", "url": "https://it.wikipedia.org/wiki?curid=2555972", "title": "J Velorum", "text": "J Velorum \u00e8 una stella gigante azzurra di magnitudine 4,5 situata nella costellazione delle Vele.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 4,5, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una gigante blu; possiede una magnitudine assoluta di -3,65 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nJ Velorum \u00e8 un sistema multiplo formato da 3 componenti. La componente principale A \u00e8 una stella di magnitudine 4,5. La componente B \u00e8 di magnitudine 8,4, separata da 7,2 secondi d'arco da A e con angolo di posizione di 102 gradi. La componente C \u00e8 di magnitudine 9,5, separata da 36,8 secondi d'arco da A e con angolo di posizione di 190 gradi."}
{"id": "2555973", "revid": "287204", "url": "https://it.wikipedia.org/wiki?curid=2555973", "title": "HD 85622", "text": "HD 85622 (nota anche come m Velorum) \u00e8 una stella supergigante gialla di magnitudine 4,59 situata nella costellazione delle Vele. Dista 1050 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 4,6, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una supergigante gialla con una massa superiore alle 6 masse solari ed un'et\u00e0 stimata in 64 milioni di anni circa; possiede una magnitudine assoluta di -3,02 e la sua velocit\u00e0 radiale positiva indica che la stella si sta allontanando dal sistema solare."}
{"id": "2555974", "revid": "287204", "url": "https://it.wikipedia.org/wiki?curid=2555974", "title": "HD 89682", "text": "HD 89682 \u00e8 una stella gigante brillante arancione di magnitudine 4,58 situata nella costellazione delle Vele. Dista 1489 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 4,6, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una gigante brillante arancione; possiede una magnitudine assoluta di -3,72 e la sua velocit\u00e0 radiale positiva indica che la stella si sta allontanando dal sistema solare."}
{"id": "2555975", "revid": "339392", "url": "https://it.wikipedia.org/wiki?curid=2555975", "title": "Museo di Sant'Apollonia", "text": ""}
{"id": "2555976", "revid": "287204", "url": "https://it.wikipedia.org/wiki?curid=2555976", "title": "HD 79940", "text": "HD 79940 (nota anche come k Velorum) \u00e8 una stella gigante bianco-gialla di magnitudine 4,64 situata nella costellazione delle Vele. Dista 166 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. La sua magnitudine pari a 4,6, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una gigante bianco-gialla; possiede una magnitudine assoluta di 1,11 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 79940 \u00e8 un sistema stellare formato da due componenti. La componente principale A \u00e8 una stella di magnitudine 4,64. La componente B \u00e8 di magnitudine 14,5, separata da 11,3 secondi d'arco da A e con angolo di posizione di 126 gradi."}
{"id": "2555977", "revid": "287204", "url": "https://it.wikipedia.org/wiki?curid=2555977", "title": "HD 76805", "text": "HD 76805 (nota anche come H Velorum) \u00e8 una stella bianco-azzurra nella sequenza principale di magnitudine 4,7 situata nella costellazione delle Vele. Dista 376 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 4,7, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una stella bianco-azzurra di sequenza principale; la sua massa \u00e8 5 volte quella solare e l'et\u00e0 \u00e8 stimata essere di circa 16 milioni di anni.\nPossiede una magnitudine assoluta di -0,61 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 76805 \u00e8 un sistema stellare formato da due componenti. La componente principale A \u00e8 una stella di magnitudine 4,7. La componente B \u00e8 di magnitudine 7,5, separata da 2,7 secondi d'arco da A e con angolo di posizione di 339 gradi."}
{"id": "2555978", "revid": "287204", "url": "https://it.wikipedia.org/wiki?curid=2555978", "title": "HD 74272", "text": "HD 74272 (nota anche come n Velorum) \u00e8 una stella gigante brillante bianca di magnitudine 4,77 situata nella costellazione delle Vele. Dista 2488 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 4,8, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una gigante brillante bianca, e a seconda delle fonti prese come riferimento la massa varia da 5 a 9 masse solari: \"Hohle\" stima una massa media di 5 masse solari nel 2010, mentre la stima di \"Tetzlaff\" arriva a considerare la massa stellare in 8,8 volte quella del Sole, mentre il raggio \u00e8 15 volte quello della nostra stella.\nPossiede una magnitudine assoluta di -4,67 e la sua velocit\u00e0 radiale positiva indica che la stella si sta allontanando dal sistema solare."}
{"id": "2555981", "revid": "486946", "url": "https://it.wikipedia.org/wiki?curid=2555981", "title": "Provincia de Capit\u00e1n Prat", "text": ""}
{"id": "2555983", "revid": "287204", "url": "https://it.wikipedia.org/wiki?curid=2555983", "title": "Andrius Mazutis", "text": ""}
{"id": "2555984", "revid": "371529", "url": "https://it.wikipedia.org/wiki?curid=2555984", "title": "John Vernon", "text": "Biografia.\nNato nel Canada occidentale, fu battezzato nella Chiesa Cattolica del Sacro Cuore, vicino alla citt\u00e0 di Arat. Fu uno dei due figli di Adolf Agopsowicz, un droghiere, e di Eleonore Kr\u00fcckel. \u00c8 stato sposato con Nancy West, dalla quale ha avuto tre figli, Kate, Nan e Chris, e dalla quale ha poi divorziato. Il 1\u00ba febbraio 2005 mor\u00ec a Westwood, California per le complicazioni sopravvenute ad un intervento al cuore, poche settimane prima del suo 73\u00ba compleanno. In accordo con Kate fu cremato con un servizio funebre privato."}
{"id": "2555991", "revid": "61051", "url": "https://it.wikipedia.org/wiki?curid=2555991", "title": "Croatian Air Force", "text": ""}
{"id": "2555992", "revid": "767487", "url": "https://it.wikipedia.org/wiki?curid=2555992", "title": "Provincia General Carrera", "text": "La provincia General Carrera \u00e8 una provincia della regione di Ays\u00e9n nel Cile centrale. Il capoluogo \u00e8 la citt\u00e0 di Chile Chico. \nAl censimento del 2002 possedeva una popolazione di 6.921 abitanti.\nSuddivisione amministrativa.\nLa provincia \u00e8 divisa in 2 comuni:"}
{"id": "2555993", "revid": "300067", "url": "https://it.wikipedia.org/wiki?curid=2555993", "title": "Antonios Fotsis", "text": ""}
{"id": "2556004", "revid": "599013", "url": "https://it.wikipedia.org/wiki?curid=2556004", "title": "A Good Thing", "text": ""}
{"id": "2556011", "revid": "486946", "url": "https://it.wikipedia.org/wiki?curid=2556011", "title": "Werner Konopka", "text": ""}
{"id": "2556012", "revid": "287204", "url": "https://it.wikipedia.org/wiki?curid=2556012", "title": "HD 73634", "text": "HD 73634 (nota anche come e Velorum) \u00e8 una stella gigante brillante bianca di magnitudine 4,14 situata nella costellazione delle Vele. Dista 1806 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. Essendo di magnitudine 4,1, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una gigante brillante bianca di classe A6II, ha cio\u00e8 caratteristiche intermedie tra le supergiganti e le giganti. Ha una massa 7.8 volte quella del Sole ed un'et\u00e0 stimata in circa 40 milioni di anni.\nLa sua magnitudine assoluta di -4,08 e la sua velocit\u00e0 radiale positiva indica che la stella si sta allontanando dal sistema solare."}
{"id": "2556013", "revid": "287204", "url": "https://it.wikipedia.org/wiki?curid=2556013", "title": "R Velorum", "text": "R Velorum \u00e8 una stella gigante arancione di magnitudine 6,51 situata nella costellazione delle Vele. Dista 394 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. Essendo di pari a 6,5, non \u00e8 osservabile ad occhio nudo; per poterla scorgere \u00e8 sufficiente comunque anche un binocolo di piccole dimensioni, a patto di avere a disposizione un cielo buio.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una gigante arancione con una magnitudine assoluta pari a 1,1. Studi sulla sua luminosit\u00e0 hanno mostrato che R\u00a0Vel \u00e8 una stella variabile: la sua magnitudine apparente in banda V varia di soli 3 centesimi di magnitudine, tra 6,49 e 6,52. Tuttavia, a causa di questa piccola variazione, gli astronomi non sono ancora riusciti a stabilire il tipo di variabilit\u00e0."}
{"id": "2556014", "revid": "287204", "url": "https://it.wikipedia.org/wiki?curid=2556014", "title": "HD 74560", "text": "HD 74560 \u00e8 una stella bianco-azzurra nella sequenza principale di magnitudine 4,82 situata nella costellazione delle Vele. Dista 480 anni luce dal sistema solare e si trova sul lato orientale dell'ammasso aperto IC 2391.\nOsservazione.\nSi tratta di una stella situata nell'emisfero celeste australe, nella parte orientale dell'ammasso IC 2391, dominato dalla stella . La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 4,8, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una bianco-azzurra nella sequenza principale; possiede una magnitudine assoluta di -1,02 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 74560 \u00e8 un sistema multiplo formato da 4 componenti. La componente principale A \u00e8 una stella di magnitudine 4,82. La componente B \u00e8 di magnitudine 5,8, separata da 76,6 secondi d'arco da A e con angolo di posizione di 310 gradi. La componente C \u00e8 di magnitudine 8,0, separata da 0,5 secondi d'arco da B e con angolo di posizione di 130 gradi. La componente D \u00e8 di magnitudine 9,6, separata da 60,8 secondi d'arco da B e con angolo di posizione di 266 gradi."}
{"id": "2556015", "revid": "287204", "url": "https://it.wikipedia.org/wiki?curid=2556015", "title": "HD 88206", "text": "HD 88206 (nota anche come Q Velorum) \u00e8 una stella bianco-azzurra nella sequenza principale di magnitudine 4,85 situata nella costellazione delle Vele. Dista 1084 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 4,8, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una subgigante blu, ha una massa 9 volte quella del Sole ed un raggio 4,5 superiore e possiede una magnitudine assoluta di -2,76.\nLa sua velocit\u00e0 radiale positiva indica che la stella si sta allontanando dal sistema solare."}
{"id": "2556016", "revid": "287204", "url": "https://it.wikipedia.org/wiki?curid=2556016", "title": "HD 91324", "text": "HD 91324 (nota anche come Y Velorum) \u00e8 una stella nana bianco-gialla nella sequenza principale di magnitudine 4,89 situata nella costellazione delle Vele. Dista 71 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 4,9, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una nana bianco-gialla nella sequenza principale; possiede una magnitudine assoluta di 3,19 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 91324 \u00e8 un sistema stellare formato da due componenti. La componente principale A \u00e8 una stella di magnitudine 4,89. La componente B \u00e8 di magnitudine 8,6, separata da 46,4 secondi d'arco da A e con angolo di posizione di 094 gradi."}
{"id": "2556017", "revid": "287204", "url": "https://it.wikipedia.org/wiki?curid=2556017", "title": "HD 79917", "text": "HD 79917 (nota anche come l Velorum) \u00e8 una stella gigante arancione di magnitudine 4,92 situata nella costellazione delle Vele. Dista 225 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. La sua magnitudine pari a 4,9, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una gigante arancione; possiede una magnitudine assoluta di 0,73 e la sua velocit\u00e0 radiale positiva indica che la stella si sta allontanando dal sistema solare."}
{"id": "2556019", "revid": "287204", "url": "https://it.wikipedia.org/wiki?curid=2556019", "title": "G Velorum", "text": "g Velorum \u00e8 una stella gigante bianca di magnitudine 4,94 situata nella costellazione delle Vele. Dista 828 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. La sua magnitudine pari a 4,9, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una gigante bianca; possiede una magnitudine assoluta di -2,08 e la sua velocit\u00e0 radiale positiva indica che la stella si sta allontanando dal sistema solare."}
{"id": "2556020", "revid": "287204", "url": "https://it.wikipedia.org/wiki?curid=2556020", "title": "HD 79186", "text": "HD 79186 \u00e8 una stella supergigante blu di magnitudine 5,02 situata nella costellazione delle Vele. Dista 5705 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. La sua magnitudine pari a 5, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una supergigante blu; possiede una magnitudine assoluta di -10: il che ne fa una delle stelle pi\u00f9 intrinsecamente luminose di tutta la volta celeste (circa 280.000 volte la luminosit\u00e0 solare), in relazione anche alla enorme distanza che ci separa da questo corpo celeste.\nla sua massa,di circa 19 masse solari, fa presupporre che questa stella, dopo esplodere in una brillante supernova di tipo II, si trasformi in un buco nero stellare.\nPossiede una temperatura superficiale di 13.600 K e un raggio pari a 61 raggi solari\n\u00c8 anche una sospetta variabile Alpha Cygni, la sua magnitudine varia infatti da +4,97 a +5,04.\nLa sua velocit\u00e0 radiale positiva indica che la stella si sta allontanando dal sistema solare.\nCollegamenti esterni.\nDati della stella sul sito SIMBAD"}
{"id": "2556029", "revid": "486946", "url": "https://it.wikipedia.org/wiki?curid=2556029", "title": "Miriam Saalfeld", "text": ""}
{"id": "2556030", "revid": "1442080", "url": "https://it.wikipedia.org/wiki?curid=2556030", "title": "Gerry Weber Open 1993 - Doppio", "text": "Il doppio del torneo di tennis Gerry Weber Open 1993, facente parte dell'ATP Tour 1993, ha avuto come vincitori Petr Korda e Cyril Suk che hanno battuto in finale 7\u20136, 5\u20137, 6\u20133 Mike Bauer e Marc-Kevin Goellner."}
{"id": "2556038", "revid": "340520", "url": "https://it.wikipedia.org/wiki?curid=2556038", "title": "Synthpunk", "text": "Il synthpunk o electropunk \u00e8 un genere musicale che unisce elementi di musica elettronica e punk.\nIl termine fu coniato nel 1999 da Damian Ramsey, per descrivere un sottogenere del punk del periodo 1977\u20131984 nel quale erano utilizzati sintetizzatori al posto delle chitarre elettriche.\nStoria.\nHa avuto origine tra la fine degli anni '70 e i primi anni '80, durante i quali l'ondata punk rock stava ormai scemando e il punk rock tradizionale cominci\u00f2 a incorporare svariate influenze. Infatti il termine \"synthpunk\" \u00e8 stato usato per la prima volta nel 1999 da Damian Ramsey proprio per descrivere una corrente di artisti che presentavano questo stile nel periodo 1977-1984. Fra i pionieri che fusero il punk rock con la musica elettronica, i pi\u00f9 degni di nota sono i Suicide, The Screamers e i Devo, i quali poi saranno un punto di riferimento per molte bands successive. Altri gruppi di spicco sono Nervous Gender, The Units, Tone Set, Our Daughters Wedding e Voice Farm.\nIl synthpunk, a lungo associato al post-punk e talvolta anche alla new wave, non \u00e8 mai stato esposto nel mainstream; nonostante ci\u00f2, risulta ancora oggi un'importante fonte di ispirazione per molti generi di maggiore popolarit\u00e0 che sono arrivati pi\u00f9 tardi, come ad esempio il dance punk."}
{"id": "2556040", "revid": "486946", "url": "https://it.wikipedia.org/wiki?curid=2556040", "title": "Samia Obote", "text": ""}
{"id": "2556045", "revid": "86376", "url": "https://it.wikipedia.org/wiki?curid=2556045", "title": "Davide Fortini", "text": "Nativo di Castelfiorentino, a volte \u00e8 accreditato di origini sancascianesi in quanto si presume avesse millantato una origine pi\u00f9 vicina a Firenze, citt\u00e0 di cui voleva ottenere la cittadinanza. Fu genero del pi\u00f9 famoso Niccol\u00f2 Tribolo di cui spos\u00f2 la figlia \"Dianora\".\nFormatosi col suocero, collabor\u00f2 con lui e segu\u00ec tutti i progetti e cantieri lasciati incompiuti alla sua morte, oltre ad occuparsi di altre opere di cui fu di volta in volta responsabile integrale della realizzazione oppure capomastro o ancora incaricato di opere collaterali, raramente architetto.\nProfessionalmente diede il meglio di se come ingegnere idraulico supervisionando per anni la rete fluviale del Granducato di Toscana di cui fu anche magistrato delle acque. Progett\u00f2 e ricostru\u00ec il ponte-diga a Ponte a Cappiano che tutt'oggi possiamo osservare, fu il realizzatore del Giardino di Boboli con le sue opere idrauliche e collabor\u00f2 alla realizzazione o ristrutturazione di varie ville medicee.\nPoco noto in quanto operante in un periodo affollato di personalit\u00e0 di alta fama, anche per la sua lunghissima carriera durata perlomeno dal 1549 al 1586 fu uno dei protagonisti dell'intensa stagione edificatoria che caratterizz\u00f2 il regno di Cosimo I e successivamente dei suoi due figli.\nFu inviso al Vasari che nella sua opera Le vite de' pi\u00f9 eccellenti pittori, scultori e architettori gli concesse poche righe in coda al capitolo dedicato al Tribolo, forse per il suo ruolo pi\u00f9 tecnico che a quei tempi veniva disprezzato rispetto all'architetto che invece era visto come un artista. Tuttavia gli riconobbe \"grande giudizio\" e lo ritrasse in evidenza nel celebre affresco tondo sito in Palazzo Vecchio nel quale Cosimo I de' Medici \u00e8 circondato dai suoi architetti, ingegneri e scultori."}
{"id": "2556059", "revid": "287204", "url": "https://it.wikipedia.org/wiki?curid=2556059", "title": "Michal Ignerski", "text": ""}
{"id": "2556061", "revid": "1543377", "url": "https://it.wikipedia.org/wiki?curid=2556061", "title": "Tiro ai Giochi della X Olimpiade - Pistola 25 metri", "text": "La competizione della pistola 25 metri maschile di tiro a segno ai Giochi della X Olimpiade si tenne il 12 agosto 1932 al \"Police Pistol Range\" di Los Angeles."}
{"id": "2556067", "revid": "287204", "url": "https://it.wikipedia.org/wiki?curid=2556067", "title": "Lukasz Koszarek", "text": ""}
{"id": "2556071", "revid": "26475810", "url": "https://it.wikipedia.org/wiki?curid=2556071", "title": "Vice sindaco", "text": ""}
{"id": "2556072", "revid": "278670", "url": "https://it.wikipedia.org/wiki?curid=2556072", "title": "Karl Philipp Emanuel Bach", "text": ""}
{"id": "2556080", "revid": "300067", "url": "https://it.wikipedia.org/wiki?curid=2556080", "title": "K\u014dstas Kaimakoglou", "text": ""}
{"id": "2556082", "revid": "438678", "url": "https://it.wikipedia.org/wiki?curid=2556082", "title": "Star 80", "text": "Star 80 (\"Star 80\") \u00e8 un film del 1983, ultimo film diretto dal regista Bob Fosse.\nIl film \u00e8 basato sulla vita della modella Dorothy Stratten, playmate di \"Playboy\" e attrice in ascesa, uccisa all'et\u00e0 di vent'anni dal marito Paul Snider, pi\u00f9 grande di nove anni e dal quale si stava separando, che si suicid\u00f2 poco dopo.\nTrama.\nPaul Snider \u00e8 un fotografo canadese, che utilizza il suo mestiere per avvicinarsi a belle ragazze e per promuoverle come ballerine in locali notturni. Egli incontra Dorothy Stratten, la giovane cameriera di una tavola calda, la convince a farsi fotografare e a lanciarla come modella. Malgrado l'opposizione della madre di lei, riesce a portarla a Los Angeles per presentarla ad Hugh Hefner, famoso magnate della rivista \"Playboy\", che l'accoglie nel suo impero facendola diventare una acclamata playmate.\nDorothy e Paul si sposano, lei probabilmente per riconoscenza e lui invece per mantenerne il controllo come suo manager. Successivamente Dorothy viene presentata ad Aram Nicholas, un noto regista che vuole lanciarla come interprete del suo prossimo film. Lentamente Dorothy si allontana da Paul e, durante le riprese del film, lei ed Aram si innamorano. Paul fatica ad accettare di dover cedere la sua bella moglie e grossa fonte di guadagno, ma accetta d'incontrarla per discutere sui termini del divorzio chiesto da Dorothy, sconvolto dalla gelosia per\u00f2 la uccide e si suicida.\nProduzione.\nIl film \u00e8 ispirato da un articolo di Teresa Carpenter, \"Morte di una playmate\", pubblicato sulla rivista \"Village Voice\"; il titolo del film \u00e8 invece ripreso dalla targa che Snider fece fare su misura per la propria automobile, poich\u00e9 fu inizialmente anche manager della Stratten.\nIl film fu girato a Vancouver, citt\u00e0 costiera della provincia canadese della Columbia Britannica, paese natale della Stratten e di Snider, ed a Los Angeles, California. La scena dell'omicidio/suicidio fu ripresa nella stessa abitazione di Snider, in cui accaddero i fatti raccontati e dove la coppia aveva convissuto al loro arrivo ad Hollywood\nI fatti reali.\nDorothy fu assassinata nel 1980, lo stesso in cui lei fu eletta playmate dell'anno, ed in cui recit\u00f2 nel film \"...e tutti risero\" di Peter Bogdanovich, con cui inizi\u00f2 una relazione che, oltre ai suggerimenti di altri amici e colleghi che vedevano in Snider una persona pericolosa, la convinse a divorziare definitivamente dal marito.\nNonostante le grandi speranze nutrite da Hugh Hefner per Dorothy, egli non partecip\u00f2 in alcun modo alla produzione del film sulla sua morte, citando addirittura in giudizio la produzione, poich\u00e9 contrariato dal fatto che venisse citato, anche nell'articolo della Carpenter, come uno degli artefici del declino che la port\u00f2 ad essere assassinata. Opinione condivisa nell'articolo anche nei riguardi di Bogdanovich che, per conto suo, scrisse un libro sulla sua storia personale con la giovane, \"The Killing of the Unicorn: Dorothy Stratten 1960-1980\". Nel 1988 Bogdanovich spos\u00f2 Louise Beatrice Stratten, sorella di Dorothy.\nAccoglienza.\nPresentato fuori concorso al 34\u00ba Festival internazionale del cinema di Berlino, il film ha ricevuto un'accoglienza mista, bench\u00e9 sia stato generalmente riconosciuto come Eric Roberts abbia fornito una performance impressionante interpretando Snider. Infatti Roberts ricevette anche una nomination ai Golden Globe come miglior attore drammatico.\nGene Siskel ha inserito il film nella sua top ten dei migliori film del 1983, tenendo conto che il film \u00e8 stato molto sgradevole da guardare. Roger Ebert diede al film quattro stelle su quattro.\nIncassi.\nIl film, uscito in 16 sale, ottenne 233.312 dollari nel weekend di apertura. Alla fine il film incass\u00f2 un totale di 647.299 dollari a livello nazionale, venendo proiettato in 502 sale."}
{"id": "2556085", "revid": "767487", "url": "https://it.wikipedia.org/wiki?curid=2556085", "title": "The Grey Fox", "text": "The Grey Fox \u00e8 un film del 1982 diretto da Phillip Borsos."}
{"id": "2556090", "revid": "438678", "url": "https://it.wikipedia.org/wiki?curid=2556090", "title": "Spara alla luna", "text": "Spara alla luna (\"Shoot the Moon\") \u00e8 un film del 1982 diretto da Alan Parker.\nFu presentato in concorso al 35\u00ba Festival di Cannes.\nTrama.\nDopo quindici anni per una coppia sposata con quattro figlie arriva la crisi matrimoniale. Lui, uno scrittore, va a vivere con l'amante, mentre lei, per ripicca, inizia una relazione con il giovanotto ingaggiato per costruire il campo da tennis nel giardino di casa. Saputolo, il marito pensa di riconciliarsi con la moglie, alternando a gesti di riavvicinamento violente esplosioni di gelosia.\nColonna sonora.\nAccompagna i titoli di coda il brano \"I Can't Tell You Why\" degli Eagles."}
{"id": "2556091", "revid": "726373", "url": "https://it.wikipedia.org/wiki?curid=2556091", "title": "Camarones", "text": "Camarones (in italiano \"Gamberi\") \u00e8 un comune del nord del Cile, della provincia di Arica nella regione di Arica e Parinacota. Al censimento del 2002 possedeva una popolazione di 1.220 abitanti.\nIl comune venne fondato il 30 dicembre 1927 con il nome di Codpa."}
{"id": "2556093", "revid": "300067", "url": "https://it.wikipedia.org/wiki?curid=2556093", "title": "Sinan G\u00fcler", "text": ""}
{"id": "2556095", "revid": "438678", "url": "https://it.wikipedia.org/wiki?curid=2556095", "title": "Il campo di cipolle", "text": "Il campo di cipolle (\"The Onion Field\") \u00e8 un film del 1979 diretto da Harold Becker, tratto dall'omonimo libro di Joseph Wambaugh.\nTrama.\nIl film \u00e8 basato sul rapimento realmente avvenuto nel 1963 dei detective del dipartimento di polizia di Los Angeles Karl Hettinger e Ian Campbell. I due poliziotti furono rapiti da Greg Powell e Jimmy Smith (soprannominato \"Jimmy Youngblood\") a Hollywood e portati in un campo di cipolle nei pressi di Bakersfield, dove Campbell fu ucciso mentre Hettinger riusc\u00ec a fuggire.\nLa testimonianza di Hettinger porta all'arresto dei due uomini, che vengono processati e condannati per omicidio di primo grado. Mentre languono nel braccio della morte, Powell e Smith imparano a sfruttare il sistema legale e dopo una serie di ricorsi, la loro condanna viene ridotta all'ergastolo a seguito di una decisione del tribunale di abolire le esecuzioni in California.\nNel frattempo, la condizione fisica e lo stato emotivo di Hettinger peggiora lentamente: le autorit\u00e0 e i suoi colleghi mettono in discussione la sua incapacit\u00e0 di agire in modo pi\u00f9 aggressivo la notte dell'incidente. Devastato dal senso di colpa e dal rimorso, sperimenta incubi, impotenza, perdita di peso, cleptomania, e medita il suicidio."}
{"id": "2556096", "revid": "287204", "url": "https://it.wikipedia.org/wiki?curid=2556096", "title": "Sinan Guler", "text": ""}
{"id": "2556098", "revid": "1543377", "url": "https://it.wikipedia.org/wiki?curid=2556098", "title": "Sistema museale della Carnia", "text": "Il sistema museale della Carnia \u00e8 stato creato nel 1998 col nome di \"Carnia Musei\" ed \u00e8 una rete museale con sede centrale a Tolmezzo (UD) che comprende 5 musei principali e 18 realt\u00e0 espositive minori.\nDescrizione.\nI 5 musei principali sono:\nLe realt\u00e0 espositive minori sono:"}
{"id": "2556100", "revid": "1013865", "url": "https://it.wikipedia.org/wiki?curid=2556100", "title": "General Lagos (Cile)", "text": "General Lagos \u00e8 un comune del nord del Cile, della provincia di Parinacota nella regione di Arica e Parinacota. Al censimento del 2012 possedeva una popolazione di 625 abitanti.\nIl comune fu fondato il 30 dicembre 1927."}
{"id": "2556102", "revid": "438678", "url": "https://it.wikipedia.org/wiki?curid=2556102", "title": "Magic - Magia", "text": "Magic - Magia (\"Magic\") \u00e8 un film horror psicologico del 1978, diretto da Richard Attenborough, con Anthony Hopkins, Ann-Margret e Burgess Meredith. \u00c8 stato scritto da William Goldman, gi\u00e0 autore del romanzo da cui \u00e8 tratto.\nTrama.\nCorky Withers, aspirante prestigiatore, ha fallito il suo tentativo di entrare nello show business dei maghi da palcoscenico. Per questo si specializza in numeri di ventriloquismo con il pupazzo Fats (nel doppiaggio italiano Forca), nei quali \u00e8 bravissimo: ma presto inizia ad essere succube del pupazzo, che inizia a parlare di sua spontanea volont\u00e0, trasformandolo in un assassino.\nHopkins \u00e8 anche il doppiatore di Fats nella versione originale."}
{"id": "2556103", "revid": "26477084", "url": "https://it.wikipedia.org/wiki?curid=2556103", "title": "Classe Aguirre", "text": ""}
{"id": "2556106", "revid": "599013", "url": "https://it.wikipedia.org/wiki?curid=2556106", "title": "Bekir Yarang\u00fcme", "text": ""}
{"id": "2556107", "revid": "287204", "url": "https://it.wikipedia.org/wiki?curid=2556107", "title": "Bekir Yarangume", "text": ""}
{"id": "2556113", "revid": "767487", "url": "https://it.wikipedia.org/wiki?curid=2556113", "title": "MacArthur il generale ribelle", "text": "MacArthur il generale ribelle \u00e8 un film del 1977, diretto dal regista Joseph Sargent.\nTrama.\nIl generale Mac Arthur, entrato ormai nella riserva, interviene ad una cerimonia in suo onore all'accademia militare di West Point dove agli allievi ricorda i suoi trascorsi alla stessa accademia e con un ritorno al passato vengono descritti gli avvenimenti che lo videro protagonista prima nella guerra contro i giapponesi, poi contro i nord coreani dove avr\u00e0 forti contrasti per il proseguimento della guerra con il presidente Harry Truman.\nDoppiaggio.\nEmilio Cigoli, che fu la mitica voce italiana di Gregory Peck in molti altri film, \u00e8 stato qui impegnato in uno dei suoi ultimi doppiaggi in quanto sarebbe scomparso solo tre anni dopo nel 1980.\nErrori storici.\nNelle sequenze ambientate in Nuova Guinea e nelle Filippine nel 1943-44 si vedono carri Sherman della versione M4A3E8 (caratterizzata dalle molle delle sospensioni orizzontali) che entrer\u00e0 in servizio solo nel dicembre 1944 e avr\u00e0 un uso limitato durante la seconda guerra mondiale ma verr\u00e0 usata in modo esteso durante la guerra di Corea; invece nelle sequenze sul conflitto coreano del 1950-51 vi sono carri M48 Patton che furono impiegati dall'esercito americano solo dal 1953 e che entreranno in azione durante la guerra in Vietnam. Inoltre, alcune delle jeep usate nelle riprese della WWII non sono del mod.MB, ma del successivo mod.38 comparso nel 1950, caratterizzato nell\u2019estetica principalmente dal vetro unico del parabrezza e dai fari pi\u00f9 grandi, che fu utilizzato nella guerra di Corea."}
{"id": "2556114", "revid": "1305772", "url": "https://it.wikipedia.org/wiki?curid=2556114", "title": "X Velorum", "text": "X Velorum pu\u00f2 riferirsi alla designazione di Bayer per la stella x Velorum e alla designazione di stella variabile X Velorum; a causa di limitazioni del software di Wikipedia che forza la lettera iniziale maiuscola, entrambe le designazioni puntano qui. Le stelle sono:"}
{"id": "2556127", "revid": "300067", "url": "https://it.wikipedia.org/wiki?curid=2556127", "title": "Bar\u0131\u015f Hersek", "text": ""}
{"id": "2556129", "revid": "287204", "url": "https://it.wikipedia.org/wiki?curid=2556129", "title": "Baris Hersek", "text": ""}
{"id": "2556135", "revid": "73843", "url": "https://it.wikipedia.org/wiki?curid=2556135", "title": "Vicegovernatore del Texas", "text": "Il vicegovernatore del Texas \u00e8 il secondo pi\u00f9 alto incarico esecutivo del governo del Texas dopo il governatore. \u00c8 considerata la carica pi\u00f9 potente del governo di questo Stato poich\u00e9 deve controllare il lavoro del Senato e l'andamento del bilancio.\nL'attuale vicegovernatore del Texas \u00e8 Dan Patrick, in carica dal 20 gennaio 2015."}
{"id": "2556136", "revid": "6923", "url": "https://it.wikipedia.org/wiki?curid=2556136", "title": "Miroslav Raduljica", "text": "Carriera.\nRaduljica iniziato la sua carriera nelle squadre giovanili del FMP \u017deleznik in Serbia. Ha fatto il suo debutto professionistico con l'FMP durante la stagione 2005-2006. Nella sua ultima stagione ha ottenuto una media di 21,1 punti e 8,6 rimbalzi a partita. L'8 luglio 2010 Raduljica ha firmato un contratto di cinque anni con il club turco Efes Pilsen, ma \u00e8 stato ceduto in prestito all'Alba Berlino durante la stagione. Il 25 agosto 2011, Raduljica \u00e8 stato ceduto in prestito al Partizan Belgrado per una stagione. Il 22 settembre 2012, Raduljica \u00e8 stato ceduto in prestito alla squadra ucraina Azovmash per una stagione.\nIl 26 luglio 2013 ha firmato con i Milwaukee Bucks della National Basketball Association. Nella sua stagione da rookie ha giocato una media di 9,7 minuti a partita. In 48 partite ha ottenuto una media di 3,8 punti e 2,3 rimbalzi. Il 26 agosto 2014 \u00e8 stato mandato, insieme a Carlos Delfino e una seconda scelta al draft 2015, ai Los Angeles Clippers in cambio di Jared Dudley e una prima scelta al draft 2017. Il 29 agosto 2014, \u00e8 stato liberato dai Clippers. Il 19 settembre 2014 ha firmato un contratto di un anno a 1,5 milioni di dollari con i Shandong Lions in Cina. In 14 partite, ha ottenuto una media di 18 punti e 9 rimbalzi a partita. L'8 gennaio 2015 ha firmato un contratto con i Minnesota Timberwolves. Il 28 gennaio 2015 \u00e8 stato liberato dai Timberwolves dopo aver disputato cinque partite.\nIl 18 luglio 2015 ha firmato un contratto biennale con il club greco Panathinaikos. Il 4 dicembre 2015 ha fatto un \"career high\" in Eurolega segnando 25 punti contro il Barcellona nella vittoria per 93-86. In 27 partite, ha ottenuto una media di 12,7 punti e 4,4 rimbalzi a partita. Il 15 luglio 2016 l'Olimpia Milano annuncia di averlo messo sotto contratto.\nAi Giochi della XXXI Olimpiade nel 2016 conquista la medaglia d'argento sconfitto in finale dagli USA."}
{"id": "2556152", "revid": "124993320", "url": "https://it.wikipedia.org/wiki?curid=2556152", "title": "Nemanja Bjelica", "text": "Caratteristiche tecniche.\nGiocatore di 2,09 metri, \u00e8 nonostante l'altezza un buon passatore e tiratore dalla distanza. Estremamente versatile, pu\u00f2 ricoprire il ruolo di ala piccola o grande, si notano le propriet\u00e0 di palleggio, grazie a cui pu\u00f2 organizzare l'azione da playmaker, il tiro da 3 punti, e l'atletismo.\nCarriera.\nEuropa (2007-2015).\nTraiskirchen Lions (2007-2008).\nNato a Belgrado, \u00e8 un prodotto del vivaio di una delle societ\u00e0 pi\u00f9 importanti della citt\u00e0, il Partizan. Cominci\u00f2 la sua carriera da professionista nel 2007 in Austria, militando nell'Arkadia Traiskirchen Lions, squadra nella prima serie del Campionato austriaco di pallacanestro. Con questa disput\u00f2 in totale 27 partite.\nRitorno in patria: Stella Rossa Belgrado (2008-2010).\nNell'estate 2008 dopo una sola stagione in Austria ritorn\u00f2 in patria nella citt\u00e0 natale, ma questa volta in sponda Stella Rossa Belgrado, richiesto dal tecnico Svetislav Pe\u0161i\u0107.\nLa sua prima annata in patria non lo vide molto protagonista, il suo minutaggio \u00e8 piuttosto basso e le altre statistiche ne subiscono le conseguenze. Nella stagione 2009-10 \u00e8 stato una pedina importante dello scacchiere di Pe\u0161i\u0107: in Lega Adriatica ha 24,8 minuti di media in campo con 8,8 punti, 7,4 rimbalzi, 3,3 assist e 0,4 stoppate a partita; in Eurocup cifre non molto dissimili. Il 6 marzo 2010 svolge la sua miglior prestazione contro l'Helios: 29 punti, 9 rimbalzi, 3 assist, 5 stoppate e 4/5 da tre punti.\nSaski Baskonia (2010-2013).\nIl 24 giugno 2010 viene chiamato al secondo giro del draft NBA, precisamente come 35\u00aa scelta, dai Washington Wizards. Viene immediatamente scambiato ai Minnesota Timberwolves, nonostante ci\u00f2 preferisce proseguire la sua carriera in Europa, e viene ingaggiato dal Saski Baskonia. Qui gioca una prima stagione da seconda linea, giocando 26 partite in Liga ACB (con 3 punti in 10 minuti a gara), e 10 in Eurolega, con statistiche inferiori. In aprile si frattura lo scafoide ed \u00e8 costretto ad operarsi e a saltare i playoff di campionato.\nFenerbah\u00e7e \u00dclker (2013-2015).\nIl 23 luglio 2013 firma un contratto triennale con il Fenerbah\u00e7e.\nBjelica vi rimase fino al 2015, ma giocando meglio nella seconda stagione (in questa disputa 29 partite in Eurolega con una media di 12,1 punti e 8,5 rimbalzi a partita). Alla fine della stagione vince il titolo di MVP dell'Eurolega.\nA fine stagione esce dal contratto con un anno di anticipo per andare a giocare in NBA.\nNBA (2015-).\nMinnesota Timberwolves (2015-2018).\nIl 15 luglio 2015 firm\u00f2 un contratto triennale, con opzione per il quarto anno, con la squadra dei Minnesota Timberwolves, andando cos\u00ec a giocare in NBA a 5 anni di distanza dalla chiamata al Draft NBA 2010. Debutt\u00f2 con i T'Wolves nella gara inaugurale della stagione giocata allo Staples Center di Los Angeles contro i Lakers vinta 112-111. In questa Bjelica subentr\u00f2 dalla panchina, mettendo a referto 8 punti e 5 rimbalzi nel tempo trascorso in campo.\nNell'arco della stagione disput\u00f2 60 partite (nessuna nel quintetto base), tenendo buone percentuali dal campo (46,8%), da 3 (38,4%) e ai tiri liberi (72,7%) e delle medie di 5,1 punti e 3,5 rimbalzi a partita.\nNella stagione successiva, il 14 novembre 2016 nella partita vinta 125-99 in casa contro i Los Angeles Lakers (la stessa squadra contro cui esord\u00ec in NBA), gioc\u00f2 per la prima volta da titolare. Nella stessa partita segn\u00f2 il proprio \"career-high points\" in NBA segnando 24 punti. Dopo la pausa per l'All-Star Game 2017 inanell\u00f2 delle ottime prestazioni tra cui quelle con avversari di rilievo come i San Antonio Spurs (12 punti), Golden State Warriors (in questo caso il serbo and\u00f2 in \"doppia-doppia\" mettendo a referto 10 punti e 12 e rimbalzi) e Washington Wizards (dove and\u00f2 nuovamente in \"doppia-doppia\", questa volta con 16 punti e 10 rimbalzi). Tuttavia il 16 marzo 2017 Bjelica sub\u00ec un infortunio alla caviglia contro i Boston Celtics che lo costrinse a terminare anzitempo la sua stagione.\nNella terza stagione gioc\u00f2 67 partite (record), partendo pi\u00f9 spesso nel quintetto base (21 volte), e gioc\u00f2 poi tutte e 5 le partite della squadra che ai play-off usc\u00ec al primo turno contro gli Houston Rockets.\nSacramento Kings (2018-2021).\nDopo varie voci secondo cui lui avesse firmato con i Philadelphia 76ers, tentenn\u00f2 dicendo prima di voler tornare in Europa, per poi trasferirsi ai Sacramento Kings.\nMiami Heat (2021).\nIn seguito alla risoluzione del suo contratto con i Sacramento Kings, il serbo firma con i Miami Heat, ma coach Erik Spoelstra non lo schiera con continuit\u00e0, perci\u00f2 dopo pochi mesi e alcuni infortuni, la squadra di South Beach lo rilascia. \nGolden State Warriors (2021-).\nNella stagione 2021-2022 gioca con i Golden State Warriors, dove ha ritrovato fiducia e minuti in uscita dalla panchina.\nNazionale.\nDopo una prima stagione positiva il coach della nazionale serba lo convoca per l'Europeo 2009, dove il suo minutaggio \u00e8 costante sui 15-20 minuti a partita, mentre la partita in cui segna pi\u00f9 punti \u00e8 contro la Slovenia, con un bottino di 8 punti. Vinse la medaglia d'argento con la sua nazionale bench\u00e9 in finale non fosse riuscito ad incidere, dato che in finale non segn\u00f2 alcun punto in 11 minuti.\nViene convocato per i Mondiali 2010. La sua partita migliore in questa rassegna \u00e8 la grande vittoria 92-89 contro la Spagna, in cui realizza 14 punti in 14 minuti, con 2/2 da 2 punti, 3/3 da 3 punti. Chiude il Mondiale con 5,7 punti, 2,8 rimbalzi, il 78,2% da due punti, il 53,8% da tre punti in appena 14,9 minuti a partita."}
{"id": "2556162", "revid": "287204", "url": "https://it.wikipedia.org/wiki?curid=2556162", "title": "HD 83058", "text": "HD 83058 (nota anche come L Velorum) \u00e8 una stella bianco-azzurra nella sequenza principale di magnitudine 5 situata nella costellazione delle Vele. Dista 932 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 5, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una bianco-azzurra nella sequenza principale; possiede una magnitudine assoluta di -2,20 e la sua velocit\u00e0 radiale positiva indica che la stella si sta allontanando dal sistema solare."}
{"id": "2556163", "revid": "287204", "url": "https://it.wikipedia.org/wiki?curid=2556163", "title": "HD 91504", "text": "HD 91504 (nota anche come t Velorum) \u00e8 una stella gigante arancione di magnitudine 5,04 situata nella costellazione delle Vele. Dista 965 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 5, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una gigante arancione; possiede una magnitudine assoluta di -2,32 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 91504 \u00e8 un sistema multiplo formato da 3 componenti. La componente principale A \u00e8 una stella di magnitudine 5,04. La componente B \u00e8 di magnitudine 9,0, separata da 40,2 secondi d'arco da A e con angolo di posizione di 163 gradi. La componente C \u00e8 di magnitudine 7,7, separata da 0,4 secondi d'arco da A e con angolo di posizione di 099 gradi."}
{"id": "2556164", "revid": "287204", "url": "https://it.wikipedia.org/wiki?curid=2556164", "title": "HD 72127", "text": "HD 72127 \u00e8 una stella bianco-azzurra nella sequenza principale di magnitudine 4,99 situata nella costellazione delle Vele. Dista 6939 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. La sua magnitudine pari a 5, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una bianco-azzurra nella sequenza principale; possiede una magnitudine assoluta di -6,65 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 72127 \u00e8 un sistema stellare formato da due componenti. La componente principale A \u00e8 una stella di magnitudine 4,99. La componente B \u00e8 di magnitudine 6,8, separata da 4,5 secondi d'arco da A e con angolo di posizione di 350 gradi."}
{"id": "2556165", "revid": "287204", "url": "https://it.wikipedia.org/wiki?curid=2556165", "title": "HD 67582", "text": "HD 67582 \u00e8 una stella gigante arancione di magnitudine 5,04 situata nella costellazione delle Vele. Dista 1240 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. La sua magnitudine pari a 5, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una gigante arancione; possiede una magnitudine assoluta di -2,86 e la sua velocit\u00e0 radiale positiva indica che la stella si sta allontanando dal sistema solare."}
{"id": "2556166", "revid": "287204", "url": "https://it.wikipedia.org/wiki?curid=2556166", "title": "HD 87783", "text": "HD 87783 \u00e8 una stella nana arancione nella sequenza principale di magnitudine 5,09 situata nella costellazione delle Vele. Dista 258 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 5,1, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una nana arancione nella sequenza principale; possiede una magnitudine assoluta di 0,6 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 87783 \u00e8 un sistema stellare formato da due componenti. La componente principale A \u00e8 una stella di magnitudine 5,09. La componente B \u00e8 di magnitudine 7,0."}
{"id": "2556167", "revid": "287204", "url": "https://it.wikipedia.org/wiki?curid=2556167", "title": "HD 71935", "text": "HD 71935 (nota anche come F Velorum) \u00e8 una stella bianca nella sequenza principale di magnitudine 5,08 situata nella costellazione delle Vele. Dista 204 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 5,1, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una bianca nella sequenza principale; possiede una magnitudine assoluta di 1,1 e la sua velocit\u00e0 radiale positiva indica che la stella si sta allontanando dal sistema solare."}
{"id": "2556168", "revid": "287204", "url": "https://it.wikipedia.org/wiki?curid=2556168", "title": "HD 75821", "text": "HD 75821 (nota anche come f Velorum) \u00e8 una stella gigante azzurra di magnitudine 5,09 situata nella costellazione delle Vele. Dista 2695 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 5,1, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una gigante azzurra; possiede una magnitudine assoluta di -4,5 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 75821 \u00e8 un sistema stellare formato da due componenti. La componente principale A \u00e8 una stella di magnitudine 5,09. La componente B \u00e8 di magnitudine 9,0, separata da 3,2 secondi d'arco da A e con angolo di posizione di 084 gradi."}
{"id": "2556170", "revid": "287204", "url": "https://it.wikipedia.org/wiki?curid=2556170", "title": "HD 81848", "text": "HD 81848 (nota anche come I Velorum) \u00e8 una stella bianco-azzurra nella sequenza principale di magnitudine 5,09 situata nella costellazione delle Vele. Dista 422 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 5,1, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una bianco-azzurra nella sequenza principale; possiede una magnitudine assoluta di -0,47 e la sua velocit\u00e0 radiale positiva indica che la stella si sta allontanando dal sistema solare."}
{"id": "2556171", "revid": "287204", "url": "https://it.wikipedia.org/wiki?curid=2556171", "title": "HD 85355", "text": "HD 85355 (nota anche come u Velorum) \u00e8 una stella gigante azzurra di magnitudine 5,09 situata nella costellazione delle Vele. Dista 856 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. La sua magnitudine pari a 5,1, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una gigante azzurra; possiede una magnitudine assoluta di -2,01 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 85355 \u00e8 un sistema stellare formato da due componenti. La componente principale A \u00e8 una stella di magnitudine 5,09. La componente B \u00e8 di magnitudine 9,8, separata da 66,3 secondi d'arco da A e con angolo di posizione di 046 gradi."}
{"id": "2556172", "revid": "1833487", "url": "https://it.wikipedia.org/wiki?curid=2556172", "title": "FIFA 99", "text": "FIFA 99 \u00e8 un videogioco di calcio sviluppato e pubblicato da Electronic Arts. \u00c8 uscito in Europa e nel Nordamerica nel 1998 e l'anno successivo in Giappone. \u00c8 il sesto capitolo della serie FIFA.\nNella versione originale, la telecronaca delle partite \u00e8 affidata a John Motson, Mark Lawrenson e Chris Waddle, con Des Lynam e Gary Lineker a curare le introduzioni ai match (nella versione italiana le voci sono di Giacomo Bulgarelli e Massimo Caputi). Il calciatore che compare sulla copertina del videogioco \u00e8 Dennis Bergkamp, mentre nella versione italiana l'uomo copertina \u00e8 Christian Vieri.\n\u00c8 possibile giocare con diverse situazioni meteorologiche, quali sole, pioggia, neve. Si pu\u00f2 inoltre personalizzare una squadra, modificandone il nome, la maglia, l'aspetto fisico dei giocatori e altre caratteristiche. In quell'anno, il gioco non ha avuto i diritti d'immagine di Ronaldo (presente con il nome \"A. Calcio\"), che erano stati assegnati al videogioco a lui dedicato, \"Ronaldo V-Football\".\nSono presenti, inoltre, i club che hanno partecipato alle edizioni della Champions League, della Coppa delle Coppe e parte delle partecipanti alla Coppa UEFA di quell'anno ma, nell'ultimo caso, la manifestazione compare con il nome di \"Coppa EFA\".\nCampionati.\nIn \"FIFA 99\" sono presenti 12 campionati. Essi sono:"}
{"id": "2556173", "revid": "287204", "url": "https://it.wikipedia.org/wiki?curid=2556173", "title": "HD 80108", "text": "HD 80108 \u00e8 una stella supergigante arancione di magnitudine 5,13 situata nella costellazione delle Vele. Dista 4027 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. La sua magnitudine pari a 5,1, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una supergigante arancione con una massa 12 volte quella del Sole ed un'et\u00e0 stimata in 17 milioni di anni; possiede una magnitudine assoluta di -5,33 e la sua velocit\u00e0 radiale negativa indica che la stella si sta avvicinando al sistema solare."}
{"id": "2556174", "revid": "373458", "url": "https://it.wikipedia.org/wiki?curid=2556174", "title": "Texas Railroad Commission", "text": ""}
{"id": "2556175", "revid": "110157", "url": "https://it.wikipedia.org/wiki?curid=2556175", "title": "Alto Hospicio", "text": "Alto Hospicio \u00e8 un comune del Cile, situato nella Provincia di Iquique della Regione di Tarapac\u00e1. Al censimento del 2012 possedeva una popolazione di 94.441 abitanti."}
{"id": "2556177", "revid": "287204", "url": "https://it.wikipedia.org/wiki?curid=2556177", "title": "HD 82984", "text": "HD 82984 \u00e8 una stella bianco-azzurra nella sequenza principale di magnitudine 5,12 situata nella costellazione delle Vele. Dista 959 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 5,1, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una bianco-azzurra nella sequenza principale; possiede una magnitudine assoluta di -2,22 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 82984 \u00e8 un sistema stellare formato da due componenti. La componente principale A \u00e8 una stella di magnitudine 5,12. La componente B \u00e8 di magnitudine 6,4, separata da 2,0 secondi d'arco da A e con angolo di posizione di 214 gradi."}
{"id": "2556178", "revid": "287204", "url": "https://it.wikipedia.org/wiki?curid=2556178", "title": "HD 69144", "text": "HD 69144 \u00e8 una stella bianco-azzurra nella sequenza principale di magnitudine 5,13 situata nella costellazione delle Vele. Dista 971 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 5,1, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una bianco-azzurra nella sequenza principale; possiede una magnitudine assoluta di -2,24 e la sua velocit\u00e0 radiale positiva indica che la stella si sta allontanando dal sistema solare.\nSistema stellare.\nHD 69144 \u00e8 un sistema stellare formato da due componenti. La componente principale A \u00e8 una stella di magnitudine 5,13. La componente B \u00e8 di magnitudine 9,2, separata da 35,0 secondi d'arco da A e con angolo di posizione di 341 gradi."}
{"id": "2556180", "revid": "287204", "url": "https://it.wikipedia.org/wiki?curid=2556180", "title": "HD 93563", "text": "HD 93563 \u00e8 una stella gigante azzurra di magnitudine 5,23 situata nella costellazione delle Vele. Dista 548 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 5,2, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi primaverili boreali.\nCaratteristiche fisiche.\nLa stella \u00e8 una gigante azzurra; possiede una magnitudine assoluta di -0,9 e la sua velocit\u00e0 radiale positiva indica che la stella si sta allontanando dal sistema solare."}
{"id": "2556181", "revid": "1793900", "url": "https://it.wikipedia.org/wiki?curid=2556181", "title": "Railroad Commission of Texas", "text": "La Railroad Commission of Texas \u00e8 un ente governativo statale texano che gestisce l'industria petrolifera, gli oleodotti e gasdotti, l'industria del GPL, le miniere di carbone e quelle di uranio e la sicurezza in ognuno di questi settori. Nonostante le ferrovie siano menzionate nel nome, esse non vengono pi\u00f9 amministrate da questa agenzia.\nFondata nel 1891, la Railroad Commission of Texas \u00e8 il pi\u00f9 antico ente governativo di questo Stato."}
{"id": "2556182", "revid": "287204", "url": "https://it.wikipedia.org/wiki?curid=2556182", "title": "HD 74753", "text": "HD 74753 (nota anche come D Velorum) \u00e8 una stella gigante azzurra di magnitudine 5,13 situata nella costellazione delle Vele. Dista 1517 anni luce dal sistema solare.\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 5,1, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra dicembre e maggio; nell'emisfero sud \u00e8 visibile anche all'inizio dell'inverno, grazie alla declinazione australe della stella, mentre nell'emisfero nord pu\u00f2 essere osservata limitatamente durante i mesi della tarda estate boreale.\nCaratteristiche fisiche.\nLa stella \u00e8 una gigante azzurra; possiede una magnitudine assoluta di -3,21 e la sua velocit\u00e0 radiale positiva indica che la stella si sta allontanando dal sistema solare."}
{"id": "2556187", "revid": "122279303", "url": "https://it.wikipedia.org/wiki?curid=2556187", "title": "Ivan Pauni\u0107", "text": ""}
{"id": "2556189", "revid": "1645873", "url": "https://it.wikipedia.org/wiki?curid=2556189", "title": "Gorica", "text": ""}
{"id": "2556190", "revid": "287204", "url": "https://it.wikipedia.org/wiki?curid=2556190", "title": "Ivan Paunic", "text": ""}
{"id": "2556201", "revid": "1272592", "url": "https://it.wikipedia.org/wiki?curid=2556201", "title": "Fj\u00e4llbacka", "text": "Fj\u00e4llbacka \u00e8 una localit\u00e0 situata nella Municipalit\u00e0 di Tanum, Contea di V\u00e4stra G\u00f6taland, Svezia con 812 abitanti nel 2005.\nFj\u00e4llbacka \u00e8 nota soprattutto come localit\u00e0 turistica estiva, con una lunga storia. L'attrice Ingrid Bergman viveva qui, quando visitava la Svezia. Fj\u00e4llbacka \u00e8 situata alla latitudine 58,36 Nord, longitudine 11,17 Est, a circa 150\u00a0km da G\u00f6teborg, 165\u00a0km da Oslo e 520\u00a0km da Stoccolma."}
{"id": "2556209", "revid": "1149807", "url": "https://it.wikipedia.org/wiki?curid=2556209", "title": "Bloody Roar 4", "text": " \u00e8 un videogioco uscito in esclusiva su PlayStation 2 nel 2003. Introduce alcune migliorie rispetto ai precedenti episodi della serie come la modalit\u00e0 carriera che incrementa la longevit\u00e0 del titolo. \u00c8 stato sviluppato da Hudson Soft e Eighting e distribuito da Konami. Il gioco \u00e8 il quarto capitolo della serie Bloody Roar.\nTrama.\nIl gioco \u00e8 incentrato sulle lotte tra giocatori come negli altri giochi della serie.\nPersonaggi.\nMentre il cast dei precedenti titoli riappare praticamente invariato, tra i personaggi nuovi spiccano Nagi, che \u00e8 una ragazza capace di trasformarsi in una creatura parzialmente simile a quella di Xion, Reiji, un lottatore di taek-won-do capace di trasformarsi in un corvo e Ryoho e Mana, che in questo capitolo fungono da boss finali, Ryoho diventando un drago viene aiutato dalla piccola sacerdotessa Mana.\nAccoglienza.\nLa rivista \"Play Generation\" classific\u00f2 Alice come il terzo coniglio meno coniglio presente nei videogiochi per PlayStation 2."}
{"id": "2556213", "revid": "237256", "url": "https://it.wikipedia.org/wiki?curid=2556213", "title": "Aleksej Kostantinovi\u010d Tolstoj", "text": ""}
{"id": "2556215", "revid": "121821525", "url": "https://it.wikipedia.org/wiki?curid=2556215", "title": "David Logan", "text": "Carriera.\nHigh school e college.\nDavid Logan ha frequentato la North Central High School di Indianapolis.\nFrequenta l'Universit\u00e0 di Indianapolis e nel suo anno da senior segna 28,6 punti di media facendogli guadagnare il titolo di \"Giocatore dell'anno\" della NCAA II. Termina la carriera universitaria con 2.532 punti segnati, primo nella speciale classifica della propria universit\u00e0.\nProfessionista.\nInizia la carriera professionistica in Italia, firmando nell'estate del 2005 per la militante in Legadue. A dicembre, dopo aver segnato 205 punti in 12 incontri, si trasferisce in Israele dove gioca nel .\nAl termine della stagione torna negli U.S.A. dove firma per i nella NBA D-League. Per i texani gioca solamente sette partite mettendo a referto 25 punti, 5 assist e 5 rimabalzi. Termina la stagione in Polonia nello militante nella PLK, segnando a referto 15,2 punti, 2,2 assist e 4,1 rimbalzi in 14 gare disputate. Per la stagione seguente firma, sempre in Polonia, con il con i quali, mette a referto 18,8 punti, 2,2 assist e 2,9 rimbalzi in 35 incontri di campionato, venendo nomminato MVP dello stesso, e 18,6 punti, 1,5 assist e 2,5 rimbalzi in Eurocup.\nNelle due stagioni successive gioca nelle file del (fino al 2009 denominata \"Prokom Sopot\"), sempre in Polonia, con la quale si aggiudica per due volte il campionato e arriva in finale di Coppa. Chiude l'avventura polacca con 17,8 punti, 4,1 assist e 3,0 rimbalzi in 76 partite di campionato e con 15,9 punti, 3,1 assist e 2,7 rimbalzi in 35 partite di Eurolega.\nIl 2 luglio 2010 firma per gli spagnoli del . Con i baschi chiude la stagione con 7,7 punti, 1,2 assist e 1,2 rimbalzi in 37 partie di Liga ACB e con 10 punti, 2,4 assist e 1,6 rimbalzi in Eurolega.\nNell'agosto successivo firma un contratto annuale con il col quale mette a referto 8,8 punti, 1,3 assist e 1,2 rimbalzi in 33 partite giocate in A1 Ethniki e 6,5 punti, 1,0 assist e 0,9 rimbalzi in Eurolega. Con la squadra greca si aggiudica la Coppa di Grecia e raggiunge le Final four di Eurolega.\nNel luglio seguente firma per il . Al suo ritorno in terra di Israele vince la Coppa nazionale a cui si aggiungono 9,9 punti, 1,7 assist e 1,9 rimbalzi di A1 Ethniki in 34 partite, oltre a 10,6 punti, 1,2 assist e 2,3 rimbalzi in 27 match di Eurolega.\nNell'estate del 2013 si trasferisce in Germania nell' e anche qui conquista la Coppa nazionale, raggiunge la finale del campionato e i quarti di finale di Eurocup. Chiude l'avventuara tedesca con 12,7 punti, 2,5 assist e 2,7 rimbalzi in 42 incontri di campionato oltre a 13,7 punti, 2,5 assist e 2,0 rimbalzi nella seconda competizione europea.\nIl 5 luglio 2014 firma per la tornando a giocare in Italia dove la sua carriera professionistica era iniziata. Sulla scelta di firmare il giocatore influirono le buone prestazioni fatte proprio contro la Dinamo durante l'Eurocup della passata stagione. Con la nuova maglia conquista subito la Supercoppa (11 punti e 5,5 assist di media) e, nel mese di febbraio 2015, la Coppa Italia, di cui viene nominato MVP.\nCompleta lo storico triplete della societ\u00e0 sarda con la vittoria dello scudetto, di cui \u00e8 protagonista in pi\u00f9 occasioni, dai 27 punti di gara 4 contro Trento ai quarti, ai 7 punti durante il supplementare in gara 7 di semifinale contro Milano, fino alle triple di gara 6 di finale contro Reggio Emilia, che vede la vittoria della Dinamo dopo tre supplementari.\nPer l'anno successivo viene confermato da Sassari, pur restando l'unico giocatore del quintetto base della precedente stagione. La societ\u00e0 decide quindi di costruire la nuova squadra proprio attorno a Logan, indiscusso leader realizzativo in campo. Nonostante egli migliori le sue statistiche rispetto alla precedente stagione (17 punti di media in stagione regolare col 41,8% da tre rispetto ai 16,8 e al 41,2 del 2014/15), la squadra non ottiene risultati paragonabili a quelli dell'anno prima, anzi esce sconfitta nel primo turno dei play-off con un sonoro 0-3 ad opera di Reggio Emilia.\nNell'estate 2016, lasciata la Sardegna, si trasferisce in Lituania al .\nIl 16 febbraio 2017 viene ufficializzato il suo trasferimento alla .\nIl 9 febbraio 2019 firma con Treviso in Serie A2 tornando in Italia dopo la breve parentesi in Corea del Sud. Il 3 marzo successivo vince con la societ\u00e0 trevigiana, la Coppa Italia di Serie A2, venendo nominato MVP del torneo. Ha un ruolo fondamentale anche nella vittoria dei play-off che valgono la promozione in LBA: in gara 3 di finale contro Capo d'Orlando segna ben 36 dei 76 punti complessivi di Treviso. Nominato MVP delle finali, a luglio 2019 gli viene esteso il contratto per disputare con la societ\u00e0 veneta altre due stagioni."}
{"id": "2556222", "revid": "109651", "url": "https://it.wikipedia.org/wiki?curid=2556222", "title": "Episodi di GSG9 - Squadra d'assalto (prima stagione)", "text": "La prima stagione del telefilm \"GSG9 - Squadra d'assalto\" \u00e8 andata in onda in Germania dall'8 marzo al 30 maggio 2007 sul canale Sat 1.\nIn Italia \u00e8 stata trasmessa dal 17 luglio al 23 agosto 2009 sul canale Rete 4."}
{"id": "2556224", "revid": "287204", "url": "https://it.wikipedia.org/wiki?curid=2556224", "title": "Marko Milinkovic", "text": ""}
{"id": "2556233", "revid": "767487", "url": "https://it.wikipedia.org/wiki?curid=2556233", "title": "Corte suprema del Texas", "text": "La Corte suprema del Texas (in inglese Texas Supreme Court) \u00e8 la corte suprema dello Stato del Texas per i processi civili (inclusa la delinquenza giovanile, considerata dalla legge come una questione civile e non penale). Un tribunale diverso, la Corte d'appello del Texas, si occupa invece dei reati penali.\nQuesta istituzione \u00e8 composta da un giudice capo (Chief Justice) e da otto giudici associati (Associate Justices). La corte si riunisce ad Austin, presso il Campidoglio del Texas."}
{"id": "2556238", "revid": "599013", "url": "https://it.wikipedia.org/wiki?curid=2556238", "title": "Ester Balassini", "text": "Biografia.\nCon Clarissa Claretti e Silvia Salis forma un trio di atlete italiane in grado di competere a livello europeo.\nIn carriera \u00e8 stata 15 volte campionessa italiana. Nel 2005 si \u00e8 sposata con il discobolo Cristiano Andrei. La coppia si \u00e8 separata nel 2011."}
{"id": "2556239", "revid": "256896", "url": "https://it.wikipedia.org/wiki?curid=2556239", "title": "Texas Supreme Court", "text": ""}
{"id": "2556241", "revid": "287204", "url": "https://it.wikipedia.org/wiki?curid=2556241", "title": "Toru Fujisawa", "text": ""}
{"id": "2556247", "revid": "298229", "url": "https://it.wikipedia.org/wiki?curid=2556247", "title": "Breaking Point (WWE)", "text": "Breaking Point \u00e8 stato un evento in pay-per-view di wrestling organizzato dalla World Wrestling Entertainment. L'evento si \u00e8 svolto il 13 settembre 2009 al Bell Centre di Montr\u00e9al (Canada).\nStoryline.\nIl 23 agosto, a SummerSlam, Randy Orton difese con successo il WWE Championship contro John Cena dopo un finale controverso: infatti l'incontro era ripartito per tre volte a causa di alcune scorrettezze da parte di Orton, il quale riusc\u00ec tuttavia a trionfare grazie all'aiuto di Ted DiBiase, Jr.. Nella puntata di \"Raw\" del 24 agosto il Chairman, Vince McMahon, annunci\u00f2 quindi un \"I quit\" match tra Orton e Cena con in palio il WWE Championship per Breaking Point, dove se qualcuno fosse intervenuto in favore di Orton, quest'ultimo avrebbe perso il titolo.\nA SummerSlam, CM Punk sconfisse il campione Jeff Hardy in un Tables, Ladders and Chairs match, conquistando cos\u00ec il World Heavyweight Championship per la terza volta. Al termine dell'incontro, il rientrante The Undertaker (assente da quattro mesi) attacc\u00f2 Punk con una \"Chokeslam\". Nella puntata di \"SmackDown\" del 28 agosto fu dunque sancito un Submission match tra Punk e The Undertaker con in palio il World Heavyweight Championship per Breaking Point.\nA SummerSlam, Christian difese con successo l'ECW Championship contro William Regal in appena otto secondi. Nella puntata di \"ECW\" del 26 agosto Regal sconfisse Christian in un incontro non titolato grazie all'aiuto di Vladimir Kozlov, ottenendo cos\u00ec un rematch contro Christian stesso per Breaking Point con in palio il titolo.\nNella puntata di \"Raw\" del 24 agosto il General Manager della serata, Floyd Mayweather, il quale aveva affrontato e sconfitto Big Show a WrestleMania XXIV, aiut\u00f2 Montel Vontavious Porter e Mark Henry a sconfiggere gli Unified WWE Tag Team Champions, i Jeri-Show (Chris Jericho e Big Show), in un incontro non titolato, facendogli cos\u00ec guadagnare un match per i titoli di coppia. Un match per lo Unified WWE Tag Team Championship tra i Jeri-Show contro MVP e Henry fu quindi sancito per Breaking Point.\nA SummerSlam, la D-Generation X (Triple H e Shawn Michaels) sconfisse la Legacy (Cody Rhodes e Ted DiBiase, Jr.). Dopo continui confronti tra i quattro, fu annunciato un Submissions Count Anywhere match tra la DX e la Legacy per Breaking Point.\nA SummerSlam, Kane sconfisse The Great Khali. Dopo continue vicissitudini tra i due, fu sancito un Singapore Cane match tra Kane e Khali per Breaking Point.\nNella puntata di \"Raw\" del 31 agosto Kofi Kingston difese con successo lo United States Championship in un Fatal 4-Way match che includeva anche Carlito, Jack Swagger e The Miz. Nella puntata di \"Raw\" del 7 settembre, dopo che The Miz lo aveva sfidato per il titolo, fu annunciato un match tra Kingston e The Miz con in palio lo United States Championship per Breaking Point.\nEvento.\nNel dark match, Evan Bourne riusc\u00ec a sconfiggere Chavo Guerrero grazie alla sua \"Airbourne\".\nAd aprire lo show fu il match valevole per l'Unified WWE Tag Team Championship. I campioni in carica Big Show &amp; Chris Jericho furono i primi a salire sul ring, seguiti poco dopo dagli sfidanti, entrambi in tenuta rossa, il The World's Strongest Tag Team formato da Mark Henry &amp; MVP. A dare inizio alla contesa furono \"Y2J\" e \"The Ballin' Superstar\", ma poco dopo entrambi chiamarono dentro i rispettivi tag team partner. Mark Henry sub\u00ec pi\u00f9 volte l'offensiva dei campioni, ma poi riusc\u00ec a dare il tocco ad uno scatenato MVP, il quale and\u00f2 pi\u00f9 volte vicino alla chiusura del match. Alla fine per\u00f2, Big Show approfitt\u00f2 di una distrazione dell'arbitro e colp\u00ec Mark Henry con un KO Punch, consentendo cos\u00ec a Jericho di ottenere lo schienamento vincente.\nDopo aver fallito il precedente assalto al WWE United States Championship venendo battuto in un fatal four way match a \"Raw\", The Miz ci riprov\u00f2 proprio a \"Breaking Point\" affrontando Kofi Kingston in un match singolo. Lo sfidante inizi\u00f2 bene il match, ma l'atleta giamaicano reag\u00ec prontamente. La contesa fu molto equilibrata e si concluse con un'improvvisa \"Trouble in Paradise\" di Kofi Kingston che stese The Miz e gli permise di ottenere lo schienamento vincente, mantenendo cos\u00ec la cintura.\nLa D-Generation X si present\u00f2 sul ring di Montr\u00e9al accolta sia da applausi che da fischi. Il pubblico canadese, infatti, non aveva ancora dimenticato lo Screwjob di Montr\u00e9al che vide Shawn Michaels protagonista nel 1997 ai danni dell'idolo di casa Bret Hart. Per raffreddare gli animi, Triple H scherz\u00f2 sulla vicenda addossando tutte le colpe a HBK. Dopodich\u00e9 il match entr\u00f2 nel vivo con i membri della D-Generation X che riuscirono a dominare le fasi iniziali. Vista la stipulazione speciale, l'incontro si spost\u00f2 fuori ring diventando una vera e propria rissa. In questa fase ad avere la peggio fu HBK, il quale venne scaraventato dagli spalti su un tavolo da Cody Rhodes. Michaels accus\u00f2 il colpo e poco dopo sub\u00ec contemporaneamente una \"Figure Four Leglock\" da Cody Rhodes e una \"Million Dollar Dream\" da parte di Ted DiBiase, Jr.. Triple H non riusc\u00ec ad aiutare in tempo il compagno e cos\u00ec Michaels non pot\u00e9 far altro che cedere, regalando ai due figli d'arte un'importante vittoria.\nIl quarto match della serata vide contrapposti The Great Khali e Kane in un \"Singapore Cane Match\". Il primo ad usare l'arma nei confronti del rivale fu il wrestler indiano, ma poco dopo Kane riusc\u00ec ad impossessarsene ed a restituire i colpi a Khali. Ranjin Singh cerc\u00f2 di aiutare il \"Punjabi Playboy\", ma Kane lo scaravent\u00f2 a terra. Il gigante indiano and\u00f2 quindi soccorrere il proprio manager e Kane ne approfitt\u00f2 per colpirlo con la Singapore Cane e subito dopo con la \"Chokeslam\", mettendo la parola fine al match.\nDopo la bruciante sconfitta rimediata a SummerSlam, William Regal ritent\u00f2 l'assalto al titolo ECW detenuto da Christian. Il \"British Brawler\" si present\u00f2 sul ring accompagnato da Vladimir Kozlov e Ezekiel Jackson, ma l'annunciatore comunic\u00f2 che, per volere della General Manager della \"ECW\" Tiffany, i due alleati del wrestler britannico dovevano tornare nel backstage. Questo ovviamente rassicur\u00f2 \"Captain Charisma\", il quale tent\u00f2 immediatamente di sorprendere Regal con la sua \"Killswitch\", non andando per\u00f2 a segno. Regal riusc\u00ec a tenere testa al campione, ma alla fine sub\u00ec la mossa finale del canadese, il quale riusc\u00ec quindi a mantenere la cintura.\nNel Main Event di Raw, Randy Orton tent\u00f2 di difendere il WWE Championship dall'assalto di John Cena in un \"I quit\" match. Il match fu molto lungo e port\u00f2 i due contendenti allo stremo delle forze. Il Marine tent\u00f2 di eseguire la sua \"Attitude Adjustment\", ma \"The Viper\" la evit\u00f2 e rispose prontamente con la sua \"RKO\". Cena per\u00f2 riusc\u00ec a riprendersi e blocc\u00f2 Orton con una variante della STF, costringendo il rivale alla resa. John Cena riconquist\u00f2 quindi il WWE Championship a tre anni di distanza dall'ultima conquista.\nNel Main Event della serata, CM Punk e The Undertaker si contesero il World Heavyweight Championship in un submission match. La contesa per\u00f2 fin\u00ec ben presto a seguito della \"Hell's Gate\" del becchino, che riusc\u00ec quindi a conquistare il titolo mondiale. Nell'arena risuon\u00f2 per\u00f2 la musica d'ingresso del General Manager di SmackDown. Theodore Long si present\u00f2 sullo stage per dire che tempo addietro Vickie Guerrero aveva definito illegale la \"Hell's Gate\" e quindi il match non si poteva ritenere concluso e doveva proseguire. Punk ne approfitt\u00f2 e attacc\u00f2 Undertaker bloccandolo con una \"Anaconda Vice\". L'arbitro fece suonare il gong, ma il \"Deadman\" non aveva ceduto. Undertaker fin\u00ec quindi vittima di uno \"screwjob\", il secondo avvenuto a Montr\u00e9al.\nConseguenze.\n\"Raw\".\nBatista torn\u00f2 a Raw la sera successiva al PPV, anche se si present\u00f2 in scena con un vistoso tutore al braccio. Batista prese la parola per rivolgersi al pubblico e annunci\u00f2 il suo ritiro. A questo punto si present\u00f2 sul ring Randy Orton, il responsabile dell'infortunio al braccio di \"The Animal\", il quale accusa Batista di voler abbandonare il mondo del wrestling perch\u00e9 aveva paura di lui. Ma Batista rivel\u00f2 di essere invece tornato in piena forma, e chiar\u00ec che avrebbe abbandonato solamente Raw e questo perch\u00e9 sarebbe passato al roster di SmackDown!. Successivamente, ottenne dalla conduttrice speciale di quella puntata di Raw, Trish Stratus, un \"No Holds Barred Match\" contro \"The Viper\" da disputarsi nel main event. Il match venne vinto da Batista, grazie all'aiuto di John Cena. La stessa sera, Trish Stratus concesse una rivincita a Randy Orton per il WWE Championship contro John Cena in un Hell in a Cell match, da disputarsi nell'omonimo pay-per-view, . Venne anche annunciato un match tra la \"D-Generation X\" e la \"Legacy\" sempre a Hell in a Cell, in un \"Tag Team Hell in a Cell match\".\n\"ECW\".\nPer decretare il nuovo contendente al ECW Championship venne organizzata una \"Battle Royal\" che vide impegnati: Zack Ryder, Tommy Dreamer, Goldust, Tyler Reks, Yoshi Tatsu, Shelton Benjamin, Ezekiel Jackson, Vladimir Kozlov, Paul Burchill e Sheamus. Uno dopo l'altro, i protagonisti di questa battaglia reale finirono fuori ring, mentre Ryder rimase sul quadrato tenendosi lontano dalla mischia. Alla fine, a contendersi la vittoria rimasero in quattro. Ryder elimin\u00f2 Goldust, mentre Dreamer posizion\u00f2 Kozlov sulle corde. Con grande furbizia, Ryder capitalizz\u00f2 la situazione a proprio vantaggio e cos\u00ec si aggiudic\u00f2 la vittoria diventando il nuovo \"#1 Contender\" al titolo ECW. La settimana successiva, sempre in ECW, Zack Ryder fall\u00ec l'assalto al titolo.\nA \"SmackDown!\".\nQuanto accaduto a Breaking Point ebbe forti ripercussioni sulla puntata di SmackDown post PPV. Quando venne chiesto all'arbitro Scott Armstrong perch\u00e9 avesse fatto suonare il gong a \"Breaking Point\" quando CM Punk aveva eseguito su The Undertaker l\"'Anaconda Vise\" (anche se in realt\u00e0 il Deadman non si era arreso), lui rispose che lo aveva fatto perch\u00e9 il suo lavoro era in gioco. Inoltre, aggiunse che \u201cqualcuno pi\u00f9 in alto di lui\u201d gli aveva detto di fare questo.\nVince McMahon neg\u00f2 ogni coinvolgimento nella vicenda e chiese spiegazioni a Theodore Long. Il General Manager di SmackDown ammise che era stato lui ad orchestrare interamente questo piano per non far diventare campione il \"Deadman\". Long sottoline\u00f2 poi che CM Punk e Scott Armstrong erano pienamente informati della cosa e si scus\u00f2 per quanto fatto chiedendo ad Undertaker di dimenticare tutto.\nPoco dopo, la security scort\u00f2 Long su una limousine, ma un'espressione di terrore apparve sul suo volto quando scopr\u00ec che alla guida dell'auto c'era proprio Undertaker.\nNonostante tutto, CM Punk afferm\u00f2 di non avere alcuna responsabilit\u00e0 per quanto accaduto e proclam\u00f2 di essere il primo uomo nella WWE ad essere stato in grado di far cedere il Becchino.\nBatista torn\u00f2 a SmackDown, ma ad accoglierlo ci pens\u00f2 Chris Jericho, il quale prese in giro \"The Animal\" per i recenti infortuni patiti. Batista allora lo inform\u00f2 che si sarebbero affrontati nel main event. Poco dopo Jericho inform\u00f2 il suo tag team partner Big Show che voleva affrontare \"The Animal\" da solo. Il match vide vincitore Batista, a seguito di una \"Batista Bomb\".\nSempre a SmackDown, Kane e The Great Khal\u00ec ebbero un nuovo incontro, che venne vinto dal gigante indiano per squalifica a seguito di una scorrettezza della \"Big Red Machine\". Kane poi colp\u00ec Khal\u00ec violentemente alla caviglia, infortunandolo e mettendo fine alla faida.\nLa settimana successiva, Teddy Long torn\u00f2 nel suo show all'interno di una bara trasportata dai druidi di Undertaker. Long venne liberato da CM Punk e comunic\u00f2 a quest'ultimo che avrebbe dovuto affrontare il becchino al PPV Hell in a Cell in un match valevole per il titolo mondiale.\nSuccessivamente, Batista annunci\u00f2 che avrebbe affrontato gli Unified Tag Team Champions Chris Jericho e Big Show a Hell i a Cell in un match valevole per i titoli, e aggiunse che il suo partner sarebbe stato il rientrante Rey Mysterio."}
{"id": "2556248", "revid": "1005847", "url": "https://it.wikipedia.org/wiki?curid=2556248", "title": "Corte d'appello del Texas", "text": "La Corte d'Appello del Texas (il inglese \"Texas Court of Criminal Appeals\") \u00e8 la corte suprema dello Stato del Texas per giudicare gli illeciti penali. La corte ha sede nel Supreme Court Building di Austin ed \u00e8 composta da un presidente e otto giudici.\nLe competenze di questa corte sono descritte dall'articolo V della Costituzione del Texas."}
{"id": "2556256", "revid": "152625", "url": "https://it.wikipedia.org/wiki?curid=2556256", "title": "We Don't Need Another Hero (Thunderdome)", "text": ""}
{"id": "2556259", "revid": "1154737", "url": "https://it.wikipedia.org/wiki?curid=2556259", "title": "Ronco di Maglio", "text": "Il Ronco di Maglio (1.109,5 ) \u00e8 una montagna delle Prealpi Liguri nelle Alpi Liguri. \nGeografia.\nLa montagna \u00e8 situata quasi al centro della Provincia di Savona tra i comuni di Osiglia e Bormida. Sulla vetta si pu\u00f2 notare, specie nei mesi invernali, quanto rimane della foresta di conifere che ne occupava la cima. La montagna si colloca poco ad ovest del Colle di Cadibona e rappresenta uno dei rilievi pi\u00f9 alti delle Prealpi Liguri. Si trova sul costolone che separa la vallata di Osiglia (a ovest) da quella della Bormida di Pallare. Verso sud una sella a 858 metri di quota la separa dal Bric della Croce (911 m), mentre a nord il costolone tra le due vallate prosegue digradando fino ad esaurirsi tra Plodio e Millesimo. \nScendendo dalla vetta lungo il versante ovest si incontrano le prime abitazioni di Osiglia in localit\u00e0 Orticeti.\nStoria.\nNei pressi della cima della montagna sono presenti resti di trincee napoleoniche.\nAccesso alla cima.\nLa montagna si pu\u00f2 raggiungere per vari sentieri, tra i quali quello che parte dalla Colla Baltera (794 m di quota) e, scavalcato il Bric della Croce ne raggiunge la sommit\u00e0 da sud. Sul lato Est-Sud si pu\u00f2 giungere in cima in poco pi\u00f9 di un'ora di cammino partendo dalla alla localit\u00e0 Pirotti, ricadente nel Comune di Bormida. Il monte \u00e8 anche accessibile con la mountain bike. La parte sommitale della montagna, boscosa e quasi pianeggiante, presenta due rilievi quasi alla stessa quota su uno dei quali \u00e8 stato posizionato, nei pressi di una palina indicatrice, un libro di vetta.\nTutela naturalistica.\nLa montagna e l'area circostante fanno parte del SIC / ZSC denominato \"Ronco di Maglio\" (codice: IT1322216 )."}
{"id": "2556261", "revid": "61051", "url": "https://it.wikipedia.org/wiki?curid=2556261", "title": "Socata TB9 Tampico", "text": ""}
{"id": "2556262", "revid": "256896", "url": "https://it.wikipedia.org/wiki?curid=2556262", "title": "Texas Court of Criminal Appeals", "text": ""}
{"id": "2556266", "revid": "1543377", "url": "https://it.wikipedia.org/wiki?curid=2556266", "title": "Corpo delle Lanterne Verdi", "text": "Il Corpo delle Lanterne Verdi (\"Green Lantern Corps\") \u00e8 una forza di polizia intergalattica immaginaria che appare nei fumetti pubblicati dalla DC Comics. Pattuglia i confini pi\u00f9 remoti dell'Universo DC su richiesta dei Guardiani dell'Universo, una razza di immortali residenti sul pianeta Oa. Secondo la continuity della DC, il Corpo delle Lanterne Verdi esiste da oltre tre miliardi di anni, sopravvivendo a molteplici conflitti sia interni che esterni. Divisi in coppie nei 3600 \"settori\" dell'universo, oltre 7200 membri servono all'interno del Corpo. Ad ogni Lanterna Verde viene dato un anello del potere, un'arma che conferisce poteri e abilit\u00e0 che vengono controllate o limitate dalla volont\u00e0 di chi lo indossa. Un film basato sul Corpo delle Lanterne Verdi e facente parte del DC Extended Universe \u00e8 stato annunciato nell'ottobre 2014 ed era previsto per il 19 giugno 2020. Al San Diego Comic-Con 2015 \u00e8 stato annunciato il titolo ufficiale del film.\nStoria editoriale.\nNel 1959, durante un revival della popolarit\u00e0 dei fumetti di supereroi in America, il curatore editoriale della DC Comics, Julius Schwartz, decise di reinventare come un eroe della fantascienza Green Lantern, un personaggio dei supereroi degli anni quaranta. La nuova concezione di Schwartz di Lanterna Verde aveva un nome diverso, Hal Jordan, e un diverso costume e una propria diversa origine e nessuna connessione con la versione originale del personaggio. Mentre quest'ultima era un vigilante solitario che viveva solo avventure sulla Terra, la nuova versione faceva parte di un gruppo di personaggi che si chiamavano tutti Lanterne Verdi. Il gruppo \u00e8 menzionato per la prima volta in Showcase n. 22 (1960) quando una Lanterna Verde morente passa il suo anello ad Hal Jordan. Nel corso degli anni, gli scrittori hanno introdotto un grande cast di Lanterne Verdi in ruoli sia di supporto che di protagonisti.\nStoria del gruppo.\nI Guardiani dell'Universo.\nI Guardiani dell'Universo sono una delle tante razze originarie del pianeta Maltus e furono le prime forme di vita intelligenti. Inizialmente erano umanoidi alti di colore blu con i capelli neri e divennero scienziati e ideologisti, sperimentando i mondi intorno al loro. In un momento fondamentale, miliardi di anni fa, un maltusiano di nome Krona utilizz\u00f2 il viaggio nel tempo per osservare l'inizio dell'universo. Tuttavia, questo esperimento, e pi\u00f9 tardi il tentativo di fermarlo, scatenarono dei disastri su tutta l'esistenza. In origine, l'esperimento ridusse l'universo in tanti multiversi e cre\u00f2 il malvagio universo Anti-Materiale di Qward. Seguendo la distruzione retroattiva del Multiverso, si scopr\u00ec che Krona allag\u00f2 l'inizio dell'universo con l'entropia facendo s\u00ec che \"nascesse vecchio\".\nI maschi maltusiani discussero di quella situazione: un gruppo di loro decise di dedicare la loro eterna esistenza a contenere il male; questo gruppo si divise tra I Guardiani dell'Universo e i Controllers. Le femmine, tuttavia, non videro la necessit\u00e0 di immischiarsi e, dato che gli Oani erano immortali e non avevano pi\u00f9 bisogno di riprodursi, lasciarono i loro compagni e divennero le Zamarons. Ricollocando il pianeta Oa al centro esatto dell'Universo, i Guardiani si dedicarono a combattere il male e a creare ordine nell'universo. Durante questo periodo si evolsero nel loro stato attuale.\nManhunters-\"Massacro del Settore 666\".\nNel loro primo tentativo di rafforzare la loro volont\u00e0 e la guardia contro minacce di ogni sorta, circa 3,5 miliardi di anni fa, i Guardiani crearono una legione di sentinelle robotiche chiamati i Manhunters. All'inizio agirono fedelmente per rafforzare l'ordine, per poi risentire della servit\u00f9 e delle restrizioni morali decretate per loro dai Guardiani. Furono anche trovati inesorabilmente imperfetti, a causa della loro inabilit\u00e0 di riconoscere o provare le emozioni. Si ribellarono ai Guardiani e combatterono una guerra millenaria che culmin\u00f2 con un attacco al pianeta Oa. I Guardiani si disfecero dei loro servitori robotici, privandoli dei loro poteri, e bandendoli attraverso l'universo. Infine, i Manhunters sopravvissuti formarono una loro societ\u00e0 robotica e perseguirono la loro interpretazione della loro missione originale.\nNelle serie di \"Martian Manhunter\", i Guardiani ebbero l'idea di una forza di polizia intergalattica dai Manhunters dei Marziani. Offrirono infatti ai Marziani stessi di essere quella forza. I Marziani dovettero declinare l'offerta, ma i Guardiani tennero il nome per gli androidi.\nIn \"Green Lantern: Secret Origins\", fu rivelato che i Manhunters soffrirono di un malfunzionamento della logica. Questo li port\u00f2 a pensare che l'ordine poteva essere raggiunto solo eliminando la vita. Arrivarono fino al settore 666, massacrando triliardi di persone durante il processo. I soli sopravvissuti si misero insieme per formare i Five Inversion, giurando vendetta sui Guardiani per le azioni della loro creazione.\nCreazione del Corpo.\nCastigati dal fallimento dei Manhunters, i Guardiani decisero che la loro nuova forza di soldati per il bene sarebbe consistita di esseri viventi, che avrebbero avuto una forte moralit\u00e0 e libero arbitrio. Per armare questa nuova legione di cavalieri celesti, i Guardiani crearono gli Anelli del Potere, anelli di un'incredibile tecnologia avanzata che avrebbero permesso ai loro portatori di proiettare dei raggi verdi di energia con cui avrebbero potuto costruire oggetti di ogni forma e dimensione, limitati solo dalla volont\u00e0 e dall'immaginazione del loro portatore.\nSebbene la connessione tra i Guardiani Oani e le origini del simbolo delle Lanterne Verdi \u00e8 ancora da chiarire, si sa che la lanterna in s\u00e9 ha le sue origini nella prima vita nell'universo. Presumibilmente la prima vita nella galassia emerse in un mondo nebbioso senza nome, e quando svilupparono una forza di polizia, che avrebbe portato una lanterna accesa con una fiamma verde, diedero vita al Corpo delle Lanterne Verdi. Fu stimato che quest'idea fu adottata e espansa attraverso la galassia come simbolo per la legge e la giustizia e la sua abilit\u00e0 di ispirare incertezza e confusione, infine risultante nella formazione del Corpo delle Lanterne Verdi, che ebbero anelli del potere e batterie simili a lanterne. Inizialmente consistente di poche dozzine di agenti all'epoca, il Corpo increment\u00f2 radicalmente i suoi numeri approssimativamente 1000 anni fa. I Guardiani cercarono di portare ordine sul pianeta Apokolips. Casa del tiranno galattico Darkseid, Apokolips era ed \u00e8 una roccaforte del male. La Lanterna Verde Raker Qarrigat cerc\u00f2 di rimuovere Darkseid dal potere, solo per essere reso schiavo dalla potenza dello stesso Darkseid. Raker torn\u00f2 su Oa, dove convinse i Guardiani che per prendere Apokolips sarebbe servito un intero esercito. Autorizzati ad effettuare un massiccio reclutamento, Raker e i suoi compagni Lanterne assunsero migliaia di nuovi membri, portando l'adesione totale a 3600 unit\u00e0.\nLa Crisi e le conseguenze.\nSia il Corpo che i Guardiani soffrirono di alcune perdite durante Crisi sulle Terre infinite. Il fallimento dei Guardiani nel prendere le decisioni adeguate durante la Crisi, li portarono alla decisione di allontanare Oa dalla compagnia delle loro controparti femminili, le Zamarons. Lasciati ai loro dispositivi, il Corpo dovette subire una maggiore riorganizzazione. Una squadra di Lanterne Verdi capitanate da Hal Jordan si stazion\u00f2 sulla Terra, ed il sistema di assegnare ad ogni Lanterna Verde un settore fu temporaneamente abbandonato. La decisione del Corpo di giustiziare Sinestro comport\u00f2 l'attivazione di una finora sconosciuta valvola di sicurezza che depotenzi\u00f2 ogni anello delle Lanterne Verdi ad eccetto di quelli di Hal Jordan, Guy Gardner, G'nort e Ch'p.\nI Guardiani infine tornarono su Oa e ricominciarono la ricostruzione del Corpo, assegnando Guy Gardner alla Terra, John Stewart al Mondo Mosaico, e Hal Jordan al reclutamento di nuovi membri. Ironicamente lo stesso Jordan fin\u00ec per essere responsabile della distruzione dell'incarnazione del Corpo che lui stesso aveva contribuito a creare.\nLa Caduta del Corpo.\nIl Corpo delle Lanterne Verdi pattugli\u00f2 l'Universo DC per oltre tre miliardi di anni. In questo vasto periodo di tempo, alcune Lanterne Verdi si ribellarono al Corpo. Una Lanterna Verde malvagia, Universo, fu mostrato vivo nell'epoca futura della Legione dei Supereroi, ma continuit\u00e0 retroattive multiple avevano da tempo eliminato questo possibile futuro. Due delle pi\u00f9 importanti Lanterne Verdi cadute erano Sinestro, la Lanterna Verde malvagia, e Hal Jordan, che sarebbe stato inconsciamente impossessato da Parallax, l'antico parassita della paura intrappolato nella Batteria del Potere Centrale. Alla rovina della sua citt\u00e0 natale, Coast City, Jordan fu consumato dal dolore, che lo condusse ad essere sopraffatto dalla paura, il tutto non sapendo che la sua paura era instaurata da Parallax.\nI ranghi del Corpo delle Lanterne Verdi furono decimati dal posseduto Hal Jordan. La fonte del Potere del Corpo, la Batteria del Potere Centrale, fu prosciugata dall'ex eroe, e Oa fu distrutta, rimuovendo la fonte del potere originale dagli anelli.\nDopo la caduta del Corpo, altre organizzazioni tentarono di riempire il vuoto del potere lasciato dai Guardiani. Due organizzazioni cominciarono a farsi strada: i Darkstars e la L.E.G.I.O.N.. Tuttavia, non riuscirono mai ad ottenere la potenza o la portata del Corpo.\nLe Lanterne Perdute.\nLe Lanterne Perdute erano un gruppo di Lanterne Verdi che tentarono di fermare Parallax dall'impossessarsi di Oa. Parallax li sconfisse nello spazio e dopo che distrusse il Corpo fu presunto che fossero morti. Invece, furono catturati dai Manhunters e portati su Biot, il pianeta patria dei Manhunters nel settore 3601. Furono utilizzati in vari esperimenti per disegnare e dare potere ai nuovi modelli di Manhunters. Furono infine trovati e salvati dal resuscitato Hal Jordan e da Guy Gardner. Le Lanterne Perdute si riunirono al Corpo, sebbene con qualche difficolt\u00e0 di adeguamento. Nonostante avessero appreso della possessione di Hal Jordan da parte di Parallax, alcuni ancora lo incolparono per la loro cattura e si allearono quando furono convocati su Oa.\nRinascita del Corpo.\nNel tentativo di redimersi dopo le sue azioni nelle vesti di Parallax, Hal Jordan si sacrific\u00f2 riaccendendo il sole, da cui Oa e la Batteria del Potere Centrale furono completamente ricostruiti dalla manifestazione fisica della volont\u00e0 di un morente Jordan, incanalata attraverso il suo vecchio amico e confidente Tom Kalmaku. Poco dopo, Kyle Rayner, avendo assorbito il potere di Parallax e Oblivion, divenne Ion. Ion incanal\u00f2 l'energia rimanente del sole che una volta erano i Guardiani, nella Batteria del Potere Centrale, facendo s\u00ec che gli stessi Guardiani potessero rinascere come infanti di entrambi i sessi.\nSi scopr\u00ec pi\u00f9 tardi che Hal Jordan era stato posseduto dall'incarnazione della paura, un antico parassita di nome Parallax. Parallax fu imprigionato all'interno della Batteria del Potere Centrale per miliardi di anni e non \u00e8 altro che l'\"Impurit\u00e0 Gialla\" all'interno della luce verde del Corpo che lascia le Lanterne Verdi vulnerabili al colore giallo. Hal Jordan, dopo aver imparato dell'impurit\u00e0 di Parallax, riusc\u00ec a separarsi da lui e rinacque di nuovo come Lanterna Verde. Lui, con l'aiuto di John Stewart, Guy Gardner, Kyle Rayner, e Kilowog, reimprigionarono Parallax. Con il ritorno di Parallax alla Batteria del Potere Centrale, i Guardiani continuarono la ricostruzione ed espansione del Corpo delle Lanterne Verdi, rafforzando gli anelli del potere, ora direttamente capaci di battere il colore giallo, a patto che il portatore fosse riuscito a vincere le proprie paure. Questo nuovo Corpo, sotto l'allenamento di Kilowog, Kyle Rayner, Guy Gardner ed altri veterani, fu primariamente composto di nuove reclute. Solo una manciata di Lanterne veterane rimasero nei ranghi. Ogni settore, ora, aveva due Lanterne Verdi assegnate alla sua protezione (Hal Jordan e John Stewart furono assegnati al settore 2814). A causa di un patto con la Spider Guild, il sistema stellare Vega venne dichiarato fuori dalla giurisdizione per ogni Lanterna Verde.\nIl nuovo Corpo delle Lanterne Verdi al momento presentava la mancanza di mano d'opera ed influenza politica di cui godeva a causa degli anni di lunga assenza dai settori. Questo lasci\u00f2 il Corpo del tutto incapace di intervenire in situazioni che avrebbero potuto lasciare che Parallax distruggesse il vecchio Corpo, includendo conflitti come la guerra tra i pianeti Rann e Thanagar. I Guardiani rimasero indifferenti a quello che vedevano come un conflitto che avrebbe potuto destabilizzare molti settori, ma che non aveva fermato Kyle Rayner e Kilowog dall'aiutare i rifugiati.\nNonostante queste difficolt\u00e0, il Corpo gioc\u00f2 un ruolo importante nella sconfitta di Superboy-Prime. Molte Lanterne Verdi furono uccise nel rallentamento dell'avanzata di Superboy Prime verso Oa, un sacrificio che consent\u00ec agli eroi pi\u00f9 forti della Terra di eseguire i loro piani per fermarlo. Mogo, un pianeta senziente e membro del Corpo, si posizion\u00f2 per agire come campo di battaglia finale tra Superboy-Prime e due Superman. La responsabilit\u00e0 dell'incarceramento di Superboy-Prime fu a carico dei Guardiani, che impiegarono il Corpo in questa missione, incarcerandolo dentro un piccolo Mangiatore di Soli rosso con cinquanta Lanterne Verdi alla costante guardia della sua prigionia. La \"Prime Duty\" \u00e8 considerata una funzione minore del Corpo ed una punizione, infatti Guy Gardner fu costretto ad un mese di guardia per aver infranto una regola del Corpo.\nCon il calendario di \"Un Anno Dopo\", il Corpo delle Lanterne Verdi increment\u00f2 i suoi numeri, con cui ex allenatori rientravano in servizio come ufficiali a tempo pieno. Una scarsit\u00e0 di Lanterne con esperienza rimasero un problema, e Guy Gardner fu assegnato ad assistere le reclute.\nSinestro Corps.\nLa Lanterna Verde rinnegata Sinestro, lavorando con l'Anti-Monitor, cre\u00f2 una sua versione del Corpo. Chiamata i \"Sinestro Corps\", reclut\u00f2 esseri capaci incutere una grande paura. Armati di anelli e batterie del potere gialli costruiti su Qward, i Sinestro Corps di recente programmarono un attacco su Oa, uccidendo dozzine di Lanterne Verdi, rapendo Kyle Rayner, e liberando Superboy Prime, Parallax, e Cyborg Superman dalla supervisione del Corpo delle Lanterne Verdi.\nNon appena la paura del Sinestro Corps si diffuse, i Guardiani, disperati, riscrissero le Dieci leggi nel Libro di Oa, permettendo alle Lanterne Verdi rimanenti di utilizzare la forza letale.\nLa notte pi\u00f9 profonda.\nNascosto nel Libro di Oa esiste un Capitolo di Rivelazioni Cosmiche che contiene una profezia chiamata la \"Notte pi\u00f9 oscura\". Nella profezia, sette Corpi di differenti colori sono in guerra gli uni contro gli altri, distruggendo di conseguenza se stessi e l'universo.\nDopo la Guerra con il Sinestro Corps, Ganthet e Sayd furono banditi dai Guardiani. Capendo che la profezia stava per avverarsi, crearono un anello del potere blu della speranza. I Guadiani rimasti crearono le Lanterne Alpha e rivelarono le nuove leggi che scrissero per il Corpo delle Lanterne Verdi.\nDurante la \"Notte pi\u00f9 oscura\", i Guardiani finalmente capirono l'accuratezza della profezia e furono imprigionati da Scar, un Guardiano malvagio che lavorava per Nekron che lanci\u00f2 un attacco al Corpo resuscitando alcune Lanterne Verdi morte e facendo di loro le Lanterne Nere.\nGiuramento.\nNel futuro mostrato nella miniserie \"Legione dei 3 Mondi\", fu rivelato che Mogo era morto da tempo e che senza di lui non si potevano distribuire gli anelli del potere, e senza anelli del potere niente Corpo delle Lanterne Verdi nel XXXI secolo. Rond Vidar fu l\u00ecultima Lanterna Verde finch\u00e9 non fu assassinato da Superboy Prime. Sodam Yat era l'ultimo Guardiano dell'universo, vivendo ora su una Oa rovinata. Anteprime di \"Legione di 3 Mondi\" n. 3 mostrarono prendere alcuni anelli delle lanterne cadute sotto un nuovo giuramento:\n\"\u00abIn brightest day, in darkest night, No evil shall escape my sight. Let those who worship evil's might Beware my power - Green Lantern's light! \u00bb\"\n\"\u00abNel giorno pi\u00f9 splendente, nella notte pi\u00f9 profonda nessun malvagio sfugga alla mia ronda. Quindi chi nel male si perde si guardi dal mio potere, la luce di Lanterna Verde!\u00bb\"\nDopo aver aiutato le Legioni a sconfiggere Prime e le sue forze, Yat si rese conto che l'universo aveva bisogno di combattere una tale minaccia. Tornato su Oa, mend\u00f2 gli anelli in giro per l'universo per reclutare un nuovo Corpo delle Lanterne Verdi.\nNella continuit\u00e0 originale della Legione, il Corpo delle Lanterne Verdi fu bandito dalla Terra, grazie alle azioni di Lanterna Verde che divenne l'avversario della Legione, Universo. Con le recenti alterazioni della continuit\u00e0 di questo futuro, non \u00e8 chiaro se questo bando fosse ancora in azione. Similarmente, i Guardiani furono rivelati ancora esistenti su Oa nella continuit\u00e0 corrente; il loro destino nella rinnovata continuit\u00e0 deve ancora essere rivelata.\nCaratterizzazione.\nI 3600 Settori.\nIl Corpo \u00e8 un'organizzazione di 7200 Lanterne (originariamente erano una per settore, quindi 3600) che vengono scelte dagli anelli per la loro capacit\u00e0 di superare le proprie paure, e ne vengono assegnate due per ogni settore dello spazio che richiede la protezione di pi\u00f9 di una Lanterna Verde (si veda il caso del settore 2814, che comprende anche la Via Lattea e di conseguenza la Terra, dove le Lanterne Verdi sono due, Hal Jordan e John Stewart). Settori altamente popolati come il settore 2814 possono avere pi\u00f9 Lanterne. Mentre le Lanterne primarie del settore 2814 sono Hal Jordan e John Stewart, Kyle Rayner e Guy Gardner sono stazionati su Oa, prima come insegnanti e ora assegnati ai casi troppo complicati per le Lanterne Verdi medie. Il numero ufficiale di membri attivi apparentemente non comprende membri di supporto tenuti in riserva per essere chiamati in servizio in un attimo, nel caso che una Lanterna Verde di un particolare settore non sia reperibile. Nell'organizzazione originale, la lista attiva era tenuta in considerazione massima considerando che John Stewart non poteva entrare in servizio durante la Crisi Nekron nonostante la grave natura della situazione.\nOgni membro ha una grande autonomia come anche i propri metodi nella loro giurisdizione, e sono soggetti al rimprovero dai Guardiani se sentono che una Lanterna Verde ha abusato dell'autorit\u00e0 conferitagli. Le Lanterne sono individualmente responsabili del reclutamento di un rimpiazzo (quando possibile) in caso di morte o se sono vicini al pensionamento. Se una Lanterna muore prima di adempiere a questo dovere, l'anello trova un sostituto per conto suo. La Lanterna Verde dalle dimensioni di un pianeta, di nome Mogo, gioca un ruolo chiave, aiutando gli anelli nella missione di reclutamento. Per questa ragione, i Sinestro Corps cercarono di ucciderlo. In rare circostanze, i Guardiani eseguono personalmente i reclutamenti, via telepresenza. Il reclutamento delle Lanterne di supporto, invece, avviene con altri criteri, come nella scelta del secondo candidato ideale della Lanterna precedentemente deceduta, come per il caso di Guy Gardner. Quando una Lanterna di un determinato settore \u00e8 ancora attiva, la selezione di un membro di rinforzo viene eseguita personalmente dai Guardiani, come nel caso del reclutamento di John Stewart, quando Guy Gardner fu gravemente ferito in un incidente. Hal Jordan fu contrario al reclutamento di John Stewart, in quanto era un tipo scontroso ed impulsivo, ma i Guardiani rimasero fermi nella loro decisione, ed il reclutamento si John Stewart si prov\u00f2 adatto allo scopo.\nAl momento dell'assunzione, ogni Lanterna Verde del Corpo originale riceveva un anello del potere, una batteria per ricaricarlo a forma di lanterna ed un'uniforme. Il disegno predefinito dell'uniforme progettata per gli umanoidi aveva una sezione verde che ricopriva le spalle e il torso, una sezione nera per le braccia e la parte superiore delle gambe, stivali verdi, guanti bianchi, maschera verde, e sul petto, un cerchio bianco con il simbolo di una lanterna verde stilizzata. Le Lanterne avevano il permesso di costruirsi una propria uniforme purch\u00e9 il simbolo ed il colore verde predominante fossero presenti. Per esempio, Mogo, un pianeta senziente, cambi\u00f2 la propria vegetazione cos\u00ec da creare il simbolo del Corpo sulla sua superficie. Jack T. Chance, un umanoide, rifiut\u00f2 di indossare un'uniforme, ma concesse di indossare un distintivo sul risvolto del suo giubbotto. Alle Lanterne fu anche permesso di avere un'identit\u00e0 segreta come misura di sicurezza ed \u00e8 implicito che il Corpo fu messo in avviso di onorare tale scelta facendo attenzione a non esporli. L'allenamento nell'uso dei loro anelli era per le Lanterne Verdi una scelta facoltativa e il personale istruttore per tale scelta era a richiesta su Oa. In pi\u00f9, una Lanterna Verde veterana pu\u00f2 essere assegnata in qualit\u00e0 di allenatore verso la recluta o le reclute nel campo, nel loro settore.\nIl nuovo Corpo delle Lanterne Verdi \u00e8 stato costruito dai Guardiani in modo pi\u00f9 strutturale e formale da quello distrutto da Parallax. Le reclute, dopo essere state trovate dai loro Anelli del Potere, vengono portate su Oa per l'addestramento. Non tutte le Lanterne riescono a superarlo, infatti molti di loro falliscono, costringendo gli anelli a trovare nuovi portatori. Durante l'allenamento, le reclute indossano l'uniforme base del Corpo, ma il simbolo sul petto viene aggiunto solo una volta che l'addestramento viene superato e completato. In aggiunta, tutti gli anelli del potere, e non solo quello assegnato ad interim a Kyle Rayner, che non funzionano con il colore giallo, provvedono ai portatori di sentire la paura dietro al colore a li aiutano a superarlo.\nCon il reclutamento, una Lanterna Verde deve sostenere certi principi durante lo svolgimento del suo dovere. Questi principi includono:\n1. La protezione della Libert\u00e0 e della Vita all'interno del Settore assegnato.2. Seguire gli Ordini dei Guardiani senza discutere.3. Non interferire con la cultura di un pianeta, con la sua struttura politica, o con la volont\u00e0 collettiva della sua popolazione.4. Agire secondo le leggi locali e obbedire alle autorit\u00e0 locali entro i limiti. (Presumibilmente, gli Ordini dei Guardiani possono superare le leggi di un pianeta quando necessario).5. Non agire contro niente e nessuno finch\u00e9 non si prova essere una minaccia contro la Vita e la Libert\u00e0.6. Rifiutare di utilizzare l'equipaggiamento, le risorse o l'autorit\u00e0 del Corpo per scopi personali.7. Mostrare rispetto per e cooperare con gli altri membri del Corpo e i Guardiani.8. Mostrare rispetto per la Vita, cui include la restrizione della forza a meno che non sia strettamente necessario.9. Dare priorit\u00e0 assoluta alla minaccia pi\u00f9 grande del settore assegnato.10. Sostenere l'Onore del Corpo.\nPer far rispettare questi principi, i Guardiani monitorizzano da vicino tutte le Lanterne Verdi. Se scoprono dell'avvenuta violazione del Regolamento del Corpo, convocano direttamente l'interessato su Oa e lo sottopongono ad un processo in cui le accuse vengono lette e la lanterna in causa pu\u00f2 spiegare le sue azioni. Se i Guardiani non sono soddisfatti dalle spiegazioni, hanno un numero di opzioni disciplinari che includono:\nRecentemente, in risposta alla guerra con i Sinestro Corps, i Guardiani riscrissero il Libro di Oa, per includere 10 nuove leggi. Finora ne sono state rivelate solo quattro. In \"Lanterna Verde\" n\u00ba 34 sono:\n1. La Forza Letale \u00e8 autorizzata nei confronti del Sinestro Corps.2. La Forza Letale \u00e8 autorizzata contro tutti nemici del Corpo delle Lanterne Verdi.3. Le relazioni fisiche e l'amore tra Lanterne Verdi sono vietati all'interno del Corpo (poi revocata).4. Il Sistema Vega non \u00e8 pi\u00f9 al di fuori della Giurisdizione del Corpo delle Lanterne Verdi.\nOa-Quartiere Generale del Corpo.\nIl Quartiere Generale del Corpo delle Lanterne Verdi si trova su Oa, al centro dell'universo. Oa fu distrutto poco dopo che Hal Jordan divenne Parallax, ma fu pi\u00f9 tardi ricostituito dall'amico di Hal Jordan Tom Kalmaku. Inizialmente naturale se sterile, la ricostruzione di Oa era ora un pianeta costruito sul modello di un vasto labirinto. Le caratteristiche primarie includevano una grande sala perch\u00e9 i Guardiani si potessero incontrare in conferenza, strutture di formazione per le reclute, prigioni chiamate le Celle per i criminali pericolosi, e tombe per onorare le Lanterne cadute. La caratteristica pi\u00f9 prominente del pianeta \u00e8 l'enorme Batteria del Potere Centrale, una versione gigante della personale batteria da ricarica delle Lanterne. La Batteria Centrale incanala la stessa energia verde dei Guardiani e lo amplifica, distribuendo energia alle batterie individuali attraverso l'universo che quindi possono essere utilizzate per ricaricare gli anelli del potere. Esseri particolarmente pericolosi come Sinestro, o Parallax, sono a volte imprigionati all'interno della Batteria Centrale.Mantenere la sicurezza su questo dispositivo \u00e8 vitale come sarebbe pericoloso prevenire che i membri del Corpo attraverso l'universo ricaricassero i loro anelli, depotenziando cos\u00ec tutti i membri in un colpo solo.\nI Guardiani incrementarono le capacit\u00e0 del sistema difensivo di Oa creando una struttura armaturea che proteggeva il pianeta, ma fu distrutta durante i preludi alla storia di la \"Notte pi\u00f9 Oscura\".\nGuardia d'Onore e il Mantello di Comando Crimson.\nLa Guardia d'Onore delle Lanterne Verdi \u00e8 un gruppo d'\u00e9lite delle Lanterne Verdi, con base su Oa ma senza limiti di settori, che servono come leader del Corpo, risolutori di problemi e operatori speciali.\nIl titolo ed il mantello di Guardia d'Onore fu introdotta nel n\u00ba 1 della terza parte della miniserie \"Tales of The Green Lantern Corps\". Tra questi ranghi vi sono tre membri: Tomar-Re, K'ryssma e Apros che comandano le tre divisioni del Corpo contro le armate dei non-morti. Nel n\u00ba 3 I Guardiani promuovono la Lanterna Verde Hal Jordan come primo umano a ricevere l'onore per le sue azioni eroiche nel guidare il Corpo nella vittoria contro Krona e Nekron.\nJordan, sebbene lusingato, declin\u00f2 l'offerta dicendo che doveva essere visto come \"una Lanterna Verde uguale alle altre\" che fece \"ci\u00f2 che ogni Lanterna Verde avrebbe fatto se ne avesse avuta l'opportunit\u00e0\". Aggiunse anche \"Quando si giunge a una cosa di questo tipo, immagino di essere solo uno del gruppo\" ed \u00e8 cos\u00ec che rimase, ai festeggiamenti dei suoi compagni fatti per lui.\nLa Lanterna Verde Guy Gardner fu promossa a membro primario nella Guardia d'Onore come Lanterna numero uno durante la miniserie \"Green Lantern Corps: Recharge\". Serv\u00ec anche come comandante in campo durante la battaglia. Dopo la Guerra con i Sinestro Corps, con l'entit\u00e0 di Ion rimossa dal suo corpo, Kyle Rayner fu aggiunto alla Guardia d'Onore come partner di Guy Gardner.\nI Cadaveri.\n\"I Cadaveri\" (dall'inglese, gioco di parole da \"Corps\", Corpo a \"Corpse\" = Cadavere) sono un'\u00e9lite, di Operativi Neri top-Secret del Corpo delle Lanterne Verdi. I membri dei Cadaveri non sono limitati da nessuna regola delle Lanterne, e si occupano delle missioni pi\u00f9 oscure e pericolose. Questi membri non usano anelli del potere: ingoiano dei dischetti simili a monete che forniscono loro tutti i poteri che darebbe l'anello del potere, ma con una durata di ricarica di cinque giorni. Questi dischetti producono un'energia viola invece che verde. I membri dei Cadaveri non indossano le uniformi delle Lanterne Verdi, n\u00e9 il loro simbolo sul petto. Portano invece un'uniforme nera senza simboli. In pi\u00f9 non hanno la restrizione della forza letale non necessaria, che invece limita le Lanterne Verdi ad utilizzarla solo in caso di battaglia con i Sinestro Corps.\nPochissime Lanterne sono a conoscenza dell'esistenza di questo Corpo. Guy Gardner, dopo anni di servizio nel Corpo, disse non avere mai sentito parlare di loro, e dopo che ebbe compiuto una missione in loro compagnia, la sua memoria fu cancellata. Con la recente autorizzazione della forza letale contro i Sinestro Corps, il futuro e la necessit\u00e0 dei Cadaveri sono ancora oscuri.\nLe Lanterne Alpha.\nDopo la Guerra con i Sinestro Corps, i Guardiani crearono una nuova classe di Lanterne Verdi chiamate le Lanterne Alpha. Le Lanterne Alpha sono uomini del Corpo che si sono fusi con il loro anello e con la loro batteria del potere. Boodikka, Varix, Kraken, Green Man, e Chaselon sono tutte Lanterne Alpha confermate. Da notare che Hal Jordan non fu scelto, mentre John Stewart fu scelto per farne parte ma decise di declinare l'offerta. Geoff Johns afferm\u00f2 che le Lanterne Alpha giocano un ruolo da Affari Interni nel Corpo. Hal Jordan si rifer\u00ec a loro nello stesso modo. Queste Lanterne hanno \"unit\u00e0 senzienti e modo di pensare delle Lanterne Verdi e l'efficienza e la logica dei Manhunters\", dato che i Guardiani li trasformarono in cyborg utilizzando la tecnologia utilizzata per gli stessi Manhunters, ma mantennero le loro menti direttamente collegate al Libro di Oa e alla Batteria del Potere Centrale. Dopo la trasformazione, le Lanterne Alpha ricevettero un anello del potere in aggiunta, ed una batteria del potere fu impiantata chirurgicamente nel loro corpo cos\u00ec che non avrebbero mai avuto bisogno di ricaricarli, a costo della perdita della loro ex personalit\u00e0. Le Lanterne Alpha non sembrano mostrare somiglianza con i loro precedenti vissuti quotidiani, ne danno l'idea di ricordare chi fossero. Simile alla recente versione dei Manhunters, le Lanterne Alpha ebbero una seconda faccia con cui potevano prosciugare il potere dagli anelli del potere. Le Lanterne Alpha sono solite ripetere uno slogan simile a quello dei Manhunters: \"Nessuna Lanterna sfugge alle Lanterne Alpha\".\nLaira fu la prima Lanterna Verde ad essere punita dalle Lanterne Alpha; per l'omicidio di Amon Sur le fu tolto l'anello e fu espulsa dal Corpo.\nIl concetto di Lanterne Alpha fu un'idea di Grant Morrison.\nArmi.\nGli Anelli del Potere devono essere ricaricati regolarmente facendogli toccare la Batteria del Potere, una batteria con la forma di una lanterna, per un periodo di pochi secondi. Quando ricaricano la propria arma, alcuni membri del Corpo recitano un giuramento. Questo giuramento \u00e8 diverso da membro a membro, ma il pi\u00f9 utilizzato e popolare sembra quello di Hal Jordan."}
{"id": "2556268", "revid": "125234442", "url": "https://it.wikipedia.org/wiki?curid=2556268", "title": "Princess Tutu - Magica ballerina", "text": " \u00e8 un anime giapponese del 2002-2003 in 26 episodi complessivi, creato da Jun'ichi Sat\u014d e Ikuko It\u014d ed animato dalla Hal Film Maker. In Italia \u00e8 stato pubblicato in DVD dalla Play Press, trasmesso in TV e reso disponibile in streaming.\nTrama.\nAhiru (letteralmente \"papera\") \u00e8 una paperella che un giorno vede ballare un bellissimo principe, il quale dopo aver perduto il suo cuore, sacrificato per sconfiggere il malvagio Corvo, \u00e8 diventato una bambola senz'anima e priva di sentimenti. Innamorata di lui ed impietosita dai suoi occhi tristi, ultimo residuo della sua personalit\u00e0 perduta, Ahiru desidera con tutta se stessa di poterlo aiutare; il suo desiderio viene esaudito e grazie ad un magico medaglione donatole dal vecchio ed inquietante Drosselmeyer, diventa una giovane e goffa ragazza che frequenta una scuola di balletto. In caso di necessit\u00e0 il medaglione le permette di diventare Princess Tutu, magica principessa ballerina che ha il compito di ritrovare i frammenti del cuore del principe, in realt\u00e0 il suo misterioso compagno di scuola e senpai Mytho, e restituirgli quindi i sentimenti perduti.\nLa storia esplora le conseguenze delle azioni di Ahiru/Princess Tutu e come queste influenzino la sua vita e quella di coloro intorno a lei, in particolare Rue, compagna di classe innamorata di Mytho, e Fakir, amico d'infanzia e compagno di corso di Mytho che sembra soggiogare la sua volont\u00e0, ma che in realt\u00e0 ha votato la sua vita a proteggerlo da s\u00e9 stesso e dal mondo esterno.\nKinkan Town, la cittadina dove si svolgono questi avvenimenti, \u00e8 permeata dall'antica leggenda del Principe ed il Corvo e lentamente realt\u00e0 e fiaba si fondono e diventano indistinguibili. Ahiru, Rue, Mytho, e Fakir sono destinati ad interpretare il ruolo dei personaggi dell'ultima storia scritta da Drosselmeyer, morto prima di terminare il suo lavoro. I personaggi cominciano per\u00f2 a resistere ai vincoli assegnati agli infausti destini che lo scrittore ha loro assegnato, e a lottare per evitare che la storia diventi una tragedia.\nLa fiaba.\nLa storia segue le fila della fiaba \"Il Principe e il Corvo\", dove si racconta dell'epica lotta tra il Principe contro il malvagio Corvo. Per vincere il Principe non esita a strapparsi il cuore dal petto con una magia proibita: il cuore andr\u00e0 in pezzi e i suoi frammenti imprigioneranno il Corvo sotto la citt\u00e0. Il Principe, privato del suo cuore e dei suoi sentimenti \u00e8 condannato a vagare senza meta e senza pi\u00f9 personalit\u00e0, ma la Principessa Tutu, riuscir\u00e0 a recuperare e a restituirgli tutti i frammenti del suo cuore infranto, per poi scomparire trasformata in \"polvere di luce\" dopo avergli confessato il suo amore per lui. Il malvagio Corvo per\u00f2 sar\u00e0 di nuovo libero e solo il Cavaliere, votato alla protezione del suo Principe, con il suo coraggio e il suo sacrificio riuscir\u00e0 ad averne la meglio, per poi soccombere dilaniato dai suoi artigli. Il Principe, sconfitto il suo nemico, ma senza la donna che lo amava e l'amico che l'aveva sempre protetto, dovr\u00e0 continuare ad affrontare la vita da solo.\nOsservazioni.\n\"Princess Tutu\" contiene elementi di fiabe e di balletti classici, ed in particolare la trama generale della serie \u00e8 costruita fondendo la fiaba de \"Il brutto anatroccolo\" di Hans Christian Andersen con il balletto \"Il lago dei cigni\" di P\u00ebtr Il'i\u010d \u010cajkovskij. Ogni singolo episodio, inoltre, si ispira ad un balletto che viene raccontato e spiegato, e la sua musica viene usata come colonna sonora facendo assumere alla serie anche un ruolo didattico ed introduttivo al mondo del balletto.\nAnche se apparentemente la serie sembrerebbe indirizzata ad un pubblico infantile, soprattutto per il character design semplice e delicato, la storia drammatica, le atmosfere cupe e le situazioni affrontate denotano come sia invece rivolta ad un pubblico che coinvolge entrambi i target sh\u014djo e sh\u014dnen ed una fascia d'et\u00e0 molto ampia, poich\u00e9 vi sono vari livelli di lettura narrativi e di comprensione della storia, strutturati in modo tale che si crei un gioco di specchi tra realt\u00e0 e fiaba intrecciate al punto da non riuscire pi\u00f9 a distinguerle.\nDoppiaggio ed edizione italiana.\nIl doppiaggio \u00e8 stato realizzato a cura della Play Press Publishing e distribuito in DVD fra il 2006 ed il 2007: questa edizione manteneva le sigle originali giapponesi e, come le altre pubblicazioni dell'editore, non indicava il cast di doppiaggio italiano, che quindi \u00e8 in parte ignoto. L'adattamento dei dialoghi italiani di questo anime \u00e8 caratterizzato dalla scelta di mantenere dopo alcuni nomi dei personaggi gli onorifici giapponesi (ad esempio \"-chan\" o \"-senpai\"), nonostante la serie abbia un'ambientazione volutamente indeterminata, pi\u00f9 tedesca che giapponese. \nLa serie venne poi trasmessa su alcune televisioni locali: , poi nel 2011 su Telemilano Pi\u00f9 Blu Lombardia all'interno del contenitore \"Contactoons\", in cui la serie ottenne un'omonima sigla italiana scritta e cantata da Santo Verduci. La serie \u00e8 stata poi replicata sul canale satellitare JimJam dal 1\u00ba settembre 2012 tutti i giorni alle 22:10, questa volta rimettendo le sigle giapponesi, e dopo alcuni anni di assenza sar\u00e0 ritrasmessa ancora su \"Contactoons\", nel frattempo spostatosi sulla syndication Caf\u00e9TV24, dall'8 ottobre 2016, il sabato e la domenica alle 18:00, con la sigla italiana. La stessa trasmissione ha offerto da gennaio 2017 anche lo streaming ufficiale della serie sul proprio canale YouTube; al 2021, la serie non \u00e8 pi\u00f9 disponibile.\nEpisodi.\nIn Giappone \"Princess Tutu\" \u00e8 stato trasmesso in due stagioni per un totale di 26 episodi: la prima \u00e8 costituita da 13 episodi di circa mezz'ora l'uno, mentre i 13 episodi della seconda serie (a parte l'ultimo) sono stati trasmessi divisi in due parti di circa un quarto d'ora per motivi di palinsesto: questo ha portato alcune fonti a segnalare erroneamente in 38 il numero degli episodi complessivi. Gli episodi spezzati sono stati poi riuniti nelle edizioni DVD.\nManga.\nL'adattamento manga della serie \u00e8 stato scritto da Mizuo Shinonome ed \u00e8 stato pubblicato in Giappone dall'editore Akita Shoten nella rivista \"Champion Red\", dedicata ai manga sh\u014dnen, ed \u00e8 stata raccolta in due tank\u014dbon nel 2003. In Italia \u00e8 stato pubblicato nel 2006 da Play Press prima dell'importazione della serie animata."}
{"id": "2556269", "revid": "1543377", "url": "https://it.wikipedia.org/wiki?curid=2556269", "title": "Mehriban \u018fliyeva", "text": "Presidente della Federazione della Ginnastica dell'Azerbaigian, \u00e8 stata eletta all'Assemblea nazionale, divenendo capo del gruppo di lavoro sulle relazioni interparlamentari tra l'Azerbaigian e la Francia. Ha poi ricoperto l'incarico di Presidente della Fondazione di Heydar Aliyev e della Fondazione degli Amici della Cultura dell'Azerbaigian, nonch\u00e9 quello di Ambasciatore di buona volont\u00e0 dell'UNESCO (2004) e ISESCO (2006), ONU, OCI.\nBiografia.\nFiglia di Arif Pashayev (figlio dello scrittore Mir Jalal Pashayev, Ph.D. in matematica e fisica e rettore dell'Accademia Nazionale dell'Aviazione di Baku) e di Aida Imanguliyeva (prominente filologa ed arabista), si diploma ottenendo una medaglia d'oro per aver completato brillantemente i propri studi. Pochi mesi dopo, viene ammessa all'Universit\u00e0 Medica dell'Azerbaijan e successivamente continu\u00f2 i suoi studi all'Accademia Medica di Mosca, dove ottiene una laurea onoraria nel 1988.\nNel 1984 sposa \u0130lham \u018fliyev, con cui ha tre figli: Leyla (1985), Arzu (1988) e Heydar (1997). Dal 1988 al 1992, la Aliyeva ha lavorato presso l'Istituto di ricerca scientifica moscovita per le malattie oculari, diretto da Michail Krasnov. Nel 1995, crea la fondazione \"Amici della Cultura Azera\", di cui \u00e8 ancora presidente. Nel 1996, fonda la rivista di cultura e storia \"Eredit\u00e0 azera\", pubblicata in tre lingue come lingua azera, inglese e russa.\nNel 2002, fu eletta presidentessa della Federazione di ginnastica azera (che tutt'oggi guida) ed ottenne secondo la sua iniziativa l'organizzazione dei Campionati mondiali di ginnastica artistica 2005 a Baku da parte della Federazione Internazionale di Ginnastica.\nMehriban Aliyeva \u00e8 la presidente della Fondazione di Heydar Aliyev sin dalla sua fondazione (nel 2004). Nello stesso anno \u00e8 stata nominata come l'Ambasciatrice di buona volont\u00e0 dell'UNESCO per il sostegno e la promozione del folclore e delle tradizioni musicali ed \u00e8 stata eletta come membro del Comitato Esecutivo del Comitato Olimpico Nazionale dell'Azerbaigian nel 2004 durante l'IV Assemblea Generale del Comitato Olimpico Nazionale.\nAlle elezioni del 2005, fu eletta all'Assemblea nazionale nelle file del Partito del Nuovo Azerbaigian. Per le attivit\u00e0 in vari campi, il sostegno all'educazione ed ai progetti attuati nel mondo islamico, il 24 novembre 2006 Mehriban Aliyeva \u00e8 stata insignita con il titolo onorifico di Ambasciatrice di buona volont\u00e0 dall'ISESCO. \u00c8 stata eletta come la presidente del comitato nazionale per lo svolgimento dei Primi Giochi Europei a Baku nel 2015. \u00c8 diventata membro del Consiglio del coordinamento degli azeri del mondo secondo la decisione presa nel 4\u00ba Congresso degli azeri del mondo nel 2016. Il 21 febbraio 2017, per l'ordine del presidente Ilham Aliyev, Mehriban Aliyeva \u00e8 stata nominata come Primo Vice Presidente dell'Azerbaigian.\nPrimo Vice Presidente.\nMehriban Aliyeva \u00e8 stata nominata come Primo Vice Presidente dell'Azerbaigian neIl 21 febbraio 2017. Si trattava di una carica creata attraverso un referendum costituzionale nel 2016. Il 6 marzo 2017 la Commissione elettorale centrale ha revocato il mandato di deputato di Mehriban Aliyeva secondo la sua richiesta.\nMehriban Aliyeva, come primo Vice Presidente dell'Azerbaigian, ha fatto la sua prima visita ufficiale in Francia nel 14-15 marzo 2017. Il presidente francese Fran\u00e7ois Hollande durante la cena ha ospitato alti funzionari della Repubblica dell'Azerbaigian. Fran\u00e7ois Hollande ha affermato che la storia dei legami tra i popoli dell'Azerbaigian e della Francia \u00e8 molto pi\u00f9 vecchia di 25 anni di relazioni diplomatiche: \"I nostri paesi si sono avvicinati prima di tutto grazie ai rapporti commerciali e culturali. Possiamo rintracciare i primi segni di questi legami tornando alla storia, alle vie di seta che attraversavano l'Azerbaigian nei secoli IX e X. I viaggiatori francesi hanno iniziato a passare da questo territorio gi\u00e0 dal XIII secolo\".\nMehriban Aliyeva ha incontrato a livello bilaterale l'ex presidente della Lettonia, Vaira Vike-Freiberga, il 16 marzo, l'Ambasciatrice di buona volont\u00e0 dell'UNESCO Marianna Vardinoyannis il 16 marzo, la First Lady della Repubblica di Macedonia Maya Ivanova nell'ambito del Forum Globale di Baku nel 2017. Dopo essere stata nominata come vice presidente della Bulgaria, Iliana Iotova ha fatto la sua prima visita ufficiale all'estero in Azerbaigian e ha incontrato il presidente Ilham Aliyev e il primo vice presidente Mehriban Aliyeva il 5 maggio 2017. Il 23 maggio Aliyeva ha partecipato all'evento organizzato per i vincitori del 4 \u00b0 Giochi della Solidariet\u00e0 Islamica svolto a Baku.\nIl 15 settembre, Mehriban Aliyeva ha ricevuto la delegazione del Giappone guidata da Manabu Hori e ha discusso i rapporti tra il Giappone e l'Azerbaigian, la cooperazione nel campo del petrolio, il nuovo accordo di produzione condivisa sullo sviluppo congiunto del settore \"Azeri-Chirag-Guneshli\" nel settore azerbaigiano del Mar Caspio e la possibilit\u00e0 di collaborare in campo non petrolifero, come il turismo, l'agricoltura e l'istruzione.\nMehriban Aliyeva ha incontrato la delegazione della Francia guidata da Jean-Batiste Lemoyne il 15 settembre in visita dell'inaugurazione del nuovo edificio dell'universit\u00e0 franco-azerbaigiana. Il primo vicepresidente Mehriban Aliyeva e il presidente Ilham Aliyev hanno visitato gli Stati Uniti dal 17 al 20 settembre 2017 e hanno partecipato alla 72\u00aa sessione dell'Assemblea generale delle Nazioni Unite. Mehriban Aliyeva ha ricevuto la delegazione d'Italia guidata da Linda Lanzillotta, vicepresidente del Senato l'11 novembre 2017 e ha discusso i rapporti fra questi due paesi e della sicurezza energetica dell'Europa.\nAliyeva si \u00e8 recata in visita ufficiale in Italia il 25-26 settembre 2018, in una due giorni durante la quale ha incontrato presidente del Senato della Repubblica Italiana, Maria Elisabetta Alberti Casellati, Papa Francesco e Sergio Mattarella."}
{"id": "2556270", "revid": "2004687", "url": "https://it.wikipedia.org/wiki?curid=2556270", "title": "Jed (album)", "text": "Jed \u00e8 il secondo album del gruppo rock statunitense Goo Goo Dolls.\nIl disco.\nIl disco vede l'esordio alla voce del chitarrista Johnny Rzeznik che canta le canzoni \"Up Yours\" e \"James Dean\". \nIl cantante Lance Diamond di Buffalo (citt\u00e0 dove si \u00e8 formata la band) canta \"Down on the Corner\" e la traccia \"Sex Maggot\" prende quello che era il nome originario della band. Tutte le restanti tracce vengono cantate dal bassista Robby Takac. Come nel precedente album sono presenti due cover: \"Down on the Corner\" dei \"Creedence Clearwater Revival\" e \"Gimme Shelter\" dei \"The Rolling Stones\"."}
{"id": "2556278", "revid": "1566286", "url": "https://it.wikipedia.org/wiki?curid=2556278", "title": "Mona Fong", "text": "Il suo nome di nascita \u00e8 Li Meng-Lan (\u674e\u5922\u862d), ed ha ottenuto la fama negli anni '50, come una delle cantanti discografiche e di nightclub pi\u00f9 famose di Singapore ed Hong Kong. La sua fama \u00e8 stata principalmente dovuta alla sua buona pronuncia inglese ed alla voce autentica. Attualmente \u00e8 Presidente Deputato e General Manager di uno studio di registrazione ed un canale televisivo, rispettivamente lo \"Shaw Brothers Studio\" la \"Television Broadcasts Limited\" (TVB). Inoltre, \u00e8 la seconda moglie del magnate televisivo Sir Run Run Shaw.\nIn tempi recenti, la Fong ha prodotto pi\u00f9 di cento film a partire dal 1997, l'ultimo dei quali \u00e8 stato \"Drunken Monkey\" del 2002. Il primo gennaio 2009 \u00e8 stata nominata General Manager del canale televisivo TVB."}
{"id": "2556281", "revid": "287204", "url": "https://it.wikipedia.org/wiki?curid=2556281", "title": "Campidoglio (Austin)", "text": "Il Campidoglio di Austin (in inglese: \"Texas State Capitol\") \u00e8 un palazzo di Austin che funge da sede per il Governatore e per la Legislatura del Texas, negli Stati Uniti d'America.\nProgettato originariamente nel 1881 dall'architetto Elijah Myers, l'edificio \u00e8 stato realizzato tra il 1882 e il 1888 sotto la supervisione dell'ingegnere Reuben Lindsay Walker. Nel 1970 \u00e8 entrato nel National Register of Historic Places ed \u00e8 stato riconosciuto nel 1986 come National Historic Landmark. Un apposito codice adottato dalla Legislatura dello Stato nel 1983 ne tutela la visibilit\u00e0 nel quartiere di Downtown Austin, imponendo limitazioni agli eventuali sviluppi edilizi della zona.\nStoria.\nIl primo Campidoglio del Texas fu una piccola casa in legno utilizzata come sede del governo della Repubblica Texana e, per pochi anni, come sede dello Stato dopo la sua ammissione negli Stati Uniti d'America. Il secondo Campidoglio fu costruito ad Austin nel 1853 e fu distrutto da un incendio nel 1881, anche se gi\u00e0 negli anni precedenti si stava pensando di realizzare una struttura pi\u00f9 imponente.\nDopo l'incendio del 1881 il governo texano decise di ricostruire sullo stesso sito un nuovo e pi\u00f9 ampio Campidoglio, sfruttando un apposito emendamento alla Costituzione, adottato il 15 febbraio 1876, che permetteva la vendita di terreni pubblici per tale scopo. Lo Stato entr\u00f2 quindi in trattativa con i fratelli John V. Farwell e Charles B. Farwell barattando chilometri quadrati di terre nel Texas Panhandle (trasformati poi nello XIT Ranch) con la costruzione dell'edificio.\nPer il progetto fu bandito un concorso, per cui furono presentati undici progetti, vinto dall'architetto Elijah Myers, gi\u00e0 progettista del Campidoglio del Michigan di Lansing. Myers tuttavia fu licenziato poich\u00e9 si pensava che non si stesse occupando a sufficienza dell'incarico e il progetto fu assegnato all'ingegnere civile Reuben Lindsay Walker, che modific\u00f2 il progetto originale.\nLe fondamenta dell'edificio furono gettate nel 1882 ma la prima pietra dell'edificio fu posizionata solo il 2 marzo 1885, giorno dell'indipendenza del Texas, e quest'ultimo, nonostante fossero ancora in corso i lavori, inizi\u00f2 ad essere operativo dal 21 aprile 1888, giorno di San Jacinto. L'inaugurazione avvenne il 16 maggio 1888, alla presenza del senatore Temple Lea Houston, e la cerimonia fu celebrata con una settimana di festa tra il 14 e il 19 maggio che attir\u00f2 circa visitatori.\nNel 1931 la citt\u00e0 di Austin eman\u00f2 un'ordinanza locale per limitare l'altezza degli edifici a 61 metri, in modo tale da preservare la visibilit\u00e0 del Campidoglio. Fino agli anni '60 l'unica struttura a superare queste misure fu la torre dell'edificio principale dell'Universit\u00e0 del Texas ad Austin, seguita poi nel 1966 dalla Westgate Tower. La costruzione dell'edificio fu osteggiata dal governatore Price Daniel e fu la causale della prima proposta di legge per condannare i costruttori della Westgate. Il tentativo, portato avanti dal rappresentante Henry Grover, naufrag\u00f2 ma dopo la realizzazione del Dobie Center e dell'One American Center la Legislatura del Texas, su impulso del senatore Lloyd Dogget, approv\u00f2 una legge per preservate la visibilit\u00e0 del Campidoglio in una serie di punti di osservazione sparsi per Austin.\nDescrizione.\nL'edificio \u00e8 posto su una piccola altura che sovrasta Downtown Austin, al termine della Congress Avenue, ed \u00e8 inscritto in un parco che ospita anche la sede della Corte suprema e della Biblioteca di Stato oltre che numerosi monumenti.\nLa struttura si presenta come un parallelepipedo rettangolo diviso in tre ale simmetriche su cui si staglia al centro una cupola circolare, sovrastata da una scultura intitolata \"Dea della Libert\u00e0\", replica del 1986 dell'originale realizzata da Elijah Myers nel 1888. L'aspetto \u00e8 un chiaro richiamo al Campidoglio di Washington, anche se tra le maggiori differenze vi \u00e8 ad esempio l'impiallacciatura di granito rosso che ricopre gran parte dell'edificio.\nInterni.\nL'ala centrale costituisce internamente una rotonda a sussurro che mostra i ritratti ufficiali dei Presidenti della Repubblica del Texas e dei Governatori dello Stato. Le due camere della Legislatura, il Senato e la Camera dei rappresentanti, sono ospitate da due ampie sale poste nei rispettivi centri delle due ale esterne dell'edificio.\nL'ala meridionale ospita: un ampio ritratto di Davy Crockett e il dipinto \"Resa di Santa Anna\", entrambi di William Henry Huddle, il dipinto \"La Battaglia di San Jacinto\" di Henry Arthur McArdle, oltre che due statue ritraenti Sam Houston e Stephen Fuller Austin realizzate da Elisabet Ney."}
{"id": "2556292", "revid": "1543377", "url": "https://it.wikipedia.org/wiki?curid=2556292", "title": "Dutch Open 1993", "text": "Il Dutch Open 1993 \u00e8 stato un torneo di tennis giocato sulla terra battuta.\n\u00c8 stata la 35\u00aa edizione del Dutch Open, che fa parte della categoria ATP World Series nell'ambito dell'ATP Tour 1993. \nSi \u00e8 giocato ad Hilversum nei Paesi Bassi, dal 26 luglio al 1\u00ba agosto 1993.\nCampioni.\nSingolare.\n Carlos Costa ha battuto in finale Magnus Gustafsson, 6\u20131, 6\u20132, 6\u20133\nDoppio.\n Jacco Eltingh / Paul Haarhuis hanno battuto in finale Hendrik Jan Davids / Libor Pimek, 4\u20136, 6\u20132, 7\u20135"}
{"id": "2556295", "revid": "1154737", "url": "https://it.wikipedia.org/wiki?curid=2556295", "title": "Melogno", "text": "Melogno \u00e8 un piccolo abitato collocato nei pressi dell'omonimo Colle del Melogno.\nGeografia fisica.\nLa frazione \u00e8 situata a cavallo dello spartiacque tra le valli Pora e Maremola (versante Sud-Est) e l'alta Val Bormida (versante Nord e Nord-Ovest). La quota relativamente elevata, che raggiunge i 1028\u00a0m nei pressi del Forte Centrale e la vicinanza di cime relativamente elevate (Monte Settepani, Bric Gettina, Bric Merizzo, Bric Tortagna) fanno s\u00ec che dalla localit\u00e0 abbiano origine numerosi corsi d'acqua tra cui i torrenti Pora e Maremola che sfociano nel mar Ligure.\nGeografia antropica.\nAmministrativamente la localit\u00e0 \u00e8 divisa in tre porzioni ricandenti su altrettanti Comuni diversi, Magliolo e Rialto a mezzogiorno e Calizzano a Ovest.\nAl centro della localit\u00e0 si erge un piccolo santuario edificato alla fine del secolo scorso, al suo interno viene celebrata la festivit\u00e0 della Madonna di Lourdes l'ultima domenica di agosto.\nUlteriore notoriet\u00e0 alla zona \u00e8 derivata dalla presenza di una imponente struttura militare di origine ottocentesca denominata Forte Centrale del Melogno, strettamente connessa ad altre due fortificazioni limitrofe denominate Forte Tortagna e Forte Settepani, quest'ultimo sito \u00e8 occupato da una base dell'aeronautica militare italiana.\nLa linea difensiva fu realizzata in conseguenza agli accordi stabiliti dalla Triplice Alleanza e aveva lo scopo di difenderne la val Bormida da un eventuale sbarco di truppe francesi lungo la costa tra Finale Ligure e Loano.\nAmbiente.\nDal punto di vista ambientale risalta la presenza di foreste di grande pregio, prima tra tutte la faggeta che separa Melogno da Calizzano meglio nota col nome di \"Foresta della Barbottina\". Il versante mediterraneo \u00e8 caratterizzato dalla presenza di altre essenze arboree tipiche della media montagna, come il castagno di cui si possono trovare esemplari ultra secolari. Il valico del Melogno e l'area circostante fanno parte del SIC \"(Sito di importanza comunitaria)\" denominato \"Monte Carmo - Monte Settepani\" (codice: IT1323112).\nTrasporti.\nIl villaggio \u00e8 attraversato dall'Alta Via dei Monti Liguri, e dalla S.P.490 del Colle del Melogno."}
{"id": "2556301", "revid": "2050687", "url": "https://it.wikipedia.org/wiki?curid=2556301", "title": "Universit\u00e0 di Houston", "text": "La University of Houston (in italiano \"Universit\u00e0 di Houston\"), abbreviata in UH, \u00e8 un'universit\u00e0 pubblica e centro di ricerca situato a Houston, in Texas. Fondata il 7 marzo 1927, attualmente \u00e8 la terza pi\u00f9 grande universit\u00e0 dello Stato texano e la ventitreesima negli USA."}
{"id": "2556304", "revid": "1318658", "url": "https://it.wikipedia.org/wiki?curid=2556304", "title": "Jaime Torres Bodet", "text": "Biografia.\nNato a Citt\u00e0 del Messico, fu nominato Segretario della Pubblica amministrazione (1943-1946) dal presidente Manuel \u00c1vila Camacho, successivamente ricopr\u00ec l'incarico di Segretario degli affari esteri (1946-1951) sotto la presidenza di Miguel Alem\u00e1n Vald\u00e9s. Pi\u00f9 tardi, nel 1958-1964, \u00e8 stato nuovamente nominato a servire come Segretario della Pubblica Istruzione, questa volta sotto la presidenza di Adolfo L\u00f3pez Mateos.\nA cavallo tra il 1929 e la Seconda guerra mondiale Bodet ricopr\u00ec incarichi diplomatici presso Madrid, L'Aia, Parigi, Buenos Aires e Bruxelles. \u00c8 stato direttore generale dell'UNESCO dal 1948 al 1952. Dal 1955 al 1958 \u00e8 stato ambasciatore in Francia.\nNel 1971 ricevette dal senato messicano la Medaglia d'Onore Belisario Dom\u00ednguez.\nEra anche un membro dell'Accademia del linguaggio in Messico (l'agenzia nazionale corrispondente alla \"Royal Academy\" della Spagna) e del Collegio Nazionale.\nMalato di tumore da sedici anni, mor\u00ec suicida a Citt\u00e0 del Messico il 13 maggio 1974 con un colpo di arma da fuoco."}
{"id": "2556305", "revid": "287204", "url": "https://it.wikipedia.org/wiki?curid=2556305", "title": "Isallo", "text": "Isallo \u00e8 una frazione del comune di Magliolo, in provincia di Savona. Ubicata a 350 m s.l.m., \u00e8 posta ad ovest del capoluogo comunale cui dista circa 4\u00a0km.\nMonumenti e luoghi d'interesse.\nAd Isallo vi sono importanti resti di archeologia industriale della \"Ferriera\", attiva dal 1730 al 1860, che ha portato per molti anni benessere agli abitanti della frazione e di Magliolo. La vecchia storica fabbrica, di notevole interesse architettonico, \u00e8 ubicata in una zona ricca di acque e di boschi che servivano per ricavare il carbone di legna quale combustibile. Il minerale di ferro proveniva invece via mare dalle miniere dell'Isola d'Elba, veniva sbarcato in spiaggia a Pietra Ligure e poi trasportato a dorso di mulo fino a Isallo.\nDi ritorno i muli trasportavano i semilavorati ed i pregiati manufatti di ferro che venivano poi reimbarcati su navi di armatori locali sempre a Pietra Ligure, e destinati via mare a terre lontane (si ha traccia fino alle foci del Danubio).\nIl villaggio \u00e8 raggiungibile dalla strada provinciale 4 del santuario dei Santi Cosma e Damiano ed occupa gran parte del fondovalle alla confluenza tra il rio Slige ed il torrente Maremola.\nAltri monumenti della frazione magliolese sono la cappella della Madonna della Misericordia e un ponte in pietra del XVII secolo.\nDalla vicina borgata denominata Cormore si accede alla ferrata degli artisti, che consente di percorrere in ascesa la rocca dei Balzi Rossi da quota 600 m s.l.m. circa fino a 1300 m s.l.m."}
{"id": "2556317", "revid": "155634", "url": "https://it.wikipedia.org/wiki?curid=2556317", "title": "Campionati mondiali di pugilato dilettanti 2009 - Pesi massimi", "text": "Collegamenti esterni.\nProgramma e risultati sul sito ufficiale"}
{"id": "2556318", "revid": "137928", "url": "https://it.wikipedia.org/wiki?curid=2556318", "title": "CAFM", "text": ""}
{"id": "2556319", "revid": "767487", "url": "https://it.wikipedia.org/wiki?curid=2556319", "title": "Australian Men's Hardcourt Championships 1992", "text": "L'Australian Men's Hardcourt Championships 1992 \u00e8 stato un torneo di tennis giocato sul cemento. \u00c8 stata la 15\u00aa edizione del Torneo di Adelaide, che fa parte della categoria World Series nell'ambito dell'ATP Tour 1992. Si \u00e8 giocato ad Adelaide in Australia dal 30 dicembre 1991 al 6 gennaio 1992.\nCampioni.\nSingolare.\n Goran Ivani\u0161evi\u0107 ha battuto in finale Christian Bergstr\u00f6m 1\u20136, 7\u20136 (7\u20135), 6\u20134\nDoppio.\n Goran Ivani\u0161evi\u0107 / Marc Rosset hanno battuto in finale Mark Kratzmann / Jason Stoltenberg 7\u20136, 7\u20136"}
{"id": "2556325", "revid": "149732", "url": "https://it.wikipedia.org/wiki?curid=2556325", "title": "Muscolo sottoioideo", "text": ""}
{"id": "2556329", "revid": "1318658", "url": "https://it.wikipedia.org/wiki?curid=2556329", "title": "John Wilkinson Taylor", "text": "Dal 1947 al 1949 ha ricoperto la carica di presidente della University of Louisville.\nTra il 1952 ed il 1953 \u00e8 stato direttore generale dell'UNESCO, in seguito alle dimissioni di Jaime Torres Bodet."}
{"id": "2556343", "revid": "287204", "url": "https://it.wikipedia.org/wiki?curid=2556343", "title": "Filippo di Antonio Filippelli", "text": "Biografia.\nNato, probabilmente, nel borgo sottostante la Badia a Passignano, venne mandato dagli stessi monaci vallombrosani a bottega da Domenico Ghirlandaio. Stilisticamente riferibile all'ambito del suo maestro, lavor\u00f2 prevalentemente nel territorio chiantigiano.\nOpere.\nAlcune sue opere sono visibili nelle seguenti localit\u00e0:"}
{"id": "2556344", "revid": "729019", "url": "https://it.wikipedia.org/wiki?curid=2556344", "title": "Battaglia di Rodi (1943)", "text": "Con battaglia di Rodi si intendono gli avvenimenti che si verificarono dopo l'8 settembre 1943 nell'isola che si conclusero con la conquista della stessa da parte della Wehrmacht.\nLe premesse.\nAll'8 settembre 1943, data dell'armistizio italiano, era governatore del Dodecaneso, delle Cicladi e delle Sporadi Settentrionali l'ammiraglio di squadra Inigo Campioni, con sede a Rodi. Al \"Comando della zona militare delle isole italiane dell'Egeo\" soprintendeva invece il contrammiraglio Carlo Daviso di Charvensod, da cui dipendevano i servizi militari delle isole sopra citate.\nA causa della mancanza di direttive dai Comandi centrali, della penuria di informazioni sulla situazione generale delle Forze armate italiane e quindi in mancanza di ordini precisi da seguire, il Comando Superiore delle Forze Armate (\"Egeomil\"), stanziato anch'esso a Rodi, si trov\u00f2 davanti ad una situazione decisamente difficile, dovendo scegliere se continuare a combattere con la Wehrmacht o se restare fedele al re Vittorio Emanuele III. Come altri reparti italiani, i comandanti decisero di considerare il vecchio alleato germanico come un nemico, determinando cos\u00ec l'invasione dell'isola da parte delle truppe tedesche.\nForze in campo.\nItalia.\nIl governatore Campioni aveva uno Stato maggiore presso il Palazzo del Gran Maestro di Rodi a capo del quale era il generale di brigata Roberto Sequi, e dipendeva dal Comando Gruppo d'armate Est situato a Tirana.\nEsercito.\nIl Regio Esercito decise di inviare nell'isola il generale di corpo d'armata Arnaldo Forgiero per assumere il comando delle forze terrestri e creare il \"Comando militare di Rodi\", cosa che venne fatta il 1\u00ba settembre 1943, ma al momento dell'invasione tedesca molte opere di fortificazione interna dell'isola non erano complete a causa della mancanza di risorse.\nLe forze, per un totale di circa 34.000 unit\u00e0, comprendevano:\nQueste unit\u00e0 erano ripartite tra i seguenti settori per la difesa costiera e dell'entroterra:\nL'Esercito controllava inoltre tutte le comunicazioni dell'isola, ad eccezione di quelle delle batterie costiere e dei presidi di avvistamento, competenza della Marina.\nMarina.\nA Rodi era presente uno Stato Maggiore del Comando della zona Militare Marittima dell'Egeo (Mariegeo) diretto dal capitano di vascello Mario Grassi.\nIl Comando Marina di Rodi, alle dipendenze del capitano di fregata Adriano Arcangioli, controllava un reparto di intervento rapido da utilizzare in caso di invasione, varie mitragliatrici contraeree e otto batterie costiere elencate di seguito, nessuna delle quali provvista di stazione radio:\nIl naviglio ancorato a Rodi era composto esclusivamente da unit\u00e0 minori, pi\u00f9 precisamente:\nAviazione.\nI circa 3.000 uomini della Regia Aeronautica presenti nell'isola erano agli ordini del generale di brigata aerea Alberto Briganti.\nA Gadurr\u00e0, Marizza e Paleocastro erano presenti degli aeroporti, ma il primo era vuoto dato che gli aerosiluranti che vi risiedevano si erano trasferiti in Italia da quasi un mese, mentre l'ultimo era inattivo da tempo e vi erano stati sistemati ostacoli sulla pista e contro i paracadutisti. A Marizza invece era presente:\nAll'idroscalo di Rodi-Mandracchio inoltre risiedeva sempre un CANT Z.506 per gli spostamenti del governatore, mentre la 147\u00aa Squadriglia, dotata di CANT Z.501, si occupava della ricognizione marittima. Altri due CANT Z.506 avevano la funzione di aerei ospedale. Compito dell'aviazione era vigilare sugli aeroporti, aiutati anche da batterie antiaeree da 20 mm appartenenti all'esercito.\nGermania.\nLa presenza tedesca nell'isola inizi\u00f2 nel gennaio 1943 quando ci furono vari tentativi di porre \"Egeomil\" sotto il comando tedesco, che per\u00f2 non ebbero successo. Nello stesso periodo, in accordo con la Regia Aeronautica, vennero installate due batterie da 8,8 cm da utilizzare per la difesa degli aeroporti; il personale si sarebbe dovuto ritirare dopo aver insegnato agli italiani come usare i pezzi, ma rimase pi\u00f9 a lungo con la scusa che era previsto l'arrivo di altre batterie. Verso la fine del mese quattro ufficiali tedeschi esperti in fortificazioni costiere visitarono l'isola e ad aprile sbarc\u00f2 un battaglione di Panzergrenadier che sarebbe stato rinforzato il mese successivo da altri due battaglioni.\nNel frattempo, alla fine di giugno, era giunto a Rodi il generale Ulrich Kleemann che comunic\u00f2 la formazione nell'isola della divisione d'assalto (\"Sturmdivision Rhodos\"), la quale inizi\u00f2 ad eseguire esercitazioni presso le linee difensive italiane situate a circa 11 km da Rodi citt\u00e0.\nLa divisione \"Rhodos\", per un totale di uomini tra i 6.000 e gli 8.000, aveva una rete di comunicazioni indipendente da quella italiana, e ad agosto era composta da:\nI blindati totali erano 150, e da alcune foto scattate in quel periodo sono visibili un Panzer IV Ausf F2, un Panzer II, uno StuG III Ausf G e 15 pezzi semoventi.\nStoria.\n8 settembre.\nL'annuncio dell'armistizio colse del tutto impreparati i vertici militari e le truppe di stanza a Rodi, infatti il promemoria del Comando Supremo per le Forze in Egeo per il comando in loco (\"Egeomil\"), che avrebbe dovuto essere trasmesso all'isola per via aerea, non era pervenuto a destinazione per cause meteorologiche (il messaggero era ancora a Pescara il giorno 9, da dove gli fu ingiunto di procedere per Brindisi).\nVerso la sera dell'8 settembre il governatore Campioni chiese al generale Forgiero di contattare Kleemann per esortarlo a non impartire ordini che avrebbero potuto provocare la reazione italiana, e il generale tedesco si mostr\u00f2 calmo dicendo che avrebbe collaborato.\nVerso le 20:30, non appena giunse la notizia dell'armistizio, il governatore indisse una riunione al Palazzo del Gran Maestro durante la quale non furono prese decisioni degne di nota data la mancanza di direttive precise su come muoversi. Il tenente colonnello Marcello Fossetta, comandante del campo d'aviazione di Marizza, inform\u00f2 il Comando che tutte le forze tedesche di guardia al campo erano riunite senza armi a guardare uno spettacolo cinematografico, per cui un colpo di mano in quel momento era particolarmente semplice da portare a termine, ma gli fu ordinato di non procedere date le precedenti promesse di Kleemann. Campioni si limit\u00f2 a trasmettere a tutte le isole del Dodecaneso il proclama di Badoglio facendo notare l'ultima frase che ordinava di reagire \"ad eventuali attacchi da qualsiasi altra provenienza\".\nDiversi furono invece gli ordini dell'ammiraglio Daviso:\nQueste istruzioni si rivelarono poi essere in linea con quelle impartite da Supermarina il giorno 9.\nA mezzanotte Kleemann, stavolta molto agitato, chiese al Generale Forgiero di poter muovere liberamente le sue unit\u00e0 per contrastare pi\u00f9 rapidamente un possibile sbarco inglese, ma la risposta fu negativa.\n9 settembre.\nDurante la notte Campioni e Kleemann discussero animatamente circa le forze di quest'ultimo presenti nell'isola, e sembra sia stato raggiunto l'accordo secondo cui la divisione \"Rhodos\" si sarebbe sistemata vicino a Campochiaro, le truppe tedesche negli aeroporti dovevano rimanere fuori dai perimetri e che per ogni movimento si sarebbe dovuta richiedere l'autorizzazione al Comando italiano.\nNel frattempo un aereo inglese aveva lanciato sull'isola migliaia di volantini firmati dal Comandante in Capo del Medio Oriente, generale Wilson, in cui si ordinava agli italiani, tra le altre cose, di impossessarsi delle postazioni tedesche e di far muovere gli aerei verso un aeroporto Alleato e le navi in un porto inglese, ma Campioni non tenne conto di questo volantino, anche perch\u00e9 la sua provenienza era dubbia.\nAlle 9:00 un ufficiale della Wehrmacht and\u00f2 al porto di Rodi (che era stato precedentemente chiuso dagli italiani) chiedendo di poterlo occupare, ma la sua richiesta fu respinta dal comandante del porto, il capitano Francesco Bagnus; era inoltre ormeggiato in un molo il piroscafo tedesco \"Taganrog\" con un carico di munizioni che chiese di poter lasciare l'isola, ma l'ammiraglio Daviso neg\u00f2 il permesso e anzi mise alcune guardie a sorvegliarlo. Dopo qualche decina di minuti il porto fu aperto e i tedeschi scaricarono le casse di munizioni.\nIntorno a mezzogiorno ci furono i primi attacchi tedeschi nei confronti degli italiani che risposero al fuoco, ma in un'azione diretta contro la divisione \"Regina\" i tedeschi riuscirono a catturare il generale Scaroina che fu costretto ad ordinare la resa dei suoi uomini, avvisando per\u00f2 il Comando Militare di Rodi dell'accaduto. Fu ordinato quindi al generale Forgiero di riparare a Rodi citt\u00e0 per evitare la completa caduta del Comando, ma alcuni mezzi della sua scorta furono intercettati dai tedeschi e il generale riusc\u00ec a raggiungere la citt\u00e0 solamente intorno alle 15:00, proprio quando mezz'ora prima altre forze tedesche occupavano il campo d'aviazione di Marizza. Nonostante la proposta dell'ammiraglio Daviso di bombardare il campo con il cacciatorpediniere \"Euro\" ancorato a Lero fu respinta, il generale Briganti riusc\u00ec a ricevere l'autorizzazione da Campioni per procedere a usare l'artiglieria, mettendo fuori uso le batterie tedesche e i carri armati che avevano invaso la struttura, colpendo per\u00f2 anche aerei italiani. Quando si sentirono i colpi della battaglia al porto di Rodi, il capitano Bagnus ordin\u00f2 la cattura del \"Taganrog\" e del suo equipaggio greco e tedesco, lasciando liberi i primi e conducendo in citt\u00e0 i secondi; un nuovo equipaggio italiano mise piede sul piroscafo che salp\u00f2 il 10 settembre diretto a Simi.\nLa batteria costiera \"Bianco\", dopo aver colpito efficacemente i mezzi tedeschi nell'aeroporto di Marizza, dovette essere abbandonata perch\u00e9 seriamente danneggiata dalle bombe tedesche, mentre la \"Dandolo\" rimase accerchiata e si difese rispondendo al fuoco per breve tempo, dopodich\u00e9 i suoi serventi furono fatti prigionieri. Questi soldati riuscirono poi a liberarsi il pomeriggio del 10 settembre.\n10 settembre.\nNella notte tra il 9 e il 10 si paracadutarono a Rodi tre uomini inglesi, i maggiori Dolbey e Jellicoe (quest'ultimo figlio di John Jellicoe, ex comandante della Grand Fleet) e un sergente con una stazione radio portatile. I tre furono portati al Palazzo del Gran Maestro dove conferirono con il governatore Campioni, chiedendo quanto ancora avrebbe potuto resistere e dicendo che le prime truppe inglesi di rinforzo sarebbero arrivate non prima di una settimana; Campioni propose di effettuare attacchi aerei diversivi e sbarchi di truppe a sud dell'isola per distogliere l'attenzione tedesca dalla citt\u00e0 di Rodi, ma Dolbey (che parlava anche l'italiano) rispose che non vi erano sufficienti mezzi per accogliere le richieste. Alle 13:00 lo stesso Dolbey, che rimase ferito al momento dell'atterraggio col paracadute, fu evacuato a Simi con una motosilurante dopo avergli affidato una lettera del Governatore in cui si chiedeva aiuto al generale Wilson.\nGi\u00e0 dalle prime ore del mattino intanto una formazione di mezzi tedesca si mise in marcia verso Marizza, rallentata per\u00f2 dall'artiglieria presente a Monte Paradiso e Monte Fileremo, dove erano presenti reparti dell'esercito rimasti isolati. Alle 9:00 un velivolo tedesco lanci\u00f2 volantini in cui si intimava la resa in cambio del ritorno garantito in Italia, e alle 10:00 giunse il cacciatorpediniere \"Euro\" mandato il giorno prima a imbarcare 200 uomini a Coo, che per\u00f2 furono fatti rientrare dato l'arrivo di rinforzi a Rodi citt\u00e0 dall'interno dell'isola. Nel pomeriggio la batteria \"Majorana\", che stava colpendo mezzi corazzati nel campo d'aviazione di Marizza, rispose al fuoco di alcuni pezzi da 8,8\u00a0cm tedeschi, e insieme agli uomini della \"Melchiori\" e di alcuni mortai dell'Esercito ridusse al silenzio la postazione nemica, provocando molti morti e perdendo sei uomini.\nA sera i tedeschi conquistarono le posizioni sul monte Paradiso e Fileremo, a cui se ne aggiunsero presto altre. Alle 19:45 i rimanenti due uomini inglesi, un colonnello e un maggiore italiano furono trasferiti a Castelrosso dove si sarebbe dovuto discutere ulteriormente della situazione e degli aiuti da inviare a Rodi, ma la caduta dell'isola, avvenuta il giorno 11, avrebbe reso superflua ogni parola.\nDurante la notte Campioni fu informato della resa dei reparti italiani in Grecia e a Creta, rendendo ancora pi\u00f9 fragile la posizione di Rodi nel Mar Egeo.\n11 settembre.\nAlle ore 7:00 incursioni aeree tedesche colpirono la batteria \"Majorana\" e la stazione radio della marina mettendola fuori uso. Arriv\u00f2 anche, sebbene non si sappia l'ora esatta, un colonnello inglese che fu portato subito dal governatore, il qualche chiese ancora una volta di effettuare azioni diversive e di fornire almeno dei caccia per limitare le azioni della Luftwaffe. Il colonnello chiese se si riteneva possibile un imminente attacco tedesco alla citt\u00e0 di Rodi e per quanto tempo ancora la guarnigione italiana avrebbe potuto resistere, dopodich\u00e9 fu subito riaccompagnato al porto dove prese il largo per Castelrosso.\nIl motivo di tanta fretta fu perch\u00e9 alle 8:00 giunse un ufficiale della divisione \"Regina\" scortato da un ufficiale della \"Rhodos\": l'italiano portava un messaggio del generale Scaroina che chiedeva di poter porre fine ai combattimenti che si stavano svolgendo nel sud dell'isola, ma Campioni rispose che questi dovevano proseguire in attesa di incontrare il generale Kleemann. Alle 10:30 altri due ufficiali della Wehrmacht comunicarono al Comando italiano le condizioni di resa dettate dall'OKW, cio\u00e8 la cessazione delle ostilit\u00e0 in tutta l'isola, il rilascio dei prigionieri tedeschi e la resa senza condizioni delle truppe italiane.\nL'ufficiale tedesco aggiunse che le decisioni definitive sarebbero state concordate con Kleemann, e che il Governatore aveva mezz'ora di tempo per decidere, dopodich\u00e9 sarebbe stato ordinato un attacco aereo sulla citt\u00e0 di Rodi.\nCampioni fece il punto della situazione con il suo Stato Maggiore: vista l'impossibilit\u00e0 di ricevere aiuti dagli inglesi, la critica situazione militare (erano rimasti solo quattro pezzi di artiglieria, la batteria \"Majorana\" e tre batterie contraeree, anche se reparti dell'esercito continuavano a resistere) e per evitare anche la morte di civili, si decise di trattare per la fine dei combattimenti. Nel frattempo circol\u00f2 la falsa notizia che alcuni carri armati tedeschi erano entrati in citt\u00e0, per cui alcuni natanti presero il largo di propria iniziativa seguiti a breve da altri convinti di eseguire ordini che non potevano essere ricevuti; l'ammiraglio Daviso ordin\u00f2 poi loro di dirigersi a Lero.\nAlle 15:30 il governatore, il generale Forgiero e l'ammiraglio Daviso si recarono in una localit\u00e0 vicino a Rodi citt\u00e0 per incontrare Kleemann. Alla fine della riunione fu deciso che:\nGli italiani distrussero i documenti segreti e i cifrari, ma si mantenne una postazione radio clandestina in una casa di contadini; si inform\u00f2 anche il Governo a Brindisi, ma non \u00e8 chiaro se la comunicazione raggiunse il destinatario.\nLe truppe italiane reagirono negativamente alla notizia della resa, anche perch\u00e9 in alcuni casi avevano arginato in maniera efficace gli attacchi tedeschi, e si credeva che questi ultimi avessero ormai poche munizioni e scarso carburante; addirittura qualche soldato accolse la notizia della resa credendo si parlasse di quella tedesca, tanto era evidente la situazione di vantaggio del suo reparto sul nemico che aveva davanti.\nA Rodi dopo la resa.\nLa resa degli italiani comport\u00f2 ai tedeschi il grave problema di cosa fare con cos\u00ec tanti prigionieri, anche perch\u00e9 non erano disponibili imbarcazioni per trasferirli tutti in altre isole. Le prime due forze a essere disarmate furono la Regia Aeronautica e la Regia Marina, perch\u00e9 decise fermamente a non collaborare e quindi potenzialmente pi\u00f9 pericolose del Regio Esercito, dove alcuni ufficiali davano segni di amicizia nei confronti dei tedeschi.\nDopo aver obbligato il governatore Campioni a ordinare la resa delle sue truppe a Scarpanto, con la minaccia di un attacco aereo, il generale Kleemann, che ora era al comando di Rodi, tent\u00f2 di fare lo stesso con Coo e Lero, ma stavolta Campioni non diede nessun ordine. Ben presto i tedeschi si installarono nel Comando italiano e gradualmente furono fatti evacuare tutti gli alti ufficiali italiani, compreso Campioni.\nDurante questo periodo furono molti gli italiani che tentarono la fuga via mare per sottrarsi alla prigionia, ma spesso i tentativi finirono male e gli uomini morivano in mare o venivano scoperti dai tedeschi. A volte comunque le fughe avevano successo e, dopo una faticosa navigazione nell'Egeo, i soldati approdavano a Coo o a Lero.\nIl 19 settembre circa 1.800 uomini dell'aviazione e della marina (1584 secondo fonti tedesche, 1835 secondo altre versioni) furono imbarcati sulla motonave \"Donizetti\" catturata dai tedeschi per essere trasferiti, ma durante il viaggio due cacciatorpediniere inglesi, l'\"Eclipse\" e il \"Fury\", affondarono la nave provocando la morte di tutti gli occupanti. Il 12 febbraio 1944 un'altra nave, il piroscafo \"Oria\", urt\u00f2 uno scoglio vicino all'isola di Gaidaro e morirono 4.062 prigionieri.. Altri soldati invece furono introdotti nell'ambiente civile greco dai comandanti italiani per evitarne la cattura; pochi invece furono quelli che aderirono alla causa tedesca o repubblichina.\nIn totale abbandonarono l'isola circa 1.580 militari, i dispersi furono 6.520 e vennero eseguite 90 fucilazioni dai tedeschi, 40 delle quali senza processo.\nIl presidio di Alimnia, retto dal sottotenente Cinicola, ricevette l'ordine di resa da un generale italiano, ma rifiut\u00f2 di deporre le armi. Raggruppati gli sbandati che giunsero nell'isola, e dopo aver comunicato faticosamente con Lero, gli uomini mossero per quest'isola con armi, munizioni e viveri.\nCol passare del tempo la situazione di Rodi divenne disperata sotto il punto di vista alimentare: i tedeschi per risparmiare viveri trasferirono altrove civili e militari in licenza, e solo gli aiuti inglesi evitarono il peggio.\nNel settembre 1944 il generale Wagener sostitu\u00ec Klemann fino a quando, il 9 maggio 1945, il dominio tedesco su Rodi ebbe ufficialmente fine.\nLa resistenza.\nQualche sporadico episodio di resistenza nei confronti dell'invasore tedesco fu portato avanti da civili greci, e l'Italia fece la sua parte con il 2\u00b0 capo cannoniere Pietro Carboni: egli si rifugi\u00f2 all'interno dell'isola cercando di riunire altri soldati italiani per poter compiere atti di sabotaggio, ma venne scoperto e dovette abbandonare lo scopo. Fu in seguito catturato ma si liber\u00f2, e riusc\u00ec in qualche modo a disattivare alcune mine poste dai tedeschi, a sabotare un aeroporto e ad incendiare alcuni boschi; lo assistevano nella sua opera un carabiniere e un civile italiano. Il 26 dicembre 1944 un civile greco condusse una pattuglia tedesca al suo rifugio: Carboni, intuito il pericolo, aggred\u00ec uno dei militari con un pugnale, ma fu ucciso da un colpo di fucile sparato dal greco.\nPer le sue azioni gli venne concessa la Medaglia d'oro al valor militare.\nL'operazione Accolade.\nAll'inizio del conflitto il War Office (stato maggiore britannico) elabor\u00f2 un piano per l'occupazione di Rodi, inizialmente denominato \"Mandible\" e successivamente \"Handcuff\" e \"Accolade\", nome che, nel corso del 1943, venne usato per indicare operazioni generiche contro l'isola. Questo piano, che era finalizzato ad aprire una linea di comunicazione diretta con la Turchia ed aprire una strada ad un intervento degli alleati occidentali verso la Romania (ed in particolare Ploie\u0219ti), era un parto tipico della strategia indiretta britannica, osteggiato quindi dagli Stati Uniti, orientati a concentrare gli sforzi sull'Europa centrale senza diversioni sui Balcani. Inoltre la Turchia non voleva rischiare di perdere lo stato dei nazione neutrale, che le permetteva di far fronte diplomaticamente a qualsiasi pretesa avesse avanzato l'Unione Sovietica. Non bisogna neppure dimenticare che la Turchia, nel corso dei primi anni di guerra, esportava verso la Germania lana, ma soprattutto nichel.\nA fine 1942 il \"JPS\" (Joint Planning Staff, comitato di coordinamento strategico) emise un documento in cui prevedeva (correttamente) il collasso dell'Asse in Nordafrica e la successiva uscita dell'Italia dalla guerra, sulla base del quale Wilson (diventato dal 16 febbraio 1943 comandante in capo delle forze britanniche in Medio Oriente) richiese due divisioni di fanteria per sviluppare \"Handcuff\" / \"Accolade\". La partecipazione di truppe turche venne esclusa, considerando che la Grecia aveva ambizioni analoghe sulle isole del Dodecaneso. Agli inizi di maggio il piano fu esteso all'occupazione anche di Scarpanto, utilizzando tre divisioni di fanteria, una brigata corazzata, due battaglioni indipendenti e due battaglioni paracadutisti. Tuttavia, una volta che tutte le forze alleate nel \"MTO\" (Mediterranean Theatre of Operation, Teatro di Operazioni Mediterraneo) furono poste sotto il comando di Eisenhower (la cui priorit\u00e0 era un attacco diretto verso l'Italia), il piano da manovra strategica pass\u00f2 in secondo piano , in attesa dei possibili sviluppi della politica italiana. Inoltre lo sbarco in Sicilia permise di utilizzare unicamente risorse marginali (particolarmente per quanto riguardava i mezzi navali) per un intervento a favore degli italiani contro i tedeschi.\nNell'estate del 1943 la situazione prevedeva solo l'impiego dell'\"8th Indian Division\" (8\u00aa divisione indiana) con un pugno di mezzi da sbarco per occupare Rodi. Il 1\u00ba settembre, con le truppe gi\u00e0 imbarcate sui mezzi da sbarco, Wilson, non essendo a conoscenza degli eventi che stavano maturando fra il governo Badoglio e gli Alleati, fece ritirare le truppe e trasfer\u00ec i mezzi in India. Solo due giorni dopo il generale inglese fu messo a conoscenza di quanto stava avvenendo in Sicilia, ma ormai i mezzi da sbarco erano assegnati ad un altro teatro, e l'attimo in cui era possibile intervenire pesantemente a favore degli italiani era passato.\nWilson, tuttavia, pur avendo rinunciato all'occupazione di Rodi, propose al War Office di sfruttare la situazione occupando alcune isole minori e di prendere accordi con i comandi italiani per utilizzo della \"234th Infantry Brigade Malta\" (234\u00aa brigata di fanteria Malta) basando a Coo una squadriglia di Spitfire.\nIl giorno 8 settembre al Cairo fu tenuto, da parte del generale Heyman, un briefing a sette ufficiali, per illustrare loro una missione a Rodi presso il governatore (ammiraglio Campioni) allo scopo di concordare le modalit\u00e0 di intervento britannico. Un ufficiale (maggiore Jellicoe) sarebbe stato aviolanciato sull'isola la notte stessa, mentre il resto della missione avrebbe raggiunto via mare Castelrosso, dove sarebbe rimasto in attesa di istruzioni. L'aviolancio fall\u00ec a causa del maltempo e venne reiterato nella notte successiva, con tre uomini invece del solo Jellicoe. Nel corso della discesa i tre paracadutisti furono sottoposti al fuoco delle difese contraeree e, a terra, dei mortai, tuttavia il maggiore Dolbey (che parlava italiano) riusc\u00ec a prendere contatto con una pattuglia italiana e a raggiungere la mattina seguente (10 settembre) il distaccamento di Calitea da dove raggiunse fortunosamente Rodi, dove finalmente incontr\u00f2 Campioni. Dolbey non pot\u00e9 garantire l'intervento britannico prima del 15 settembre, tuttavia la situazione bellica in quel momento era ormai troppo compromessa per poter sperare in una resistenza anche solo di cinque giorni."}
{"id": "2556345", "revid": "137928", "url": "https://it.wikipedia.org/wiki?curid=2556345", "title": "Computer aided facility management", "text": ""}
{"id": "2556346", "revid": "1318658", "url": "https://it.wikipedia.org/wiki?curid=2556346", "title": "Pietro Bailardo", "text": "Pietro Bialardo o Pietro Baialardo (\"P\u00ef\u00e9tre Bajal\u00e0rde\" nei dialetti altomeridionali) \u00e8 un personaggio leggendario e, talvolta, una maschera popolare italiana di brigante e capitano di ventura. Le storie che riguardano la sua figura sono diffuse nella tradizione orale di molti paesi dell'Italia centro-meridionale, che lo descrivono come il pi\u00f9 potente dei maghi, istruito dal \"Libro del comando\", un antico formulario di magia bianca e nera che si diceva scritto ai tempi di Virgilio, se non, addirittura, frutto della mano dello stesso poeta latino.\nPersonaggio e storia.\nLa grottesca figura di Pietro Bailardo \u00e8 prevalentemente legata alla tradizione folclorica napoletana e campana, che lo presenta con i caratteri tipici dell'antieroe quattrocentesco, che stravolge i \"topos\" e i canoni cortesi decantati nella letteratura toscana, anticipando nella cultura orale una tradizione picaresca che poi trover\u00e0 il suo compimento nella letteratura ispanica (\"Don Chisciotte\", \"Zorro\"). Gli studi che sono stati effettuati su questo personaggio sono comunque vaghi e disorganici, tanto che di Pietro Bailardo non \u00e8 chiara n\u00e9 l'origine n\u00e9 la reale consistenza storica. \nTradizioni abruzzesi e salernitane.\nIl fatto che, in Abruzzo si riconosca in Pietro Bailardo un potentissimo mago e fattucchiere, convertitosi infine al Cristianesimo in occasione di qualche festa paesana o con la Controriforma, fa pensare, anche grazie ad alcune testimonianze raccolte nel salernitano, che la fama del nome fosse legata originariamente a storie di magia e di stregoneria e che solo dopo, sotto l'influenza della letteratura toscana in Campania, Bailardo sia diventato una sorta di eroe popolare o di brigante (\"trickster\") che raggira i potenti della tradizione cavalleresca. Cos\u00ec alcuni identificano il Bailardo con \"Pietro Barliario\", un famoso alchimista e filosofo o medico della Scuola medica salernitana dell'XI-XII secolo. In altri casi l'assonanza del suo nome lo ha fatto confondere con Pietro Abelardo. \nA Torricella Peligna e a Sulmona si ricorda un episodio che accomuna Baialardo ad altri maghi leggendari, in cui lo stregone, recatosi in visita a casa di un'amante (che in alcune tradizioni \u00e8 la maga Angiolina), \u00e8 fatto salire alla finestra da una cesta e la donna, invece di accoglierlo in casa, lo lascia sospeso a mezz'aria. Per liberarsi da quell'impaccio Bailardo chiede aiuto al nipote, indicandogli di recuperare il \"libro del comando\" e di procurarglielo; il giovane per\u00f2, scoperto il luogo segreto in cui il mago custodiva il libro, non regge alla tentazione di aprirlo, invocando cos\u00ec inavvertitamente una schiera di diavoli che non riesce a placare finch\u00e9 non ordina loro un lavoro titanico e apotropaico: la costruzione di una via tra Capua e Roma con le pietre che si trovano nel fondo del mare; e cos\u00ec, impegnati i demoni, fu costruita la \"via Casilina\". \nAllo stesso modo altre grandi opere pubbliche romane nel Lazio meridionale e in Campania sono attribuite alla potenza del \"Libro del comando\" virgiliano, che la volont\u00e0 del Bailardo impiega per fare dei demoni suoi schiavi e dunque per la realizzazione, sulla via Appia, del \"Ponte Ronaco\" a Sessa Aurunca o, a Salerno dei \"Ponti del Diavolo\" in via Arce, a Pozzuoli del \"Ponte di Caligola\", o anche dell'intera via Appia attraverso le paludi della Marittima. La stessa Via Lattea, nella tradizione abruzzese, sarebbe opera di Pietro Bailardo, che la costru\u00ec per recarsi in pellegrinaggio a Santiago di Compostela.\nTradizioni campane.\nIl passaggio dalla stregoneria al picaresco fu breve, anche perch\u00e9 nel folklore europeo il confine tra eroe, antieroe e stregone \u00e8 piuttosto sottile, spesso dettato dalle varie riforme culturali e filosofiche, nonch\u00e9 dal sovrapporsi di diverse tradizioni popolari, che interessavano le nazioni (basti pensare ad altre figure storiche o letterarie come il Dottor Faust, Giovanna d'Arco e il \u00abdelfino di Francia\u00bb o l'Ebreo errante): in Terra di Lavoro Bailardo \u00e8 un soldato francese che durante la guerra fra Spagna e Francia per la conquista del Regno di Napoli, combatt\u00e9 sul fronte del Garigliano mentre di notte, lasciando l'armatura, scorrazzava per le campagne dei paesi intorno a sedurre le donne e le vergini consumando amori illegittimi travestito da brigante.\nLa leggenda campana vuole ancora che, anche a guerra finita, Bailardo venisse dalla Francia stessa in Terra di Lavoro per soddisfare le sue vecchie e nuove amanti. Cos\u00ec un giorno gli uomini campani, per riappropriarsi delle loro donne e delle loro figlie, non riuscendo a catturare il vero Bailardo, ne costruirono un fantoccio. Poi, fingendo che fosse il seduttore francese, diedero fuoco a quel simulacro, gridando in ogni paese la morte del Bailardo, imponendo una tradizione che si rinnova in ogni carnevale, quando gli uomini si ubriacano e le donne piangono la morte del fantoccio. Il Bailardo campano \u00e8 identificato con Pierre Terrail, signore di Bayard, e fu la maschera pi\u00f9 tipica della Campania finch\u00e9 a Napoli, alla fine del XVI secolo, non fu sostituita dalle imprese erotiche e vandaliche di Pulcinella. Nel Lazio meridionale \u00e8 ancora vivo il ricordo di questo personaggio come maschera carnevalesca a Cassino e circondario o nella toponomastica (localit\u00e0 \"Baiolardo\" a Sora).\nBailardo a Roma.\nStorie che riguardano Pietro Bailardo sono raccontate anche a Roma, prive per\u00f2 delle suggestioni abruzzesi, campane e laziali e senza nessuna connessione con Virgilio. Il potente mago giunse alla fine della sua vita a Roma, pentito, per espiarvi i suoi peccati. Si confess\u00f2 e ricevette la Comunione nel Pantheon ma, appena ne fu fuori, un diavolo gli si figur\u00f2 dinnanzi pretendendo il compenso dei suoi servigi: il mago gli diede delle noci e si rifugi\u00f2 nuovamente nel tempio, causando l'ira del demonio che sprofond\u00f2 nell'abisso, dando forma al fossato che circonda il Pantheon (secondo altre versioni il diavolo avrebbe girato tanto a lungo intorno al tempio per attendere Bailardo, da scavarvi il fossato)."}
{"id": "2556350", "revid": "729019", "url": "https://it.wikipedia.org/wiki?curid=2556350", "title": "Funicolare di Montecatini Terme", "text": "La funicolare di Montecatini Terme \u00e8 una funicolare inaugurata il 4 giugno 1898 che collega la citt\u00e0 di Montecatini Terme con la frazione di Montecatini Alto con un servizio stagionale.\nStoria.\nIl collegamento a fini turistici della citt\u00e0 termale col suo centro storico fu prospettato all'inizio degli anni 1890 dall'ingegner Alessandro Ferretti che, ottenuta la concessione nel 1896, inizi\u00f2 la veloce costruzione dell'opera, durata solo due anni. All'inaugurazione ufficiale presenzi\u00f2 anche Giuseppe Verdi.\nL'infrastruttura venne danneggiata il 2 settembre 1944 nel corso della Seconda guerra mondiale, a causa dell'operazione di sabotaggio attuata da un gruppo di guastatori che fecero brillare alcune mine provocando seri danni. L'impianto fu riparato e riaperto nel 1949 grazie al contributo economico del Comune di Montecatini Terme e di un imprenditore della zona.\nDurante gli anni della ripresa economica, Montecatini divenne una frequentata meta termale, con numerosi vacanzieri che la frequentavano durante la stagione estiva facendo aumentare il traffico sulla Funicolare, sempre pi\u00f9 utilizzata dai turisti che volevano visitare la citt\u00e0 alta.\nUna nuova chiusura dell'impianto si ebbe tra 1977 e 1982 per lavori di adeguamento tecnico, al termine dei quali l'impianto venne inaugurato il giorno 8 agosto 1982. Agli originari ingranaggi con denti in legno, lasciati in opera, fu affiancato un nuovo equipaggiamento motore ed un sistema di frenatura fornito dalla \"Nuova Agudio di Lein\u00ec\" (TO). I lavori vennero finanziati all'80% dalla Regione Toscana.\nL'ultima revisione ventennale dell'impianto risale al 2003.\nCaratteristiche.\nL'impianto originario era mosso da un motore a vapore ubicato presso la stazione a monte, sostituito nel 1921 da un argano a trazione elettrica.\nL'esercizio \u00e8 svolto in regime di concessione da parte del Comune di Montecatini a cura dell'impresa familiare \"Funicolare di Montecatini srl\", che detiene la propriet\u00e0 dell'impianto e fa capo agli imprenditori Simone e Barbara Cardelli; la funicolare copre un percorso di quasi 1056 metri su un dislivello di 206,47 metri in circa 8 minuti e viaggia ad una velocit\u00e0 massima di 2,5 m/s.\nLa corsa \u00e8 effettuata da due vetture con capienza di 40 persone ciascuna, peso 4800\u00a0kg, su una sede a binario unico, con scambio a met\u00e0 percorso. L'inclinazione del percorso varia dal 16% al 38,5%, con una media del 20,5%.\nLe corse vengono effettuate ogni 30 minuti dalle 9:30 alle 24, con pausa dalle 13 alle 14:30. Usualmente il servizio \u00e8 interrotto nei mesi invernali, da novembre a marzo."}
{"id": "2556352", "revid": "1318658", "url": "https://it.wikipedia.org/wiki?curid=2556352", "title": "Luther Evans", "text": "\u00c8 stato il decimo responsabile della Library of Congress presso il Congresso degli Stati Uniti d'America.\nDal 1953 al 1958 \u00e8 stato direttore generale dell'UNESCO."}
{"id": "2556354", "revid": "76963", "url": "https://it.wikipedia.org/wiki?curid=2556354", "title": "Dominick Argento", "text": "Biografia.\nNato da una famiglia di immigrati siciliani, si dedic\u00f2 alla musica studiando e perfezionandosi con Nicolas Nabokov, Hugo Weisgall e Luigi Dallapiccola e dividendosi fra gli Stati Uniti e l'Italia. Si dimostr\u00f2 sempre particolarmente affezionato alla citt\u00e0 di Firenze, dove compone la maggior parte delle sue opere.\nFra le sue opere pi\u00f9 popolari si ricordano \"Postcard from Morocco\" (1976), opera lirica in un atto ambientata in una stazione ferroviaria in Marocco, \"Miss Havisham's Fire\", \"The Masque of Angels\", il ciclo \"Six Elizabethan Songs\" e \"From the Diary of Virginia Woolf\", che nel 1975 gli fece vincere il premio Pulitzer per la musica."}
{"id": "2556355", "revid": "136053", "url": "https://it.wikipedia.org/wiki?curid=2556355", "title": "Mago Baialardo", "text": ""}
{"id": "2556361", "revid": "1442080", "url": "https://it.wikipedia.org/wiki?curid=2556361", "title": "Australian Men's Hardcourt Championships 1992 - Singolare", "text": "Il singolare dell'Australian Men's Hardcourt Championships 1992 \u00e8 stato un torneo di tennis facente parte dell'ATP Tour.\nGoran Ivani\u0161evi\u0107 ha battuto in finale Christian Bergstr\u00f6m 1-6, 7-6 (7-5), 6-4."}
{"id": "2556368", "revid": "767487", "url": "https://it.wikipedia.org/wiki?curid=2556368", "title": "Francesco Siviero", "text": "Carriera.\nGiocatore.\nInizi\u00f2 la carriera sportiva nel ruolo di difensore nelle giovanili della Roma, per poi passare nell'estate del 1980 al , con la cui maglia a solo 16 anni disput\u00f2 21 gare in Serie C2. Quell'anno venne premiato da un sondaggio indetto dai tifosi come miglior calciatore della squadra toscana.\nA fine stagione si trasfer\u00ec all', ma non ebbe modo di esordire in Serie A, mentre nel campionato successivo fece il suo esordio in Coppa Italia il 5 settembre 1982 contro l'Inter marcando Altobelli. Il suo esordio nella massima serie avvenne alla settima giornata, il 24 ottobre 1982, giocando da titolare nella vittoria per 3-2 della sua squadra in casa del Genoa. In quell'anno venne anche convocato da Azeglio Vicini per un raduno della Nazionale Under-21.\nIn seguito milit\u00f2 nelle file di SPAL, Benevento, Spezia, , chiuse la carriera nei dilettanti del Folbas, formazione Spezzina rappresentante le frazioni di Follo e Bastremoli.\nConcluse la carriera per problemi ad un ginocchio all'et\u00e0 di 31 anni.\nDirigente.\nFa parte dell'organigramma dello Spezia, nel 1996 \u00e8 responsabile del settore giovanile , abbandona questa carica per motivi lavorativi l'anno dopo e diventa dirigente dello Spezia Calcio nel 2000. \u00c8 diventato allenatore federale con patentino di 3\u00aa categoria nel 2004."}
{"id": "2556371", "revid": "1714743", "url": "https://it.wikipedia.org/wiki?curid=2556371", "title": "Baldovino di Lussemburgo", "text": "Origine.\nSecondo la \"Histoire g\u00e9n\u00e9alogique de la maison royale de Dreux (Paris), Luxembourg\", Baldovino era figlio del conte di Lussemburgo, di Durbuy, di La Roche e di Arlon, Enrico VI e della moglie, Beatrice d'Avesnes, figlia di Baldovino d'Avesnes (settembre 1219-10 aprile 1295), signore di Beaumont e di Felicita di Coucy, figlia di Tommaso di Coucy Signore di Vervins e della moglie Matilde di Rethel.&lt;br&gt;Sempre secondo la \"Histoire g\u00e9n\u00e9alogique de la maison royale de Dreux (Paris), Luxembourg\", Enrico VI di Lussemburgo era figlio del conte di Lussemburgo, di La Roche e di Arlon, Enrico V e della moglie, Margherita di Bar (1220 - 1275), che ancora secondo la \"Histoire g\u00e9n\u00e9alogique de la maison royale de Dreux (Paris), Luxembourg\", era figlia di Enrico II di Bar conte di Bar e di Filippa di Dreux, discendente (pronipote) dal re Luigi VI di Francia, figlia di Roberto II di Dreux e di Yolanda di Coucy.\nBiografia.\nFratello del conte di Lussemburgo, Arrigo VII, venne eletto arcivescovo di Treviri nel 1308. Dopo l'elezione si adoper\u00f2 attivamente per far salire il fratello al trono imperiale. Dopo l'incoronazione a Re di Germania nel 1309, accompagn\u00f2 il fratello nella sua discesa in Italia, dove venne incoronato re d'Italia, nel 1311 e Imperatore del Sacro Romano Impero, nel 1312. Dopo la morte di Arrigo, avvenuta nel 1313, Baldovino rientr\u00f2 a Treviri.\nMorto il fratello sostenne Ludovico il Bavaro nello scontro con Federico III e il papa Giovanni XXII. Rimase fedele a Ludovico fino al 1346, quando appoggi\u00f2 il suo pronipote Carlo IV.\nMor\u00ec a Treviri nel 1354."}
{"id": "2556374", "revid": "1522738", "url": "https://it.wikipedia.org/wiki?curid=2556374", "title": "Lega Orange", "text": ""}
{"id": "2556376", "revid": "1522738", "url": "https://it.wikipedia.org/wiki?curid=2556376", "title": "Cissy (Pok\u00e9mon)", "text": ""}
{"id": "2556377", "revid": "1522738", "url": "https://it.wikipedia.org/wiki?curid=2556377", "title": "Danny (Pok\u00e9mon)", "text": ""}
{"id": "2556378", "revid": "1522738", "url": "https://it.wikipedia.org/wiki?curid=2556378", "title": "Luana (Pok\u00e9mon)", "text": ""}
{"id": "2556379", "revid": "1522738", "url": "https://it.wikipedia.org/wiki?curid=2556379", "title": "Rudy (Pok\u00e9mon)", "text": ""}
{"id": "2556390", "revid": "1003644", "url": "https://it.wikipedia.org/wiki?curid=2556390", "title": "Physarum polycephalum", "text": "Il Physarum polycephalum, spesso definito come melma policefala, \u00e8 un protista (mixomiceto) melmoso unicellulare appartenente al clade Amoebozoa (phylum Mycetozoa, classe Myxogastria), che prospera in ambienti ombreggiati, freschi e umidi, come le foglie in decomposizione e i tronchi.\nCaratteristiche.\nQuesto protista pu\u00f2 essere visto senza un microscopio; il \"P. polycephalum\" \u00e8 in genere di colore giallo, e mangia spore fungine, batteri e altri microbi. Il \"P. polycephalum\" \u00e8 uno dei microbi eucarioti pi\u00f9 facili da far crescere in coltura, ed \u00e8 stato utilizzato come organismo modello per molti studi che coinvolgono il movimento ameboide e la motilit\u00e0 delle cellule. La maggior parte degli organismi riceve il DNA mitocondriale dalla madre, ma non si sa da dove \"P. polycephalum\" riceva il suo DNA mitocondriale, in quanto al momento non \u00e8 possibile distinguere tra maschio e femmina. Si ritiene anche che il \"P. polycephalum\" sia la prima cellula eucariote ad avere organelli come i mitocondri e le caratteristiche ribosomiali.\nCiclo vitale.\nLa fase vegetativa principale del \"P. polycephalum\" \u00e8 il plasmodio (la forma attiva e mobile della muffa melmosa). Il plasmodio \u00e8 costituito da reti di vene protoplasmatiche, e molti nuclei. \u00c8 durante questa fase che l'organismo cerca cibo. Il plasmodio circonda il suo cibo e secerne enzimi per la digestione.\nSe le condizioni ambientali portano il plasmodio ad essiccare durante la nutrizione o la migrazione, i Physarum formeranno uno sclerozio. Lo sclerozio \u00e8 fondamentalmente un tessuto indurito multinucleato che serve come fase dormiente, proteggendo il Physarum per lunghi periodi di tempo. Una volta che le condizioni favorevoli si ripresentano, il plasmodio riappare per proseguire la sua ricerca di cibo.\nCome l'approvvigionamento di cibo termina, il plasmodio smette di alimentarsi e inizia la fase riproduttiva. Gambi di sporangi nascono dal plasmodio, \u00e8 all'interno di queste strutture, che si verifica la meiosi e le spore si formano. Gli sporangi si formano all'aperto in modo che le spore che rilasciano saranno diffuse da correnti di vento.\nLe spore possono rimanere latenti per anni se necessario. Tuttavia, quando le condizioni ambientali sono favorevoli per la crescita, le spore germinano e rilasciano sciami di cellule o flagellate o ameboidi (fase di motilit\u00e0); le cellule brulicanti poi si fondono per formare un nuovo plasmodio.\nLocomozione.\nIl movimento di un \"P. polycephalum\" \u00e8 chiamato \"flusso di spola\". Il \"flusso di spola\" \u00e8 caratterizzato dal ritmico andirivieni del flusso del protoplasma; l'intervallo di tempo \u00e8 di circa due minuti. Le forze del flusso variano per ogni tipo di microplasmodio.\nLa forza nei microplasmodi ameboidi \u00e8 generata dalla contrazione e rilassamento di uno strato membranoso probabilmente costituito da actina. Lo strato di filamenti crea un gradiente di pressione, oltre il quale il protoplasma fluisce entro i limiti della periferia cellulare.\nLa forza dietro il flusso nei microplasmodi a forma di manubrio \u00e8 generata da variazioni di volume sia nella periferia della cellula che nel sistema di invaginazione della membrana cellulare.\nIntelligenza.\nIl \"Physarum polycephalum\" dimostra una sorprendente quantit\u00e0 di \"intelligenza\" per una creatura unicellulare.\nUna sua caratteristica che l'ha resa oggetto di studi recenti \u00e8 la capacit\u00e0 di esplorare semplici labirinti evitando di ritornare su percorsi gi\u00e0 esplorati sfruttando una sua secrezione come \"memoria\" esterna. Questa capacit\u00e0 \u00e8 resa ancor pi\u00f9 interessante dal fatto che essendo unicellulare non possiede evidentemente alcun sistema nervoso e viene studiata anche nel campo dei robot mobili autonomi.\nSoluzione di labirinti.\nUn team di ricercatori giapponesi e ungheresi, scrivendo sulla rivista Nature, ha affermato di aver scoperto che il \"P. polycephalum\" \u00e8 in grado di trovare la via pi\u00f9 breve attraverso un labirinto. Porzioni di muffa melmosa erano attirate dentro un labirinto di 30\u00a0cm2 da grumi di cibo posizionati alla fine del percorso. I ricercatori hanno concluso che la creatura ha mostrato un tipo di intelligenza primitiva.\nNormalmente, la melma espande la propria rete di tubi simili a gambe, o pseudopodi, per riempire tutto lo spazio disponibile. Ma quando due pezzi di cibo sono stati collocati in punti di uscita separati nel labirinto, l'organismo ha stirato il suo intero corpo tra le due sostanze nutritive. Ha adottato il percorso pi\u00f9 breve possibile, in modo efficace per risolvere il rompicapo.\nPrevisione di eventi.\nIl biofisico Toshiyuki Nakagaki dell'Hokkaido University e i suoi collaboratori hanno modificato l'ambiente della muffa melmosa di Physarum. Una volta strisciate attraverso una piastra di agar, i ricercatori hanno sottoposto le cellule a freddo e asciutto per i primi 10 minuti di ogni ora. Durante questi periodi freddi, le cellule hanno rallentato il loro moto. Dopo tre colpi di freddo gli scienziati hanno smesso di modificare la temperatura e l'umidit\u00e0 e si sono messi a guardare se le amebe avevano imparato lo schema. Infatti, molte delle cellule rallentavano in accordo sull'ora in attesa di un altro attacco di freddo. Quando le condizioni sono rimaste stabili per un po', le amebe della muffa melmosa hanno abbandonato il loro orario di frenata, ma quando un solo altro colpo di freddo \u00e8 stato applicato, hanno ripristinano il comportamento e correttamente hanno ricordato l'intervallo di 60 minuti. Le amebe sono state anche in grado di rispondere ad altri intervalli, che vanno dai 30 ai 90 minuti.\nCalcolo.\nAndrew Adamatzky presso l'Universit\u00e0 del West England a Bristol, ha illustrato come sia possibile puntare, orientare e separare con precisione il plasmodio con la luce e fonti di cibo. Poich\u00e9 i plasmodi reagiscono sempre allo stesso modo per lo stesso stimolo, Adamatzky dice che sono il substrato ideale per i futuri ed emergenti bio-dispositivi di elaborazione."}
{"id": "2556392", "revid": "599013", "url": "https://it.wikipedia.org/wiki?curid=2556392", "title": "Benson &amp; Hedges Centennial Open 1992", "text": "L'Heineken Open 1992 \u00e8 stato un torneo di tennis giocato sul cemento.\n\u00c8 stata la 25\u00aa edizione dell'Heineken Open,che fa parte della categoria World Series nell'ambito dell'ATP Tour 1992.\nSi \u00e8 giocato all'ASB Tennis Centre di Auckland in Nuova Zelanda,\ndal 6 al 13 gennaio 1992.\nCampioni.\nSingolare.\n Jaime Yzaga ha battuto in finale MaliVai Washington 7-6 (8-6), 6-4\nDoppio.\n Wayne Ferreira / Jim Grabb hanno battuto in finale Grant Connell / Glenn Michibata 6-4, 6-3"}
{"id": "2556400", "revid": "287204", "url": "https://it.wikipedia.org/wiki?curid=2556400", "title": "The Boxer (singolo)", "text": ""}
{"id": "2556402", "revid": "111319", "url": "https://it.wikipedia.org/wiki?curid=2556402", "title": "Osmai Acosta Duarte", "text": ""}
{"id": "2556404", "revid": "834", "url": "https://it.wikipedia.org/wiki?curid=2556404", "title": "Believe (Chemical Brothers)", "text": ""}
{"id": "2556405", "revid": "228587", "url": "https://it.wikipedia.org/wiki?curid=2556405", "title": "Do It Again", "text": ""}
{"id": "2556409", "revid": "254059", "url": "https://it.wikipedia.org/wiki?curid=2556409", "title": "Bianca Maria Scapardone", "text": "Vita.\nAnd\u00f2 in sposa ancora adolescente nel 1514 a Ermes Visconti di Somma, figlio secondogenito dell'aristocratico Battista Visconti. Morto Ermes nel 1521, si rispos\u00f2 con il conte Renato di Challant; il secondo matrimonio della Scapardone si rivel\u00f2 fallimentare, la giovane lasci\u00f2 lo sposo facendo ritorno prima a Casale Monferrato e poi a Milano. Nel 1526 venne accusata di essere mandante dell'omicidio del suo amante Ardizzino Valperga e decapitata sul rivellino del castello sforzesco. La sua vita scandalosa e la sua tragica fine vennero narrate da Matteo Bandello in una delle sue pi\u00f9 celebri \"Novelle\" che, tra realt\u00e0 e finzione, crearono questo personaggio. Il suo ritratto, come attestato dallo stesso Bandello \navrebbe costituito il modello per la decapitazione di Santa Caterina d'Alessandria nell'affresco che Bernardino Luini dipinse nella \"Cappella Besozzi\" della chiesa di San Maurizio a Milano.\nUn recente ritrovamento archivistico di Edoardo Rossetti - un inventario di beni in cui vengono descritti minuziosamente gli abiti dei due personaggi inginocchiati ai lati dell'arcone centrale - porta a correggere questa interpretazione del passo del Bandello, e a identificare questi personaggi appunto come Bianca Maria Scapardone Visconti (poi contessa di Challant) ed Ermes Visconti, anzich\u00e9, come tradizionalmente si credeva, come Ippolita Sforza e Alessandro Bentivoglio."}
{"id": "2556410", "revid": "287204", "url": "https://it.wikipedia.org/wiki?curid=2556410", "title": "San Antonio Spurs 1991-1992", "text": "La stagione 1991-92 dei San Antonio Spurs fu la 16\u00aa nella NBA per la franchigia.\nI San Antonio Spurs arrivarono secondi nella \"Midwest Division\" della \"Western Conference\" con un record di 47-35. Nei play-off persero al primo turno con i Phoenix Suns (3-1)."}
{"id": "2556411", "revid": "1149807", "url": "https://it.wikipedia.org/wiki?curid=2556411", "title": "Jun Tao", "text": ""}
{"id": "2556414", "revid": "599013", "url": "https://it.wikipedia.org/wiki?curid=2556414", "title": "Benson &amp; Hedges Centennial Open 1992 - Singolare", "text": "Il singolare del Heineken Open 1992 \u00e8 stato un torneo di tennis facente parte dell'ATP Tour.\nKarel Nov\u00e1\u010dek era il detentore del titolo.\nJaime Yzaga ha battuto in finale MaliVai Washington 7-6 (8-6), 6-4."}
{"id": "2556415", "revid": "326822", "url": "https://it.wikipedia.org/wiki?curid=2556415", "title": "Tigiuro Sotuodaogi", "text": ""}
{"id": "2556418", "revid": "247222", "url": "https://it.wikipedia.org/wiki?curid=2556418", "title": "Steve Roach", "text": "La sua produzione artistica appartiene al genere della musica elettronica New Age e annovera composizioni classificate come musica d'ambiente, musica etnica-tribale, \"space music\" e \"drone music\".\n\u00c8 considerato uno dei principali innovatori nel panorama della musica elettronica contemporanea.\nBiografia.\nMotociclista professionista, all'et\u00e0 di vent'anni Roach impara a suonare il sintetizzatore da autodidatta, ispirato da artisti e gruppi maestri dello strumento quali Tangerine Dream, Klaus Schulze e Vangelis. Debutta con l'album \"Now\" nel 1982, seguito da \"Structures from Silence\" nel 1984. Nel 1988 pubblica l'apprezzata serie \"Quiet Music\" e quello che la critica reputa il suo capolavoro, il doppio album \"Dreamtime Return\".\nAl maturare del suo approccio alla musica d'ambiente, Roach evolve verso estese composizioni prive di percussioni, bench\u00e9 i suoi lavori contraddistinti da un linguaggio ritmico basato sulla musica trance e \"ambient\"-tribale siano quasi altrettanto numerosi. Alcuni lavori sono esclusivamente per sintetizzatore, mentre altri contengono sezioni sperimentali per chitarra, e altri si aprono a pi\u00f9 marcate influenze etniche.\nRoach \u00e8 uno dei primi a sostenere l'utilizzo del didgeridoo nella musica d'ambiente, strumento che impara a suonare negli anni ottanta durante i suoi lunghi viaggi in Australia. Successive collaborazioni con il musicista messicano Jorge Reyes introdurranno poi un elemento preispanico nelle sue composizioni. Con la fusione di queste due influenze Roach si afferma come uno degli iniziatori del \"sound\" tribale-\"ambient\".\nVita privata.\nSteve Roach abita a Tucson ed \u00e8 sposato con Linda Kohanov, la quale ha contribuito in diverse sezioni cantate di alcuni suoi album."}
{"id": "2556422", "revid": "125850162", "url": "https://it.wikipedia.org/wiki?curid=2556422", "title": "Battista Visconti", "text": "Biografia.\nNato intorno alla met\u00e0 degli anni '40 del XV secolo da Francesco Visconti (?-dopo 1474), figlio di Gianbattista e di Regola Galeazzi, e da Elisabetta Bussoni (figlia di Francesco, conte di Carmagnola, e Antonia Visconti di Ierago), spos\u00f2 Giovanna Pusterla di Pietro. Fu uno dei pi\u00f9 importanti esponenti del partito ghibellino milanese, per tutta la vita filo-sforzesco. Mor\u00ec nell'autunno del 1516.\nNel 1467 a motivo di contrasti avuti con il duca Galeazzo Maria Sforza, fugg\u00ec da Milano con Girolamo Olgiati (poi tra gli assassini dello stesso duca nel complotto del 26 dicembre 1476); nel contempo il padre Francesco venne radiato dal Consiglio segreto e pure sui cugini Francesco Castiglioni di Casciago e Bernab\u00f2 Sanseverino si abbatterono le ire del duca.\nDopo il fallimento della reggenza di Bona di Savoia e la caduta di Cicco Simonetta, voluta fortemente da Pietro Pusterla (suocero di Battista), il Visconti inizi\u00f2 la sua ascesa politica all'ombra della corte di Ludovico il Moro e in parallelo alla carriera dei cugini Antonio e Galeazzo Visconti.\nDiscendenza.\nSpos\u00f2 Giovanna Pusterla, dalla quale ebbe cinque figli:"}
{"id": "2556425", "revid": "200568", "url": "https://it.wikipedia.org/wiki?curid=2556425", "title": "Ol'ga Sem\u00ebnova Tjan-\u0160anskaja", "text": ""}
{"id": "2556428", "revid": "33751", "url": "https://it.wikipedia.org/wiki?curid=2556428", "title": "Monumental", "text": ""}
{"id": "2556429", "revid": "33751", "url": "https://it.wikipedia.org/wiki?curid=2556429", "title": "Stadio Monumental", "text": ""}
{"id": "2556430", "revid": "767487", "url": "https://it.wikipedia.org/wiki?curid=2556430", "title": "Tom Copa", "text": ""}
{"id": "2556438", "revid": "200568", "url": "https://it.wikipedia.org/wiki?curid=2556438", "title": "P\u00ebtr Petrovi\u010d Semjonov Tjan-\u0160anskij", "text": ""}
{"id": "2556445", "revid": "465169", "url": "https://it.wikipedia.org/wiki?curid=2556445", "title": "The Climb (Miley Cyrus)", "text": "The Climb \u00e8 una canzone della cantante Miley Cyrus. \u00c8 stata scritta da Jessi Alexander e Jon Mabe e prodotta da John Shanks. \u00c8 stata pubblicata come il principale singolo dalla colonna sonora di \"\"; \"Let's Do This\", \"Let's Get Crazy\" e \"Back to Tennessee\" sono stati pubblicati in precedenza per la radio ma non sono stati liberati in digitale. La canzone ha influenze country e parla liricamente di non rinunciare ai propri sogni.\nNel video musicale della canzone si vede Miley Cyrus cantare la canzone mentre scala una montagna, con l'alternanza di alcune scene tratte dal film \"Hannah Montana: the movie\".\nNel 2009, la canzone ha ricevuto un MTV Movie Awards e un Teen Choice Awards nomination nella migliore canzone da una categoria Movie e una Music Choice: \"The Climb\" ha vinto entrambi i premi.\nMusica e testo.\nSi tratta una ballata in cui il narratore si lamenta sulle lotte che deve affrontare nella vita, pur rimanendo ottimista: \"Ain't about how fast I get there/Ain't about what's waiting on the other side/It's the climb\"; tradotto diventa: \"Non riguarda quanto velocemente ci arriver\u00f2/Non riguarda cosa mi aspetta dall'altra parte/\u00c8 la salita\". Negli Stati Uniti anche la versione remixata \u00e8 stata trasmessa alla radio.\nLa canzone \u00e8 giocata in chiave di E maggiore a un ritmo di 80bpm. La gamma vocale \u00e8 E3-C # 5.\nCritiche.\nLa canzone ha ricevuto giudizi generalmente positivi. Heather Phares di All Music ha detto che \u00e8 una delle migliori canzoni della colonna sonora e che a Nashville pensano che sia la canzone che \"domina\" . Phares ha inoltre dichiarato: Miley Cyrus con la sua voce rauca rende il suono molto pi\u00f9 naturale, e inoltre canzoni come \"Don't walk away\", \"Dream\" e \"The Climb\" riportano con i piedi per terra gli adulti. Warren Truitt di About.com ha dichiarato che le canzoni che ha cantato Miley Cyrus sono come lei pi\u00f9 \"riflessive, personali e sentimentali\". Truitt ha anche ricordato che \"The Climb\" \u00e8 uno \" ballata epica\" ed \u00e8 per Miley un serio tentativo per entrare nel mondo del country contemporaneo. Anche, Bill Lamb da About.com ha valutato la canzone tre stelle e mezzo. Sempre Lamb ha dichiarato:\" Non c'\u00e8 niente di male, ma non c'\u00e8 niente di particolarmente spettacolare\". Hollywood Records \u00e8 alla ricerca di un successo sia pop che country, e forse si avr\u00e0. Tuttavia, Miley Cyrus con le sue canzoni di successo come \"7 Things\" e \"See You Again\", molto pi\u00f9 memorabili di \"The Climb\". Questo assomiglia tutto un po' ad American Idol. Ha anche detto che Miley Cyrus ha una voce solida, chiara e le sue canzoni edificanti sono positive. Tuttavia, Jim Malec di The 9513 ha dato a \"The Climb\" il pollice verso il basso. Malec ha chiamato il brano \"uno sciroppo e del tutto inutilmente, una ballata che non offre alcuna sostanza ed \u00e8 stato scritto molte volte prima a titolo diverso, ma con letteralmente lo stesso itinerario. \"Egli ha aggiunto che Miley Cyrus sembra passare la maggior parte del brano in-canto, ma altre volte vocalmente ha ricordato un giovane Tanya Tucker. Dan Milliken del Country Universe ha dato alla canzone un rating D +. La sua recensione \u00e8 composta unicamente da due poster con le motivazioni, ha citato quello che la canzone sia in materia di e dall'altro la recensione, dicendo: \"Tutto \u00e8 facile quando sei carino\". Milliken ha risposto alle osservazioni e ha spiegato la sua recensione. Il critico ha affermato: \"Per me, la canzone \u00e8 una riformulazione senz'anima di un messaggio estremamente famoso filosofico (cos\u00ec famoso che confina con clich\u00e9), che non fornisce un contesto emotivamente coerente motivazione o giustificazione per l'uso di quel messaggio (e non ha nulla a che fare con la musica country, ma cerchiamo di ignorare che per il bene di questo punto). \" Milliken ha anche ricordato che egli ha aumentato il grado di livello, perch\u00e9 Miley Cyrus \u00e8 una brava cantante.\nVideo musicale.\nIl video musicale \u00e8 stato diretto dal regista Matthew Rolston, e si basa sulla metafora tematica della canzone che parla di una scalata. Il video comincia con la visione di una montagna e una chiatrra acustica. Quindi, Miley Cyrus inizia a cantare \"I can almost see it, that dream I'm dreaming\" in uno sfondo nero con un riflettore unico con i colori blu violetto. Si passa improvvisamente scena, si vede Miley Cyrus camminare in una strada, al fine di scalare la montagna. In un altro scena Miley Cyrus prende la chitarra e inizia a suonare. Quindi, iniziano le tratte dal film (si vede Miley Cyrus a cavallo con Lucas Till). Prende poi da terra una rosa che era sulla strada, l'odora e la butta via. Un conto alla rovescia inizia in sottofondo e mentre cammina, comincia a piovere, ma Miley Cyrus continua a salire. Si toglie la giacca e si lascia alle spalle la sua valigia per continuare a scalare. Per tutto il resto del video Miley Cyrus continua a salire anche se si trova di fronte alcuni ostacoli. Verso la fine, Miley Cyrus raggiunge il vertice, il sole sorge e si vede lei cantare in cima alla montagna in analogia con il video di Britney Spears \"I'm Not A Girl, Not Yet A Woman\". Esiste anche un'altra versione del video, il quale \u00e8 tratto dal film \"\", dove Hannah Montana, durante il concerto nella sua citt\u00e0 natale, svela di essere Miley, e canta \"The Climb\".\nPerformance live.\nMiley Cyrus ha eseguito \"The Climb\" all'\"Academy of Country Music Awards\" il 5 aprile 2009. Ha cantatio la canzone a \"We Are The Future: Kids' Inaugural Special\", e anche a\"The Tonight Show con Jay Leno\". Il 1 \u00b0 aprile 2009, ha eseguito la canzone ad \"American Idol\"; ed \u00e8 stata trasmessa in tv il 15 aprile. Ha cantato la canzone anche a \"Good Morning America\" e a \"Live with Regis e Kelly\", rispettivamente, il 9 aprile e il 10 aprile.\nVersione di Joe McElderry.\nIl brano \u00e8 stato ripreso nel 2009 dal vincitore della sesta edizione della versione britannica di \"X Factor\", che ne ha inciso una cover pubblicata come singolo il 14 dicembre dall'etichetta discografica Syco Music.\nHa riscosso un buon successo di vendite, raggiungendo la vetta delle classifiche di Irlanda e Regno Unito, dove \u00e8 stato certificato disco di platino per le oltre 600.000 copie vendute.\nLa versione di Joe McElderry \u00e8 stata prodotta da Quiz e Josef Larossi."}
{"id": "2556446", "revid": "212348", "url": "https://it.wikipedia.org/wiki?curid=2556446", "title": "San Antonio Spurs 1992-1993", "text": "La stagione 1992-93 dei San Antonio Spurs fu la 17\u00aa nella NBA per la franchigia.\nI San Antonio Spurs arrivarono secondi nella \"Midwest Division\" della \"Western Conference\" con un record di 49-33. Nei play-off vinsero il primo turno con i Portland Trail Blazers (3-1), perdendo poi la semifinale di conference con i Phoenix Suns (4-2)."}
{"id": "2556450", "revid": "155634", "url": "https://it.wikipedia.org/wiki?curid=2556450", "title": "Campionati mondiali di pugilato dilettanti 2009 - Pesi mediomassimi", "text": "Collegamenti esterni.\nProgramma e risultati sul sito ufficiale"}
{"id": "2556452", "revid": "92723", "url": "https://it.wikipedia.org/wiki?curid=2556452", "title": "Papa Pio VI", "text": "Biografia.\nNacque il giorno di Natale del 1717 a Cesena dal conte Marco Aurelio Tommaso Braschi e dalla contessa Anna Teresa Bandi, figlio primogenito di una numerosa famiglia, unico maschio di otto figli. Fu battezzato due giorni dopo la nascita, il 27 dicembre. Suoi padrini furono il conte Fabio Locatelli e la contessa Bianchini Fantaguzzi.\nDopo la morte del padre, avvenuta il 2 luglio 1759, eredit\u00f2 il titolo di conte di Falcino. Studi\u00f2 nel seminario locale retto dai Gesuiti ed a soli 18 anni si laure\u00f2 \"in utroque iure\" all'Universit\u00e0 di Cesena (20 aprile 1735) e in seguito complet\u00f2 i suoi studi di giurisprudenza all'Universit\u00e0 di Ferrara. Una targa, posta nello scalone d'onore dell'allora sede dell'ateneo, palazzo Paradiso, lo ricorda.\nSuccessivamente, si perfezion\u00f2 all'Universit\u00e0 di Ferrara, dove complet\u00f2 gli studi giuridici sotto la guida dello zio, il cardinale Giovanni Carlo Bandi. A Ferrara ottenne il suo primo incarico importante, quello di segretario del cardinal legato, Tommaso Ruffo. Come suo assistente, si rec\u00f2 a Roma nel 1740, in occasione del conclave che elesse il successore di Clemente XII.\nNel 1744 organizz\u00f2 in maniera efficace la difesa della citt\u00e0 di Velletri durante la battaglia dell'11 agosto 1744 tra forze austriache e napoletane nell'ambito della guerra di successione austriaca. Notatolo, il re Carlo VII di Napoli (che quindici anni dopo divenne re di Spagna col nome di Carlo III di Spagna), strinse con lui ottime relazioni che giovarono al giovane Braschi una volta eletto al soglio pontificio. Nel 1746 il pontefice Benedetto XIV lo invi\u00f2 a Napoli per risolvere dei conflitti giurisdizionali sorti tra Roma e il regno borbonico per i tribunali vescovili: la missione ebbe successo ed egli riusc\u00ec ad ottenere le dimissioni dell'arcivescovo di Napoli, il cardinale Giuseppe Spinelli, venendo nominato come ricompensa al rango di monsignore col titolo di cappellano privato di Sua Santit\u00e0. Dopo la morte del cardinale Ruffo (16 febbraio 1753) il papa Benedetto XIV, stimandolo moltissimo, lo nomin\u00f2 suo segretario.\nIn seguito alla scoperta della vocazione, Braschi decise di abbandonare la carriera professionale e di prendere i voti. Fu ordinato sacerdote nel 1758.\nIl Conclave del 1774-1775.\nPio VI fu eletto papa il 15 febbraio 1775 nel Palazzo Apostolico.\nIl conclave si apr\u00ec il 5 ottobre 1774, quindi ebbe una durata di quattro mesi e nove giorni. Era dal 1740 (elezione di papa Benedetto XIV) che non si svolgeva un'assise pi\u00f9 lunga. Di tutti i conclavi che si sono tenuti successivamente, nessuno \u00e8 durato cos\u00ec a lungo.\nParteciparono all'ultima votazione, quella del 15 febbraio 1775, 44 cardinali.\nDurante il conclave, il re di Spagna Carlo III oppose il veto contro Giovanni Carlo Boschi. I rappresentanti di Spagna, Francia e Portogallo tolsero una dopo l'altra il proprio veto all'elezione del cardinale Braschi, che, pur essendo vicino ai Gesuiti, aveva preso le distanze da tutte le controversie politico-religiose. Il papa neoeletto scelse come nome pontificale Pio in memoria di san Pio V, verso il quale nutriva una particolare devozione.\nPio VI venne eletto pontefice quando ancora non era stato nominato vescovo e pertanto si rese necessaria, prima della sua definitiva presa di possesso della Santa Sede, la sua ordinazione. Il 22 febbraio 1775 (festa della Cattedra di San Pietro) Pio VI, ancora col nome di Giannangelo Braschi, venne consacrato dal cardinale-vescovo di Porto-Santa Rufina, nonch\u00e9 vice-decano del Sacro Collegio dei Cardinali, il cardinale Gian Francesco Albani: il giorno stesso venne incoronato pontefice dal cardinale protodiacono, Alessandro Albani. La domenica successiva egli apr\u00ec ufficialmente la Porta Santa della basilica di San Pietro, dando inizio all'anno giubilare 1775. La cerimonia del \"possesso\" (cio\u00e8 la cerimonia in cui il papa veniva ufficialmente intronizzato) ebbe luogo il 30 novembre e fu l'ultima volta in cui ebbe luogo con la grandiosit\u00e0 e la solennit\u00e0 della tradizione, prima del tramonto definitivo del rito.\nIl pontificato.\nRelazioni con le istituzioni della Chiesa.\nOrdini religiosi e congregazioni.\nGli unici due Paesi in cui l'attivit\u00e0 della Compagnia di Ges\u00f9 fu permessa furono la Prussia di Federico II e la Russia di Caterina II. In Prussia essi organizzarono la scuola dell'obbligo (la Prussia fu il primo Paese ad istituire l'istruzione obbligatoria), mentre in Russia fu loro permesso di accogliere i novizi. Il pontefice non pot\u00e9 per\u00f2 evitare la morte in carcere del preposto generale, padre Lorenzo Ricci (24 novembre 1775).\nAltre decisioni.\nCre\u00f2 la congregazione \"super Negotiis Extraordinariis Regni Galliarum \" per stabilizzare i rapporti con regno di Francia (1793). Da essa deriv\u00f2 la Congregazione per gli affari ecclesiastici straordinari istituita dal successore Pio VII nel 1814.\nApprov\u00f2 la riforma dell'Ordine di Avis (1\u00ba agosto 1789).\nNel 1785 il pontefice condann\u00f2 il movimento degli Illuminati, fondato dal filosofo tedesco Johann Adam Weishaupt. Inoltre sanzion\u00f2 il principe-vescovo di Frisinga, Ludwig Joseph von Welden.\nRelazioni con i monarchi europei.\nPio VI si trov\u00f2 ad affrontare grandi difficolt\u00e0 nel rapporto con gli Stati, sempre pi\u00f9 invadenti nel campo religioso-ecclesiastico. Cerc\u00f2 di dimostrare in modo storico-giuridico i diritti della Santa Sede per quanto riguarda le nunziature e mir\u00f2 a mantenere le prerogative papali in materia di nomina dei vescovi.\nSacro Romano Impero.\nL'imperatore Giuseppe II, seguace del febronianismo, adott\u00f2, insieme al ministro Kaunitz, una politica ecclesiastica volta ad unificare nelle mani dello Stato la gestione del clero nazionale, sottraendolo alla tutela del papa (giuseppinismo). Nell'ottobre 1781 pubblic\u00f2 l'editto di tolleranza nei riguardi del protestantesimo. Pio VI prese la straordinaria decisione di recarsi a Vienna per chiedere personalmente la revoca dell'editto e di altri provvedimenti in materia ecclesiastica. Il Papa part\u00ec da Roma il 27 febbraio 1782 e giunse a Vienna il 22 marzo. Fu il primo papa dopo 250 anni (Clemente VII, 1523-34) a viaggiare all'estero.\nAlloggi\u00f2 nel Palazzo imperiale, dove soggiorn\u00f2 per un intero mese. Celebr\u00f2 i riti della Settimana santa e la Messa pasquale nella capitale austriaca.\nIl pittore Josef Hickel esegu\u00ec il suo ritratto. La missione si risolse per\u00f2 in un nulla di fatto. Giuseppe II non sospese n\u00e9 riform\u00f2 la sua legislazione ecclesiastica.\nDurante il viaggio di ritorno il pontefice si ferm\u00f2 a Monaco di Baviera (26 aprile \u2013 2 maggio). Nel 1783 l'imperatore ricambi\u00f2 la visita effettuando un viaggio a Roma. Nel 1784 Giuseppe II stipul\u00f2 con la Santa Sede una \"Conventio amicabilis\" (termine scelto da Giuseppe II per evitare la parola \"concordato\", che comportava la concessione di privilegi) con cui ottenne il diritto di approvare la nomina dei vescovi delle citt\u00e0 dell'impero.\nNel 1786 Pio VI manifest\u00f2 il desiderio di aprire una nunziatura a Monaco di Baviera, ma gli arcivescovi elettori di Colonia, Treviri, Magonza e l\u2019arcivescovo di Salisburgo sottoscrissero nell'agosto 1786 la \u201cpuntuazione di Ems\u201d, in cui rivendicarono un'ampia autonomia dalla Santa Sede.\nFrancia.\nNel 1786 il cardinale di Rohan fu raggirato da una contessa e rimase coinvolto nell'Affare della collana. Il re di Francia gli tolse tutte le sue cariche e lo esili\u00f2 a La Chaise-Dieu, nell'omonima abbazia, della quale dal 1756 era abate commendatario.\nIl 13 febbraio 1786 anche papa Pio VI prese provvedimenti: il cardinale fu sospeso, privato della \u00abvoce\u00bb attiva e passiva e di tutti gli onori. Entro il termine di sei mesi fissato dal papa, il cardinale Rohan si present\u00f2 a Roma, dove fu perdonato e reintegrato nella carica (18 dicembre 1786).\nNel luglio 1789 scoppi\u00f2 la Rivoluzione francese. Molti cattolici furono vessati o minacciati dai rivoltosi. Alcuni nobili francesi in pericolo di vita si rifugiarono a Roma. Dalla Francia si rifugiarono nello Stato Pontificio in tutto circa seimila cattolici.\nIl 12 luglio 1790 il parlamento francese sanc\u00ec l'obbligo del giuramento di fedelt\u00e0 al nuovo regime per tutti i cittadini (\u201cCostituzione civile del clero\u201d). Tale provvedimento rappresentava la rottura unilaterale del concordato del 1516. Seguirono altre misure, tutte improntate alla separazione della Repubblica dalla Chiesa di Roma: abolizione delle decime, nazionalizzazione dei beni ecclesiastici, rifiuto di dichiarare il cattolicesimo religione di Stato, divieto di professione di nuovi voti religiosi.\nLa risposta del papa tard\u00f2 ad arrivare. Nel frattempo i vescovi e il clero francesi subirono enormi pressioni. Nonostante ci\u00f2, su 160 vescovi, solo 7 giurarono. Prestarono giuramento invece la maggioranza dei parroci (il 52%). 68 furono nominati dalle assemblee dipartimentali. La nomina fu poi \u201cconsacrata\u201d dal primo ministro del re, monsignor Talleyrand. Nel 1791 giunse la risposta del papa. Con il breve \"Quod aliquantum\" del 10 marzo Pio VI condann\u00f2 la Costituzione civile del clero ed i principii della Rivoluzione francese. Con il breve \"Charitas Quae\" (13 aprile 1791) annull\u00f2 le nomine vescovili effettuate senza il suo coinvolgimento. I rivoluzionari, per rappresaglia, invasero Avignone, ove, nell'ambito della lotta fra chi sosteneva l'annessione alla Francia e i sudditi fedeli al pontefice, una sessantina di questi ultimi furono condannati sommariamente a morte. La barbara esecuzione avvenne in una delle torri del palazzo dei Papi. Il tragico evento fu ricordato come i \u00abmassacri della ghiacciaia\u00bb (\"Massacres de la Glaci\u00e8re\").\nIn quello stesso anno la Francia e lo Stato Pontificio ruppero le relazioni diplomatiche. In maggio il pontefice si rifiut\u00f2 di accettare il nuovo ambasciatore della repubblica; pochi mesi dopo il nunzio apostolico a Parigi, a seguito di una violenta manifestazione popolare in cui venne bruciato un manichino raffigurante il pontefice, lasci\u00f2 la Nunziatura. A novembre l'esercito francese occup\u00f2 Avignone e il Contado Venassino e le annett\u00e9 al territorio della repubblica.\nLa Rivoluzione continu\u00f2 la sua marcia. In breve tempo si ammant\u00f2 di un generale ateismo: furono soppresse le congregazioni religiose (1792). Si giunse anche allo spargimento di sangue: tra il 2 e il 5 settembre 1792 furono massacrati 223 sacerdoti. Cominci\u00f2 un esodo massiccio di ecclesiastici francesi verso lo Stato Pontificio. In quell'anno se ne contarono ben duemila, che salirono a tremila l'anno seguente.\nLa questione del giuramento di fedelt\u00e0 alla Repubblica ebbe gravi conseguenze. Nello stesso 1792 fu emanata una legge secondo la quale i sacerdoti che non avevano prestato giuramento dovevano lasciare il Paese, pena la deportazione nella Guyana. Quarantamila preti furono costretti all'esilio. A questa legge si accompagn\u00f2 la nuova legge sul matrimonio: esso aveva valore solamente in sede civile. Veniva introdotto il divorzio. Il 24 novembre 1793 venne istituito il nuovo calendario repubblicano. Il conteggio degli anni non partiva dalla nascita di Cristo: gli anni furono contati a partire dal 1792, che divenne il I anno della nuova era repubblicana. Venne abolita anche la settimana, che fu sostituita con la decade. In questo modo spariva la domenica e, con essa, la messa domenicale, obbligo per ogni cristiano.\nIl 21 gennaio 1793 fu eseguita la condanna a morte per decapitazione di re Luigi XVI. L'evento dest\u00f2 una profonda impressione nel pontefice. Nello stesso anno fu sancita la pena di morte per i sacerdoti che, pur non avendo giurato per la Repubblica, erano rimasti sul suolo francese. Si scaten\u00f2 poi in tutto il Paese un'ondata di scristianizzazione. Nel 1794 furono ghigliottinati una ventina di sacerdoti. Gli anni 1795 e 1796 furono relativamente tranquilli. L'ondata persecutoria riprese nel 1797: il nuovo Direttorio (massimo organo politico dello Stato) pretese dai membri del clero un nuovo giuramento di fedelt\u00e0 alla Repubblica, pena la deportazione. Le condanne furono numerose: 1701 preti vennero deportati e 41 fucilati.\nPio VI sostenne la prima coalizione anti-repubblicana sin dal 1792 e rifiut\u00f2 la mediazione della Spagna nel 1795 quando Parigi stipul\u00f2 l'armistizio. Nel marzo del 1796 il generale corso Napoleone Bonaparte, nominato capo dell'Armata d'Italia dal Direttorio, inizi\u00f2 l'invasione della penisola. Scopo dell'azione bellica era imporre il dominio francese sull'Italia settentrionale. Bonaparte punt\u00f2 le armi contro lo Stato Pontificio e riusc\u00ec con la forza ad ottenere da Pio VI, nel giugno 1796, l'armistizio di Bologna. La Santa Sede dovette versare la somma di 21 milioni di scudi, consegnare numerose opere d'arte ed accettare l'occupazione militare delle Legazioni di Bologna e Ferrara e del porto di Ancona. Nel dicembre 1796 le ex legazioni entrarono a far parte della costituenda Repubblica Cispadana.\nL'anno seguente Napoleone attacc\u00f2 nuovamente lo Stato Pontificio: nel febbraio 1797 novemila soldati francesi invasero la Romagna, sbaragliando le forze pontificie presso Faenza. Successivamente dilagarono nella Marca Anconitana e saccheggiarono il Santuario di Loreto (18 febbraio). La Santa Sede fu costretta alle trattative per ottenere la cessazione delle ostilit\u00e0. I termini del Trattato di Tolentino (19 febbraio 1797) furono molto punitivi per lo Stato Ecclesiastico: il papa fu forzato a rinunciare definitivamente ai suoi diritti su Avignone e il Contado Venassino e dovette accettare pesantissime contribuzioni finanziarie (25 milioni di scudi), insieme ad una spoliazione di opere d'arte senza precedenti. I francesi infine pretesero la cessione della Legazione di Romagna. Divennero quindi tre le province pontificie italiane strappate a Pio VI. Il 29 giugno 1797 Romagna, Bologna e Ferrara confluirono nella neonata Repubblica Cisalpina.\nSpagna e Portogallo.\nLe relazioni con i due regni iberici migliorarono, grazie anche allo smantellamento progressivo della politica anti ecclesiastica che era stata condotta nei decenni precedenti.\nLa Santa Sede stipul\u00f2 un concordato con il Portogallo (febbraio 1778).\nSpartizione della Polonia.\nNel novembre 1793 Pio VI nomin\u00f2 Lorenzo Litta nuovo nunzio in Polonia. Il mandato era molto difficile poich\u00e9 si stava prefigurando una spartizione del Paese. Il nunzio difese i diritti della Chiesa cattolica nello Stato, ma i suoi sforzi non riuscirono ad evitare la spartizione della Polonia, che avvenne nel gennaio del 1795.\nRegno di Svezia.\nIl re Gustavo III accord\u00f2 ai cattolici una chiesa a Stoccolma. Il papa lo invit\u00f2 a Roma, dove il re giunse il 1\u00ba gennaio 1784. Fu il primo incontro tra un pontefice ed un monarca protestante.\nImpero russo.\nCaterina II decret\u00f2 la riorganizzazione delle diocesi cattoliche in Russia. Pio VI consider\u00f2 nulli tali atti.\nGranducato di Toscana.\nIl Granduca di Toscana Pietro Leopoldo I (1747-1792), fratello dell'imperatore Giuseppe II, avvi\u00f2 una riforma della Chiesa toscana molto simile a quella perseguita in Austria. Accanto a misure analoghe a quelle del giuseppinismo, l'azione del granduca fu volta a creare una chiesa episcopale, il cui massimo organo era il sinodo diocesano. Il 18 settembre 1786 si tenne a Pistoia il primo di questi sinodi. In risposta, Pio VI cre\u00f2 tre congregazioni particolari incaricate di esaminare i decreti del sinodo pistoiese. A Roma i lavori si prolungarono, mentre gi\u00e0 l'anno successivo i vescovi toscani tennero un'assemblea a Firenze (23 aprile 1787) impegnandosi nella convocazione di un concilio nazionale, che tuttavia non si tenne. La risposta della Santa Sede giunse solamente il 28 agosto 1794, in pieno clima rivoluzionario. Con la bolla \"Auctorem fidei\", il pontefice ribad\u00ec il primato di ordine e di giurisdizione del pontefice romano e della Chiesa di Roma.\nRegno di Napoli.\nNel 1783 re Ferdinando IV soppresse l'Inquisizione in Sicilia. Nel 1788 il primo ministro Domenico Caracciolo si rifiut\u00f2 di pagare il tradizionale tributo feudale della chinea (con relativa festa e macchina della chinea pirotecnica) ed inform\u00f2 il pontefice della sua intenzione di assumere il controllo delle nomine dei vescovi nei propri dominii. Ottenuta risposta negativa, blocc\u00f2 la nomina dei nuovi vescovi. Nel 1789 la met\u00e0 delle diocesi del Regno rimase senza vescovo. Nel 1791 il Papa raggiunse un compromesso concludendo un trattato bilaterale con il re.\nAmministrazione dello Stato della Chiesa.\nLe bonifiche dell'Agro Pontino.\nPio VI avvi\u00f2 la bonifica dell'Agro Pontino, il territorio pianeggiante compreso fra Terracina, Anzio, il monte Circeo e i Monti Lepini. Una parte di esso era attraversato da pianure paludose che rendevano impossibile la vita umana. La zona era largamente infestata dalla malaria.\nNel 1775 il pontefice invest\u00ec della questione la Camera Apostolica, ma si mosse anche autonomamente. Ben presto intu\u00ec che sarebbero sorte questioni legali: infatti nel territorio alcune famiglie patrizie esercitavano un potere anche superiore a quello dello Stato. Forte dello \"ius romano\", fece espropriare temporaneamente le terre paludose (che, secondo una relazione tecnica del 1777, occupavano un'area di 180.000 miglia quadrate). L'inizio dei lavori fu celebrato da Vincenzo Monti con il poemetto \"Feroniade\".\nSuperando l'approccio privatistico e localistico, le spese furono ripartite fra la Camera Apostolica e i proprietari secondo il criterio del beneficio, usato ancora oggi presso i consorzi di bonifica. Nel 1777 la Camera Apostolica approv\u00f2 il progetto di risanamento. Fu realizzata una rete di canali tuttora esistente (Linea Sisto e Linea Pio) e vennero bonificate buona parte delle paludi nella zona di Sezze e Terracina.\nIl 5 aprile 1780 Pio VI effettu\u00f2 la sua prima visita nei territori bonificati. Da allora in poi ritorn\u00f2 quasi annualmente per controllare l'avanzamento dei lavori e, quando questi furono terminati, a vigilare sul loro mantenimento. Nella visita del 1791 il Papa decise di convertire le colonie in enfiteusi. Il provvedimento favor\u00ec in parte le famiglie di coltivatori, ma soprattutto fu sfruttato dagli speculatori. L'opera di bonifica consent\u00ec la messa a coltura 29.000 ettari.\nAltre importanti opere pubbliche furono la sistemazione dei porti di Ancona, di Civitavecchia, di Anzio e di Terracina e delle vie di comunicazione pi\u00f9 importanti dello Stato. In Umbria furono effettuati lavori di prosciugamento.\nPromozione delle manifatture e liberalizzazioni in agricoltura.\nPio VI incoraggi\u00f2 le arti e le manifatture: nel 1775 fond\u00f2 il \u00abConservatorio Pio\u00bb per le donne povere. Vi si producevano: lana, lino, canapa e cotone. Sorsero nelle province molte accademie agrarie. Le pi\u00f9 dinamiche furono quelle marchigiane: Urbania, Macerata, Foligno e Corneto.\nPio VI promosse anche delle riforme amministrative. La pi\u00f9 importante fu la compilazione del catasto, ordinata nel dicembre 1777: fu la prima rilevazione delle propriet\u00e0 fondiarie di tutto lo Stato Pontificio mai eseguita.\nIl pontefice inoltre introdusse due importanti provvedimenti doganali: furono aboliti i dazi interni allo Stato e furono introdotte le dogane ai confini (1786).\nAnche la riforma introdotta nel 1789 da Fabrizio Ruffo, Tesoriere generale della Camera Apostolica ebbe grande importanza: egli soppresse la precettazione del bestiame ovino e suino e dell'olio, istituendone il libero commercio.\nInfine, il pontefice nomin\u00f2 un consiglio cardinalizio per porre rimedio allo stato delle finanze e ridurre il peso dell'imposizione fiscale, incaric\u00f2 Nicol\u00f2 Bischi di soprintendere alle spese necessarie all'acquisto di grano e ridusse le uscite annuali sopprimendo l'erogazione di molte pensioni vitalizie.\nI 24 anni di regno di papa Braschi lasciarono le finanze vaticane completamente stremate, come dovette ammettere perfino \"La Civilt\u00e0 Cattolica\" nel 1906.\nInvasione francese di Roma, prigionia ed esilio.\nIl 28 dicembre 1797, in uno scontro tra giacobini romani e soldati pontifici, venne ucciso\nil generale francese Mathurin-L\u00e9onard Duphot, ospite a Roma dell'ambasciatore francese presso la Santa Sede Giuseppe Bonaparte. La morte di Duphot rappresent\u00f2 per i francesi il \"casus belli\" per l'invasione napoleonica dello Stato pontificio. Il 10 febbraio 1798 le truppe francesi, guidate dal generale Louis-Alexandre Berthier, invasero Roma dando inizio all'occupazione della citt\u00e0. Berthier marci\u00f2 sulla citt\u00e0 senza incontrare resistenza, dandosi poi al saccheggio dei tesori d'arte del Vaticano (tra cui la requisizione di quasi l'intero Museo Profano, pieno di antiche pietre preziose). Il 15 febbraio fu dichiarato decaduto il potere temporale del pontefice e fu proclamata, sul modello francese, la Repubblica Romana.\nIl pontefice mantenne un contegno improntato alla fermezza. Ci\u00f2 indispett\u00ec le autorit\u00e0 francesi che, dopo avergli sottratto tutte le rendite ed averlo spogliato di tutti i suoi beni, dapprima accerchiarono il Palazzo Vaticano e poi il 20 febbraio lo arrestarono. Il generale Berthier ingiunse al pontefice di lasciare Roma. Il pontefice fu condotto in esilio a Siena, nel Granducato di Toscana, che era uno Stato neutrale. L'arcivescovo Zondadari si premur\u00f2 di trovargli un alloggio. Il pontefice soggiorn\u00f2 nel convento di Sant'Agostino (lo stesso dove dorm\u00ec nel 1411 Gregorio XII, anch'egli esule da Roma, nel viaggio che lo condusse a Rimini). Nel frattempo il granduca Ferdinando III inform\u00f2 le grandi potenze cattoliche (Impero e Spagna) del fatto.\nIntanto a Roma, quando si diffuse la notizia che il papa era stato deportato in esilio, il 25 febbraio scoppi\u00f2 una rivolta. Furono accusati di averla fomentata gli ecclesiastici: ne scatur\u00ec una feroce persecuzione. Vennero arrestati quasi tutti i cardinali e i prelati di Curia che erano ancora rimasti in citt\u00e0. Tra essi i cardinali Antonelli, Doria, Borgia, Roverella, della Somaglia e Carandini e il Governatore di Roma, monsignor Crivelli. Tutti i predetti rifiutarono di prestare giuramento alla repubblica.\nFurono imprigionati nel monastero delle Convertite al Corso, poi trasferiti a Civitavecchia e, di qui, costretti ad imbarcarsi. Anch'essi trovarono rifugio in Toscana. Il cardinal decano Giovan Francesco Albani si rifugi\u00f2 a Napoli.\nDa Siena il pontefice pubblic\u00f2 una bolla nella quale prescrisse ai cardinali di tenere il futuro conclave nel luogo da loro ritenuto pi\u00f9 idoneo e sicuro, anche fuori Roma. Il 26 maggio Siena fu colpita da un fortissimo terremoto. Il pontefice fu trasferito in un altro alloggio. Il granduca Ferdinando III si rec\u00f2 a Roma per conferire con il generale comandante dell'Armata francese. Risultato: Pio VI dovette lasciare Siena. Venne condotto, sempre in forma di arresto, alla Certosa di San Casciano, 3\u00a0km a sud di Firenze, dove fu segregato nel convento. Durante la sua detenzione nel monastero, la sua cella fu guardata a vista da due commissari francesi. Il pontefice si ammal\u00f2: l'infermit\u00e0 fu cos\u00ec seria che Pio VI perse l'uso delle gambe e non fu pi\u00f9 in grado di reggersi in piedi.\nTrascorse cos\u00ec il 1798. Durante questo periodo il pontefice firm\u00f2 la bolla \"Cum nos superiori\" (13 novembre 1798). In essa Pio VI eman\u00f2 nuove disposizioni per regolamentare il periodo di sede vacante e le modalit\u00e0 di convocazione del conclave.\nDa Parigi il Direttorio fece pressioni sul Granduca affinch\u00e9 il pontefice fosse trasferito in un altro stato, pi\u00f9 lontano da Roma. Prima ancora che venisse presa una decisione, nel marzo 1799 i francesi invasero il Granducato. Dopo la partenza per l'esilio di Ferdinando III, essi ordinarono al pontefice di lasciare la Toscana. Il 27 marzo Pio VI usc\u00ec dalla Certosa dopo nove mesi e 28 giorni di reclusione e fu costretto a trasferirsi altrove. Aveva 81 anni e non poteva pi\u00f9 camminare. Si decise di portarlo a Bologna, credendola citt\u00e0 anticlericale. Ma, quando i francesi lo esposero al popolo, Pio VI, invece di essere ingiuriato, venne acclamato. Fu allora decretata la sua carcerazione in Francia. Sost\u00f2 13 giorni a Parma (1-13 aprile), poi i francesi, avendo capito che gli Austriaci erano gi\u00e0 sulle sue tracce per liberarlo, lo condussero a Torino, dove il pontefice giunse prostrato il 23 aprile.\nIl giorno seguente ripart\u00ec: non sapeva ancora che la destinazione finale fosse la Francia. Quando gli venne comunicato, pens\u00f2 che dovesse finire i suoi giorni sotto la ghigliottina. Valicate faticosamente le Alpi al Passo del Monginevro, giunse a Brian\u00e7on il 30 aprile. Fu obbligato a dimorare in quella citt\u00e0 per cinquanta giorni. Per avvilire il pontefice e per deprimerlo moralmente, furono allontanati i membri della Corte pontificia che lo assistevano personalmente dall'inizio dell'esilio. Dopo cinquanta giorni il Direttorio, giudicando che Brian\u00e7on fosse troppo vicina al teatro della guerra, ordin\u00f2 di trasportare il pontefice a Valence, nel Delfinato (ad ovest della Savoia). Il viaggio dur\u00f2 dal 27 giugno al 14 luglio.\nIn ogni citt\u00e0 in cui si ferm\u00f2, il pontefice fu acclamato dalla popolazione, nonostante le contromisure prese dagli ufficiali francesi. Ad esempio, l'arrivo a Grenoble (citt\u00e0 che contava diverse decine di migliaia di abitanti) avvenne in piena notte il 6 luglio. Nonostante ci\u00f2 migliaia di persone scesero in strada per vederlo.\nA Grenoble il pontefice ebbe la consolazione di rincontrare i prelati di Corte.\nGiunto Pio VI a Valence, la citt\u00e0 che lo ospit\u00f2 fino alla fine dei suoi giorni, l'Amministrazione comunale, per ordine del Direttorio, emise un decreto nel quale si defin\u00ec il pontefice \u201cprigioniero di Stato\u201d e lo si dichiar\u00f2 detenuto. In conseguenza di ci\u00f2, fu raddoppiata la vigilanza sulla sua persona e furono poste sentinelle in ciascun ambiente dell'edificio in cui alloggi\u00f2. Tutte le comunicazioni con l'esterno gli furono vietate. Pio VI mantenne un estremo contegno e non lasci\u00f2 mai l'abito papale.\nQuaranta giorni dopo giunse un nuovo ordine del Direttorio: poich\u00e9 Valence era troppo vicina ad Avignone, ex citt\u00e0 pontificia, il prigioniero doveva essere trasportato a Digione, nella Francia centrale. L'opposizione del municipio di Valence, cui conveniva\nche il papa rimanesse per i vantaggi che ne riceveva, specialmente nelle spese di mantenimento della Corte pontificia, fece s\u00ec che questa volta l'ennesimo trasferimento non venisse eseguito.\nIl 13 agosto 1799 il pontefice firm\u00f2 il suo ultimo documento ufficiale, il breve \"Quoties animo\".\nMorte e sepoltura.\nIl 19 agosto Pio VI si ammal\u00f2 gravemente. Il 27 gli venne impartita l'estrema unzione, mentre il testamento era gi\u00e0 stato redatto nei primi mesi di esilio, durante la sua permanenza a Siena.\nIl Papa mor\u00ec nel pomeriggio del 29 agosto. Il suo corpo rimase insepolto per ordine delle autorit\u00e0 comunali. Intanto a Venezia, regione conquistata dall'Austria imperiale e luogo del conclave, si svolse l'orazione funebre alla presenza del Sacro Collegio (30 ottobre).\nIl 29 gennaio 1800 Pio VI fu sepolto, come un comune cittadino, nel cimitero civico. Sulla cassa fu scritto: \u00abCittadino Giannangelo Braschi - in arte Papa\u00bb. Dopo quasi due anni il nuovo pontefice, Pio VII, riusc\u00ec a persuadere il municipio a consegnargli le spoglie. Il corpo venne riesumato il 24 dicembre 1801. La salma fu imbarcata a Marsiglia per Genova e fu esposta pi\u00f9 volte alla venerazione dei fedeli. Il 9 febbraio 1802 arriv\u00f2 a Pisa, nella cui cattedrale era stato predisposto un imponente catafalco. Giunse a Civitavecchia il 10 febbraio, ottenne finalmente le esequie ufficiali il 17 febbraio, in una cerimonia presieduta dallo stesso Pio VII. Il giorno dopo, la salma del pontefice ricevette degna sepoltura nella Basilica di San Pietro.\nPer decreto di papa Pio XII, nel 1949, i resti di Pio VI vennero spostati dalla cappella della Madonna di San Pietro nelle Grotte Pontificie, posti in un antico sarcofago romano di marmo ritrovato durante gli scavi. Sopra la sua tomba, appesa al muro, venne posta una lapide con la seguente iscrizione:\nA Valence la morte di Pio VI viene ricordata il 29 agosto di ogni anno.\nPio VI fu l'ultimo papa a morire fuori dall'Italia. Prima di lui, l'ultimo pontefice era stato Urbano V.\nIl pontificato di Pio VI \u00e8 durato 24 anni sei mesi e 14 giorni, tutt'ora il quinto pi\u00f9 lungo della storia dopo quello di San Pietro, Pio IX, Giovanni Paolo II e Leone XIII.\nEncicliche e Bolle.\nPapa Pio VI scrisse otto encicliche tra il 1775 e il 1793.\nDiocesi create da Pio VI.\nNuove diocesi.\nDa aggiungere:\nConcistori per la creazione di nuovi cardinali.\nPapa Pio VI durante il suo pontificato ha creato 73 cardinali nel corso di 23 distinti concistori. Prima di allora nessun papa aveva convocato cos\u00ec tanti concistori. La grande maggioranza di essi (58, pari al 79%) fu di nazionalit\u00e0 italiana.\nTra i nuovi cardinali figur\u00f2 anche il suo successore, Pio VII.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:\nBibliografia.\nParte di questo testo \u00e8 la traduzione dell'articolo presente sull\"'Enciclopedia Britannica\" del 1911 ora di pubblico dominio."}
{"id": "2556454", "revid": "767487", "url": "https://it.wikipedia.org/wiki?curid=2556454", "title": "ABN AMRO World Tennis Tournament 1992", "text": "L'ABN AMRO World Tennis Tournament 1992 \u00e8 stato un torneo di tennis giocato sul cemento indoor. \n\u00c8 stata la 20\u00aa edizione del ABN AMRO World Tennis Tournament, \nche fa parte della categoria ATP World Series nell'ambito dell'ATP Tour 1992.\nSi \u00e8 giocato all'Ahoy Rotterdam indoor sporting arena di Rotterdam in Olanda Meridionale, \ndal 24 febbraio al 1\u00ba marzo 1992.\nCampioni.\nSingolare.\n Boris Becker ha battuto in finale Aleksandr Volkov, 7\u20136(9), 4\u20136, 6\u20132\nDoppio.\n Marc-Kevin Goellner / David Prinosil hanno battuto in finale Paul Haarhuis / Mark Koevermans, 6\u20132, 6\u20137, 7\u20136"}
{"id": "2556456", "revid": "212348", "url": "https://it.wikipedia.org/wiki?curid=2556456", "title": "San Antonio Spurs 1993-1994", "text": "La stagione 1993-94 dei San Antonio Spurs fu la 18\u00aa nella NBA per la franchigia.\nI San Antonio Spurs arrivarono secondi nella \"Midwest Division\" della \"Western Conference\" con un record di 55-27. Nei play-off persero al primo turno con gli Utah Jazz (3-1)."}
{"id": "2556466", "revid": "214753", "url": "https://it.wikipedia.org/wiki?curid=2556466", "title": "Luciano Alberti", "text": ""}
{"id": "2556480", "revid": "1186766", "url": "https://it.wikipedia.org/wiki?curid=2556480", "title": "Frammentazione del DNA", "text": "La frammentazione del DNA spermatozoario \u00e8 una particolare forma di danno genetico al DNA del gamete maschile (lo spermatozoo) che pu\u00f2 comportare problemi di fertilit\u00e0 e di sviluppo embrionale.\nIl DNA spermatozoario e la struttura cromatinica.\nA differenza della struttura delle cellule somatiche, la cromatina dello spermatozoo \u00e8 molto compatta per ragioni chimiche. Nel corso della spermatogenesi questo processo facilita la compattazione della testa dello spermatozoo, con la stabilizzazione del nucleo, che in tal modo diviene maggiormente protetto dagli stress esterni e dal danno al DNA. Maschi fertili con parametri normali hanno quasi uniformemente bassi livelli di frammentazione del DNA, ma circa l'8% di soggetti con spermiogramma (concentrazione, motilit\u00e0 e morfologia) normale presentano una patologica frammentazione del DNA. \nEziologia.\nL'eziologia del danno del DNA \u00e8 multifattoriale. Difetti intrinseci includono il deficit di alcune molecole, mutazioni genetiche che impediscono una corretta compattazione del DNA, o altri difetti di packaging del DNA. Inoltre, l'et\u00e0 avanzata \u00e8 considerata una causa. Gli spermatozoi che sfuggono al processo di apoptosi durante la spermatogenesi possono presentare frammentazione del DNA. Il liquido seminale di soggetti infertili mostra la presenza, in un quarto dei casi, di radicali liberi, specie ossigeno reattive, che possono danneggiare il DNA dello spermatozoo. Il calore, agenti chemioterapici, radiazioni e altre sostanze tossiche per il testicolo sono stati associati ad aumentata frammentazione del DNA spermatozoario, insieme al fumo di sigaretta, infiammazioni dell'apparato genitale, varicocele e deficit ormonali, sia nell'uomo che nelle specie minori.\nTest per determinare la frammentazione del DNA.\nCe ne sono svariati: il test Comet (gel elettroforesi su singola cellula), il TUNEL, lo SCSA, il test di dispersione cromatinica, che apparentemente si correlano bene tra di loro.\nI valori soglia stabiliti sono diversi in letteratura: per lo SCSA, sono stati considerati patologici valori superiori o uguali al 27% da alcuni autori, ma superiori o uguali al 40% da altri. Per il TUNEL, valori superiori o uguali a 36% sono stati riportati.\nInfluenza della frammentazione del DNA sulla fertilit\u00e0.\nLa frammentazione del DNA spermatozoario si osserva nel 28% di maschi infertili, e nel 13% di maschi fertili. Si pensa che la frammentazione patologica del DNA possa ridurre la fertilit\u00e0 naturale e quella successiva all'applicazione di tecniche di procreazione assistita come l'inseminazione intrauterina e la FIVET. Per la inseminazione intrauterina, tuttavia, i lavori sono discordanti, e per la ICSI, recenti lavori non confermano una compromissione dei risultati, inizialmente ipotizzata sulla base di piccoli studi non controllati. Inoltre, la frammentazione del DNA \u00e8 stata osservata con maggior prevalenza in coppie con poliabortivit\u00e0.\nTerapia.\nGli studi sono pochi in letteratura. Sono da evitare sostanze tossiche (fumo, farmaci) e l'esposizione a fonti eccessive di calore (sauna, bagni caldi). L'uso di antiossidanti pu\u00f2 ridurre la frammentazione del DNA, sebbene i risultati in termini riproduttivi non sono stati confermati. Il trattamento delle infezioni del liquido seminale pu\u00f2 ridurre la frammentazione, e secondo alcuni studi, l'intervento di varicocelectomia pu\u00f2 essere utile."}
{"id": "2556490", "revid": "1123126", "url": "https://it.wikipedia.org/wiki?curid=2556490", "title": "Gino Vison\u00e0", "text": "Biografia.\nNato in una realt\u00e0 preminentemente rurale, come quella del comune padovano di San Giorgio in Bosco che all'epoca contava meno di 4000 abitanti, riusc\u00ec ad emergere grazie a uno spiccato talento per la musica e lo studio in generale. Ben presto si trasfer\u00ec a Padova prendendo parte agli studi offerti dalla storica universit\u00e0. Qui consegu\u00ec la laurea in lettere e filosofia. Successivamente si spost\u00f2 a Parma, dove studi\u00f2 musica ottenendo il diploma in canto corale al Conservatorio di Parma, quindi ritorn\u00f2 a Vicenza, dove rimase fino alla morte insegnando musica e canto corale nel Regio Istituto Magistrale di Vicenza e dirigendo la \"schola cantorum\" nella parrocchia di S. Caterina per oltre quarant'anni.\nApprofond\u00ec lo studio del canto gregoriano nell'ambito dell'Accademia di Santa Cecilia, a cui si aggreg\u00f2 quando ancora non esisteva il Pontificio Istituto di Musica Sacra. Fu ceciliano attivissimo, portando il peso della sua cultura e della sua personalit\u00e0 intransigente ben oltre i confini della sua diocesi.\nOpere.\nAutore non prolifico, annovera tra le opere lasciateci una \"Messa Regina pacis\" per coro a tre voci miste, pezzi per organo ed armonio; importanti le sue \"24 composizioni per la Messa letta e la Benedizione col SS\" pubblicate inizialmente nel fascicolo di maggio 1920 de \"L\u2019Organista italiano\"."}
{"id": "2556504", "revid": "1318658", "url": "https://it.wikipedia.org/wiki?curid=2556504", "title": "San Antonio Spurs 1994-1995", "text": "La stagione 1994-95 dei San Antonio Spurs fu la 19\u00aa nella NBA per la franchigia.\nI San Antonio Spurs vinsero la \"Midwest Division\" della \"Western Conference\" con un record di 62-20. Nei play-off vinsero il primo turno con i Denver Nuggets (3-0), la semifinale di conference con i Los Angeles Lakers (4-2), perdendo poi la finale di conference con gli Houston Rockets (4-2)."}
{"id": "2556509", "revid": "24443", "url": "https://it.wikipedia.org/wiki?curid=2556509", "title": "Alpi di Fischbach", "text": ""}
{"id": "2556512", "revid": "1305772", "url": "https://it.wikipedia.org/wiki?curid=2556512", "title": "Modern Romance", "text": ""}
{"id": "2556514", "revid": "767487", "url": "https://it.wikipedia.org/wiki?curid=2556514", "title": "Drown in Darkness - The Early Demos", "text": "Drown in Darkness - The Early Demos \u00e8 una compilation pubblicata dai Paradise Lost nel 2009 che raccoglie brani contenuti nei primi demo della band."}
{"id": "2556515", "revid": "339392", "url": "https://it.wikipedia.org/wiki?curid=2556515", "title": "Qualificazioni Campionato europeo Under-21 2011", "text": ""}
{"id": "2556516", "revid": "1185701", "url": "https://it.wikipedia.org/wiki?curid=2556516", "title": "Giorgio Alver\u00e0", "text": "Fece parte della nazionale italiana di bob ottenendo ottimi risultati. Nel 1975 a Cervinia divenne campione del mondo di bob a due in coppia con Franco Perruquet. Fu selezionato come riserva per i Giochi olimpici invernali di Sapporo 1972, mentre alle Giochi olimpici di Innsbruck 1976 ha gareggiato sia nel bob a due (sempre in coppia con Perruquet) piazzandosi all'ottavo posto, che nel bob a quattro (in equipaggio con Piero Vegnuti, Adriano Bee e Francesco Butteri) piazzandosi al dodicesimo posto.\n\u00c8 scomparso il 14 gennaio 2013 all'et\u00e0 di 69 anni a causa di una grave malattia."}
{"id": "2556520", "revid": "834", "url": "https://it.wikipedia.org/wiki?curid=2556520", "title": "Bernard Frost", "text": ""}
{"id": "2556528", "revid": "339392", "url": "https://it.wikipedia.org/wiki?curid=2556528", "title": "Sant'Anastasia (calcio)", "text": ""}
{"id": "2556529", "revid": "1305772", "url": "https://it.wikipedia.org/wiki?curid=2556529", "title": "Forum dei Giovani Laburisti", "text": "Il Forum dei Giovani Laburisti (in maltese Forum \u017bg\u0127a\u017cag\u0127 Laburisti, FZL, in inglese Labour Youth Forum) \u00e8 la sezione giovanile del Partito Laburista di Malta.\nL'organizzazione incoraggia i giovani a prendere parte attiva nella vita politica e d\u00e0 voce a tutti i giovani che vogliono seguire la linea politica di sinistra del Partito Laburista. Il Forum dei Giovani Laburisti pu\u00f2 vantare nomi illustri della politica maltese tra i vari ex attivisti dell'organizzazione, come il leader attuale del Partito Laburista, Dott. Joseph Muscat, e il segretario responsabile dell'educazione all'interno del Partito, Aaron Farrugia. Infatti, Farrugia presiedeva il Forum sino a luglio 2008.\nIl Forum dei Giovani Laburisti \u00e8 attivo su scala nazionale e internazionale ed \u00e8 anche un membro attivo dell'International Union of Socialist Youth (IUSY, Unione Internazionale dei Giovani Socialisti) e dell'European Community Organisation of Socialist Youth (Ecosy, Comunit\u00e0 Europea dei Giovani Socialisti)."}
{"id": "2556530", "revid": "301422", "url": "https://it.wikipedia.org/wiki?curid=2556530", "title": "Principessa Tutu", "text": ""}
{"id": "2556532", "revid": "301422", "url": "https://it.wikipedia.org/wiki?curid=2556532", "title": "Princess Tutu", "text": ""}
{"id": "2556535", "revid": "287204", "url": "https://it.wikipedia.org/wiki?curid=2556535", "title": "Stuhleck", "text": "Lo Stuhleck (1.782 ) \u00e8 una montagna delle Prealpi centrali di Stiria nelle Prealpi di Stiria. Si trova in Stiria."}
{"id": "2556541", "revid": "599013", "url": "https://it.wikipedia.org/wiki?curid=2556541", "title": "Corey Crowder", "text": "\u00c8 il padre di Jae Crowder."}
{"id": "2556546", "revid": "216538", "url": "https://it.wikipedia.org/wiki?curid=2556546", "title": "\u00c5F Golden League", "text": ""}
{"id": "2556550", "revid": "4711", "url": "https://it.wikipedia.org/wiki?curid=2556550", "title": "Ko\u0161arka\u0161ki Klub Split", "text": ""}
{"id": "2556551", "revid": "4711", "url": "https://it.wikipedia.org/wiki?curid=2556551", "title": "Ko\u0161arka\u0161ki Klub Cibona", "text": ""}
{"id": "2556553", "revid": "287204", "url": "https://it.wikipedia.org/wiki?curid=2556553", "title": "San Antonio Spurs 1995-1996", "text": "La stagione 1995-96 dei San Antonio Spurs fu la 20\u00aa nella NBA per la squadra del Texas.\nI San Antonio Spurs vinsero la \"Midwest Division\" della \"Western Conference\" con un record di 59-23. Nei play-off vinsero il primo turno con i Phoenix Suns (3-1), perdendo poi la semifinale di conference con gli Utah Jazz (4-2)."}
{"id": "2556559", "revid": "123531506", "url": "https://it.wikipedia.org/wiki?curid=2556559", "title": "Episodi di Bones (quinta stagione)", "text": "La quinta stagione della serie televisiva Bones \u00e8 stata trasmessa in prima visione negli Stati Uniti d'America da Fox dal 17 settembre 2009 al 20 maggio 2010 ottenendo un'audience media di 10.018.000 telespettatori.\nIn Italia, la prima parte della quinta stagione (episodi 1-12) \u00e8 stata trasmessa in prima visione da Rete 4 dal 24 aprile al 29 maggio 2010; la seconda parte (episodi 13-22) \u00e8 trasmessa sempre da Rete 4 dal 18 settembre al 23 novembre 2010.\nLa voce dei tarocchi.\nTrama.\nBones e Booth si ritrovano sei settimane dopo l'intervento chirurgico subito dall'agente dell'FBI. I due saranno alle prese con la veggente di Angela, Avalon Harmonia (Cyndi Lauper), che leggendo i Tarocchi, le rivela che ci sono diversi cadaveri seppelliti sotto una fontana di Washington. Bones e Booth sono alquanto scettici, ma esattamente sotto quella fontana troveranno i resti di undici persone. Booth rimpiange la realt\u00e0 alternativa sognata durante il coma e pensa di essere innamorato di Bones, ma Sweets sostiene, tramite scansioni PET effettuate prima, durante e dopo il coma, che quello di Booth non sia un sentimento reale, ma un effetto residuo del sogno del coma.\nLa spia nel bagagliaio.\nTrama.\nBones e Booth si imbattono nel cadavere di un corriere russo assassinato a cui \u00e8 stata misteriosamente rubata una valigetta piena di diamanti. Le cose si complicano quando rinvengono un agente della CIA, assassinato anch'egli, nel bagagliaio di un'auto usata per uccidere il corriere. Inizialmente viene accusato di omicidio il vice direttore della CIA. L'agente ucciso aveva lasciato delle informazioni alla sua fidanzata tramite una foto decodificata da Angela che contiene le coordinate del luogo in cui \u00e8 nascosta la valigia contenente una chiavetta con informazioni riservate. Booth insegna a Bones a riparare un tubo, discutendo del fatto che fra loro non ci siano segreti. Durante la puntata si scopre che non ci sono fondi per il tirocinio di Wendell Bray, ma un donatore anonimo gli permette di continuare gli studi con un'ingente somma di denaro destinata al Jeffersonian.\nSospeso tra due mondi.\nTrama.\nBones e Booth indagano, per la prima volta, nel mondo degli amish in seguito al ritrovamento del cadavere di un giovane membro della comunit\u00e0.\nIl teschio con le lenti a specchio.\nTrama.\nUna tranquilla festicciola di quartiere viene interrotta dalla scoperta sotto il barbecue di un uomo carbonizzato. Bones e Booth saranno alle prese con intricati rapporti di vicinato e segreti nascosti fra le mura di casa. Arastoo Vaziri, un nuovo tirocinante siriano della dottoressa Brennan parla con un accento straniero che, dopo poco, risulter\u00e0 falso, e adottato da quest'ultimo per evitare la diffidenza e domande degli altri colleghi. Inizialmente questo comporter\u00e0 qualche incomprensione con Cam e il resto del team.\nUna notte al museo delle mummie.\nTrama.\nUna mummia viene rinvenuta carbonizzata e appesa ad una recinzione elettrificata. Daisy rientra nella squadra grazie all'aiuto di Sweets, con il quale per\u00f2 nasce qualche incomprensione. Con la sua collaborazione, Bones identifica la mummia di Anok \"Il ragazzo dal cuore che sanguina\", reperto che il governo egiziano aveva affidato proprio all'istituto Jeffersonian per una mostra sull'antico egizio. Indagando, Bones e Booth rinvengono il cadavere della dottoressa Casuel, curatrice della mostra, nel sarcofago della mummia. Bones riceve un invito a cena dal vice direttore dell'FBI.\nL'uomo pollo.\nTrama.\nSulla riva di un fiume vengono ritrovati i resti mutilati di un cadavere, un allevatore in un'industria di polli locale. Bones e Booth dovranno indagare fra i vicini di casa disturbati dagli odori della moderna fattoria ed un gruppo di estremisti per i diritti degli animali. Angela e Bones discutono animatamente, in quanto Angela vuole salvare un maialino che sta per essere macellato, mentre Bones trova che non sia risolutivo per la causa salvare un solo animale dando per\u00f2 poi appoggio ad Angela. Angela, per la quale sono scaduti i sei mesi di astinenza consigliati da Sweets, si avvicina a Wendell Bray, uno dei tirocinanti di Bones. Booth e Cam saranno i primi ad accorgersi di questo improvviso cambiamento.\nUno strano chef.\nTrama.\nI resti che Bones ed il suo team dovranno questa volta analizzare appartengono ad un nano, lottatore di wrestling, conosciuto come il Leprecauno di Ferro. Booth, in seguito alla sua operazione al cervello, dovr\u00e0 conseguire la riabilitazione come tiratore scelto ma la sua mira non \u00e8 pi\u00f9 quella di una volta e chieder\u00e0 consiglio al suo ex terapista \"Gordon Gordon\" Wyatt che nel frattempo \u00e8 diventato uno chef. \"Gordon Gordon\" Wyatt aiuter\u00e0 Booth a superare l'esame di riabilitazione rivelandogli una cosa per lui del tutto inaspettata: Seeley \u00e8 innamorato di Bones, quindi per passare il test da tiratore scelto deve solo assicurarsi che l'antropologa sia l\u00ec presente.\nLa mano di cenere.\nTrama.\nIl mercato immobiliare, si sa, \u00e8 in crisi, ma la situazione si pu\u00f2 complicare se nella casa che stai tentando di vendere a dei possibili acquirenti ti imbatti in resti umani inceneriti. Bones e Booth indagano sulla vicenda e il colpevole sar\u00e0 proprio il proprietario della casa in vendita. Il nonno di Booth, intanto, fa visita al nipote decidendo di andare a vivere con lui, ma dopo una serie di problemini dovuti alla sua vecchiaia decide di non creare problemi al nipote e di ritornare all'ospizio dove abitava prima.\nIl giocatore sott'olio.\nTrama.\nI resti di un uomo vengono ritrovati immersi nell'olio esausto di un camion che vende panini. L'uomo si rivela un famoso giocatore di videogame, detentore del record mondiale della partita perfetta di un videogame vintage tornato in voga. Nel frattempo, mentre Bones e Booth indagano, Hodgins, Sweets e Colin Fischer si danno il cambio di nascosto per campeggiare fuori dal cinema e accaparrarsi i preziosi biglietti per la premi\u00e8re di Avatar. L'assassino si riveler\u00e0 essere il padre di un ragazzino autistico defraudato della gloria della \"partita perfetta\" dalla vittima.\nBabbo Natale e la bomba.\nTrama.\nUn uomo vestito da Babbo Natale rapina una banca. Esce con il malloppo ma viene intercettato da Booth che era nei paraggi. L'uomo ha con s\u00e9 una bomba che scoppia prima che Booth riesca a fermarlo. Brennan e Booth lavorano per identificare l'attentatore e determinare le ragioni del suo gesto. Nel frattempo, Brennan organizza i suoi piani per trascorrere il Natale a El Salvador, ma suo padre (Ryan O\u2019Neal), la convince a passare le vacanze con lui e Margaret Whitesell (Zooey Deschanel), una lontana parente da poco ritrovata.\nAlieni di flanella.\nTrama.\nNel Nuovo Messico esiste un posto dove si dice vi siano stati diversi avvistamenti di alieni. Il paesino \u00e8 meta di numerosi fanatici di UFO ed \u00e8 proprio uno di questi che si imbatte in un cadavere che non sembra proprio essere di questo mondo. Lo sceriffo locale non sembra intenzionato a lasciare i resti al Jeffersonian pertanto Bones e Booth dovranno indagare direttamente l\u00ec, sul posto, coadiuvati dal team in collegamento satellitare. Intanto Angela e Wendell hanno una relazione, ma quest'ultimo non riesce a stare tranquillo perch\u00e9 Hodgins ancora non lo sa, cos\u00ec decide di dirglielo personalmente. Hodgins come reazione invita Angela e Wendell a pranzo per dimostrare che non gli d\u00e0 noia vederli insieme, ma il pranzo si rivela un flop e si rivolge a Sweets perch\u00e9 si rende conto di essere ancora innamorato di Angela e sta male quando lei \u00e8 insieme a Wendell.\nLa prova nel budino.\nTrama.\nUna squadra speciale di agenti governativi irrompe al Jeffersonian sequestrando l'intero team di Bones, compresa lei e il Dottor Sweets che si trovava al Jeffersonian. Il governo d\u00e0 loro una sola notte per scoprire la causa della morte di un misterioso individuo. Sweets chiama Booth per farli liberare ma non ci riesce, quindi prova ad entrare con la forza. Mentre Booth entra nel laboratorio, Cam e Hodgins scoprono il nome dell'individuo. Nel frattempo Cam trova un test di gravidanza nel bagno privato del Jeffersonian e sospetta di sua figlia, in realt\u00e0 era di Angela. Il test alla fine risulter\u00e0 negativo, ma Angela con l'aiuto di Hodgins capir\u00e0 di non essere pronta ad avere figli e che Wendell non \u00e8 l'uomo della sua vita.\nIl dentista nel fossato.\nTrama.\nUno scheletro viene ritrovato nelle vecchie trincee scavate durante la Guerra Civile, ma il cadavere non ha niente a che vedere con quel fatto storico. Jared torna dall'India e annuncia al fratello di volersi sposare.\nUn caso diabolico.\nTrama.\nUn corpo con tanto di corna e coda brucia sull'altare di una chiesa. La visione mette i brividi ma come spesso accade il demonio non c'entra. L'uomo morto era uno psicopatico a cui piaceva Satana, che viveva in un centro psichiatrico nel quale era molto bravo a cercare nuovi nascondigli, uno di questi era lo scantinato nel quale il fratello, in un momento di frustrazione dovuto all'ennesima prova dell'inefficacia della terapia, lo ha ucciso.\nDelitto nella metropolitana.\nTrama.\nQuando un treno della metropolitana viene gettato fuori dai binari da 60.000 galloni di una piena di acqua, il corpo parzialmente ridotto ad uno scheletro emerge dall'inondazione. Mentre il dottor Sweets, un passeggero del treno deragliato, affronta lo stress post traumatico dovuto anche alla morte di un ragazzo avvenuta all'interno della metropolitana, il resto del team e Daisy Wick, la tirocinante della Brennan, si mettono al lavoro identificando la vittima come Martin Aragon, uno \u2018scrittore fantasma\u2019 professionista finito in un triangolo amoroso. Nel frattempo Brennan porta il suo secondo libro al successo, ma deve adattarsi ad una reporter giapponese molto curiosa. L'esperienza che ha portato vicino alla morte Sweets lo porta a prendere una drastica decisione: chieder\u00e0 infatti alla sua fidanzata Daisy di sposarlo.\nLe parti nella somma del tutto.\nTrama.\nIl dottor Sweets ha completato il libro che ha come protagonisti Bones e Booth. Il libro disamina sei anni di collaborazione tra Bones e Booth, dal loro primo caso risolto insieme ad oggi. Bones e Booth rivelano per\u00f2 che il loro vero primo caso risale a un anno prima del caso del primo episodio. A quell'epoca Booth era un giovane e ribelle agente del FBI, e con l'aiuto di Cam contatta il team di antropologi della Brennan per trovare le prove che accuseranno il suo sospettato di alto profilo. Sebbene in un territorio a loro non congeniale, la dottoressa Brennan, il suo laureando Zack e Hodgins si mettono al lavoro, impressionando Booth grazie alle loro capacit\u00e0, scoprendo nuove piste e dimostrando le teorie dell'agente dell'FBI riguardanti un giudice dalle conoscenze importanti. Per la prima volta vediamo l'amicizia tra Bones e Angela, un artista di strada, la quale comincer\u00e0 a lavorare al Jeffersonian. Il caso getta le basi per la futura partnership di successo, rivelando anche un travagliato trascorso romantico tra Bones e Booth, purtroppo finito sul nascere a seguito di una litigata. Booth bacia la Brennan e finalmente gli confessa i suoi sentimenti, ma Bones rifiuta, chiedendo poi a Booth di continuare a collaborare e risolvere i casi insieme. L'agente accetta, ma sottolinea di dover andare avanti e di dover trovare qualcuno con cui passare il resto della vita.\nMorte di una reginetta.\nTrama.\nQuesto caso del team porta Brennan indietro alla sua alma mater, la Burtonsville High School, nella quale lei e Booth investigano sul ritrovamento di un teschio non identificato e della parte superiore di un torso. Con l'aiuto di Angela, identificano la vittima come una compagna di classe di Brennan e notano una possibile connessione con un secondo omicidio commesso 15 anni prima. Brennan e Booth vanno sotto copertura come coppia sposata alla sua riunione di classe per interrogare alcuni sospetti. Booth, comunque dice a Sweets che a breve avr\u00e0 un appuntamento e che con la Brennan \u00e8 acqua passata. Nel frattempo Angela ha la conferma che Wendell non \u00e8 l'uomo della sua vita e i due si lasciano.\nPredatori e prede.\nTrama.\nDei resti umani vengono trovati nella pancia di uno squalo. Bones e Booth saranno coinvolti per l'identificazione della persona scomparsa. All'indagine partecipano la dottoressa Bryan e il vicedirettore dell'FBI, ovvero i nuovi compagni rispettivamente di Booth e di Brennan. Le prove che suggeriscono che la vittima sia stata preda di diversi pesci, portano il team ad investigare all'Acquario dell'Atlantico.\nL'ultima passione.\nTrama.\nIl caso di un corpo ritrovato in una lavatrice industriale, portano Bones e Booth ad un Rock'n Roll Fantasy Camp, un corso di musica dedicato agli amanti del rock. Nel frattempo Cam cerca un ginecologo per sua figlia Michelle, ma alla fine sar\u00e0 proprio Cam ad uscire con il ginecologo per un appuntamento.\nLa strega nell'armadio.\nTrama.\nIn una vecchia casa sul lago bruciata viene ritrovato un corpo vecchio di duecento anni vestito da sposa e rinchiuso in un armadio, e il cadavere di una signora con le scarpe rosse. Bones e Booth sono alle prese con la magia nera e la magia bianca. Nel frattempo, la guida spericolata di Hodgins finisce per far arrestare e mettere in prigione sia lui che Angela. La prigione far\u00e0 capire ad entrambi che sono fatti per stare insieme e decidono di sposarsi immediatamente in carcere.\nMagistrato sotto processo.\nTrama.\nInizia il processo al magistrato Heather Taffet, accusata di essere il Becchino, il maniaco che seppelliva vive le sue vittime. Il processo mette a dura prova lo staff del Jeffersonian, coinvolto in prima persona sia come teste che come vittime.\nUna nuova vita.\nTrama.\nUn accumulatore \u00e8 la vittima su cui si dovr\u00e0 concentrare il team. Bones e Booth, nel frattempo, dovranno anche decidere cosa fare nel loro futuro di fronte a due grosse opportunit\u00e0 che gli si sono presentate. Alla fine ognuno dei protagonisti prender\u00e0 una decisione: Bones andr\u00e0 in Indonesia con Daisy, la quale si lascer\u00e0 con Sweets, Booth partir\u00e0 per l'Afghanistan per addestrare i soldati, Angela e Hodings andranno a Parigi. Tutti ritorneranno tra un anno esatto."}
{"id": "2556560", "revid": "785863", "url": "https://it.wikipedia.org/wiki?curid=2556560", "title": "Atta (personaggio)", "text": ""}
{"id": "2556561", "revid": "155634", "url": "https://it.wikipedia.org/wiki?curid=2556561", "title": "Campionati mondiali di pugilato dilettanti 2009 - Pesi leggeri", "text": "Collegamenti esterni.\nProgramma e risultati sul sito ufficiale"}
{"id": "2556567", "revid": "3115", "url": "https://it.wikipedia.org/wiki?curid=2556567", "title": "Cognomi indiani", "text": "In generale in India non esiste il cognome vero e proprio, solo con l'epoca coloniale si \u00e8 iniziato a utilizzare i nomi propri con funzione equivalente a quella dei cognomi occidentali.\nMetodi.\nI nomi che vengono usati come cognomi sono generalmente il nome della casta (es. Gandhi, Patel, Iyer, Mudaliar) o sottocasta di appartenenza (es. Balgangadhar Tilak), oppure l'ultimo dei nomi propri, oppure ancora il nome del mestiere o professione della persona. Non \u00e8 raro, perci\u00f2, che padre e figlio abbiano \"cognomi\" diversi.\nVi sono comunit\u00e0 religiose che usano metodi propri per il cognome: i giainisti usano \"jain\" come cognome, mentre i sikh non avendo caste usano come cognome il nome del clan di appartenenza, preceduto da un nome intermedio che per gli uomini \u00e8 Singh e per le donne \u00e8 Kaur; spesso per\u00f2 il nome del clan viene tralasciato (soprattutto all'estero) e il nome intermedio viene usato come cognome. Il nome Singh per\u00f2 non indica sempre un sikh perch\u00e9 viene usato come nome anche dagli indiani (non sikh) delle regioni settentrionali.\nIn altri casi \u00e8 il nome della citt\u00e0 o localit\u00e0 di provenienza che assume la funzione di cognome venendo preposto al nome proprio o cos\u00ec com'\u00e8 (esempio: Maharajapuram Santhanam, dove Maharajapuram \u00e8 il nome della citt\u00e0 di provenienza) oppure, nel caso dei maratha, aggiungendo un suffisso -kar al nome della citt\u00e0. Chi emigra in occidente talvolta inverte l'ordine dei due nomi per facilitarne la percezione come cognome. \nUn metodo in uso in Kerala, specialmente fra i cristiani siriani, \u00e8 il nome della residenza familiare, detta \"tharavaad\" (es. Chemmanoor).\nNell'India meridionale \u00e8 frequente l'uso del nome personale: ad esempio in R. K. Narayan, il nome personale \u00e8 Narayan mentre R. K. sono le iniziali dei nomi dei propri avi. Infatti il fratello di Narayan si chiama R. K. Laxman, mentre le iniziali di un ipotetico figlio di Narayan dovrebbero essere K. N., dove N. sta appunto per Narayan. Fra i tamil questo sistema \u00e8 chiamato \"vilasam\" e tradizionalmente pu\u00f2 comprendere le iniziali degli avi fino alla settima generazione (es. M.K.K.M.Th.E. Ganesh) ma comunemente si usa solo la prima iniziale a partire da destra, cio\u00e8 quella del padre (es. E. Ganesh).\nIn altri casi il nome personale \u00e8 diviso in due e la seconda parte funziona da cognome (esempi: Kishore Kumar e Abdul Kalam).\nTra le donne dell'India meridionale \u00e8 diffuso l'utilizzo del cosiddetto patronimico inverso, cio\u00e8 il nome del padre o del marito posposto al nome proprio. Esempi sono Chitra Visweswaran e Kamala Laxman, moglie del disegnatore R. K. Laxman.\nEsistono comunque casi di veri e propri cognomi: gli anglo-indiani (es. ), gli indo-portoghesi di Goa (es. Fernandes), i siro-cristiani (es. Verghese, derivato dal nome \"Gheorghios\") e persino cognomi inventati (Nehru, Pilot). Infine vi \u00e8 il caso di quegli indiani espatriati che hanno definitivamente adottato un cognome per adattarsi alla societ\u00e0 occidentale.\nInconvenienti.\nLa mancanza di un cognome vero e proprio \u00e8 spesso causa di equivoci e intralci burocratici per gli indiani che emigrano in Occidente. Accade infatti che le autorit\u00e0 indiane scrivano sul passaporto tutti i componenti del nome nella casella \"first name\" e lascino vuota la casella \"last name\", cosicch\u00e9 al momento dell'arrivo in occidente la mancanza di un cognome ufficiale complica il rilascio di documenti (come ad esempio il permesso di soggiorno) e in Italia la cosa viene talvolta risolta assegnando un \"Senza Cognome\" come cognome provvisorio. In Canada si \u00e8 arrivati a proibire i cognomi Sikh, Singh e Kaur perch\u00e9 il loro alto numero rallentava troppo le procedure burocratiche legate all'immigrazione, ma nel 2007 la legge, in vigore da dieci anni, \u00e8 stata abrogata."}
{"id": "2556568", "revid": "119294981", "url": "https://it.wikipedia.org/wiki?curid=2556568", "title": "Demografia della Francia", "text": "Al 1\u00ba gennaio 2010 la popolazione francese ammontava a 65.447.374 persone, delle quali 62.793.432 residenti nella Francia metropolitana e le restanti nei Dipartimenti e Territori d'oltremare.\nAll'inizio del Novecento, la popolazione francese era inferiore rispetto a quella degli altri grandi Stati europei. Tuttavia, il numero di abitanti crebbe fortemente grazie al Baby boom che segu\u00ec la Seconda guerra mondiale. Nei trenta anni gloriosi (1945-1973), la ricostruzione del Paese e la consistente crescita economica portarono alla nascita del fenomeno dell'immigrazione per motivi di lavoro. La legge francese, d'altra parte, favoriva l'immigrazione di migliaia di coloni, di etnia o nazionalit\u00e0 francese, dalle ex-colonie dell'Africa e dell'Asia. Un milione e seicentomila europei pieds noirs giunsero nella madrepatria dal Maghreb. Negli anni settanta, inoltre, oltre 30.000 coloni francesi lasciarono la Cambogia, caduta sotto il regime dei Khmer rossi, quando il governo di Pol Pot ne confisc\u00f2 le propriet\u00e0.\nTuttavia, dopo la crisi energetica del 1973, furono introdotti alcuni provvedimenti legislativi per limitare l'immigrazione. Inoltre, il tasso di natalit\u00e0 in quegli anni declin\u00f2 sensibilmente. Fin dagli anni ottanta la Francia ha smesso di essere meta di una immigrazione di massa. Nel frattempo, tuttavia, dopo essere sceso per alcuni anni, il tasso di natalit\u00e0 cominci\u00f2 a risalire a met\u00e0 degli anni novanta fino a tornare vicino al livello di rimpiazzo, cio\u00e8 2,1 figli per donna. Si calcola che negli ultimi anni gli immigrati sono stati la fonte di un quarto della crescita demografica, comunque un dato minore che nella maggior parte degli altri Paesi europei. Secondo uno studio INSEE del 2006, \"l'incremento naturale \u00e8 vicino a 300.000 persone, un livello che non era pi\u00f9 stato raggiunto da trent'anni. L'immigrazione netta \u00e8 stimata in 93.600 persone, poco pi\u00f9 che nel 2005\".\nEvoluzione storica.\nA partire dal 1800, l'evoluzione storica della popolazione \u00e8 stata in Francia estremamente atipica rispetto al resto del mondo occidentale. A differenza che nel resto d'Europa, la Francia non ebbe una forte crescita della popolazione nel XIX secolo e nella prima met\u00e0 del XX. Il tasso di natalit\u00e0 in Francia diminu\u00ec molto prima che negli altri Stati europei. Di conseguenza, la crescita demografica fu abbastanza lenta per tutto l'Ottocento, fino a toccare il minimo nella prima met\u00e0 del Novecento, quando la Francia speriment\u00f2 la crescita zero, mentre, al contrario, la popolazione di Germania e Regno Unito cresceva velocemente.\nSecondo alcuni questo fatto, a cui si sommarono le gravi perdite umane della Prima guerra mondiale, \u00e8 tra le motivazioni alla base della d\u00e9bacle francese nel 1940. All'epoca, la Francia era spesso indicata come un Paese avviato verso un irreversibile declino. Inoltre, in base alle teorie razziste abbastanza diffuse negli anni tra le due guerre mondiali, il declino demografico francese era spesso attribuito, soprattutto nella Germania nazista e negli ambienti conservatori britannici, alle caratteristiche genetiche della presunta \"razza francese\".\nTale declino demografico \u00e8 tanto pi\u00f9 evidente se si considera che storicamente la Francia era la nazione pi\u00f9 popolosa d'Europa: durante il XVII secolo vi abitava un quinto della popolazione europea, frazione che era stata un quarto nel Medioevo.\nComunque, dopo il 1947 la Francia speriment\u00f2 una decisa ripresa demografica. Sebbene anche negli altri Paesi occidentali si verific\u00f2 un baby boom, quello francese fu di maggiore dimensione e pi\u00f9 prolungato, con la sola eccezione degli Stati Uniti. Dunque, negli anni cinquanta e sessanta la Francia ebbe una crescita demografica dell'1% annuo, il pi\u00f9 alto tasso della storia del Paese.\nSebbene dopo il 1975 la popolazione francese sia cresciuta ad un ritmo decisamente minore, la crescita demografica rimane ancora leggermente pi\u00f9 veloce che nel resto d'Europa (solo Irlanda e Paesi Bassi mantengono una crescita comparabile) e molto pi\u00f9 veloce che nell'Ottocento e nella prima met\u00e0 del Novecento. Dunque, dopo essere stata superata per numero di abitanti da Regno Unito (1911) e Italia (1931) nella prima met\u00e0 del Novecento, alla fine del secolo la Francia ha sorpassato tali nazioni, rispettivamente nel 2000 e nel 1985, posizionandosi attualmente come il terzo Stato pi\u00f9 popoloso d'Europa dopo Russia e Germania.\nVerso l'anno 2040 la popolazione francese dovrebbe raggiungere i 75 milioni di abitanti fino ad arrivare a 81 milioni nel 2100.\nNatalit\u00e0.\nNel 2008 il numero di figli per donna \u00e8 2,02 per le donne della Francia metropolitana e dei territori e dipartimenti d'oltremare e di 2,00 per la sola Francia metropolitana\nLa tabella sottostante riporta l'evoluzione del tasso di fecondit\u00e0 totale (TFT)."}
{"id": "2556571", "revid": "110157", "url": "https://it.wikipedia.org/wiki?curid=2556571", "title": "Legadue", "text": "La Legadue \u00e8 stato l'ente che ha organizzato, su delega della Federazione Italiana Pallacanestro, il secondo campionato professionistico italiano di pallacanestro maschile: il campionato di Legadue dal 2001 fino al 2013.\nSecondo lo Statuto, la \"Legadue\" era una associazione non riconosciuta senza fini di lucro, composta dalle societ\u00e0 partecipanti al Campionato di Legadue. La sede principale era a Bologna, in Viale Masini 12.\nStoria.\nLa \"Legadue\" nasce il 20 giugno 2001, data in cui la Lega Societ\u00e0 di Pallacanestro di Serie A si scinde in due entit\u00e0, dando vita appunto alla \"Legadue\".\nIl 24 marzo del 2013 confluisce insieme alla Lega Nazionale Pallacanestro nella Nuova Lega Nazionale Pallacanestro che organizza il riformato Campionato di Legadue tornato al dilettantismo ed i tornei che si trovavano sotto l'egida della precedente LNP.\nRapporti con la F.I.P..\nLa \"Legadue\", con cadenza generalmente quadriennale, stipulava un accordo con la F.I.P. che disciplinava le competenze che la stessa F.I.P. delega alla \"Legadue\". Tra i pi\u00f9 rilevanti: l'organizzazione del Campionato di Legadue, i controlli sulle societ\u00e0, la contrattazione ed il tesseramento degli atleti, la giustizia sportiva e le gestione arbitrale.\nLa \"Legadue\" inoltre collaborava con la F.I.P. con lo scopo di promuovere e valorizzare la pallacanestro in Italia.\nOrgani della Legadue.\nGli organi della \"Legadue\" erano i seguenti: l'Assemblea; il Presidente; se nominati, il Direttore Generale e il Segretario Generale, il Collegio dei Revisori contabil, gli organi di giustizia.\nPresidenti.\nDal 19 febbraio 2009 fino allo scioglimento la carica di Presidente \u00e8 stata ricoperta da Marco Bonamico. Presidente onorario, dal 30 marzo 2009, \u00e8 stato Roberto Cota."}
{"id": "2556577", "revid": "767487", "url": "https://it.wikipedia.org/wiki?curid=2556577", "title": "Dell Demps", "text": ""}
{"id": "2556578", "revid": "24443", "url": "https://it.wikipedia.org/wiki?curid=2556578", "title": "Alpi Ticinesi", "text": ""}
{"id": "2556583", "revid": "2152811", "url": "https://it.wikipedia.org/wiki?curid=2556583", "title": "Episodi di Cold Case - Delitti irrisolti (settima stagione)", "text": "La settima e ultima stagione della serie televisiva Cold Case - Delitti irrisolti \u00e8 andata in onda dal 27 settembre 2009 al 2 maggio 2010 sul canale statunitense CBS. In Italia \u00e8 stata trasmessa dall'11 settembre 2010 al 26 febbraio 2011 su Rai 2.\nLa traversata.\nTrama.\nLilly, ripresasi dall'incidente causato dal maggiore Moe Kitchner, si trova a indagare sulla scomparsa di una ragazza avvenuta su un transatlantico nel 1966, morta presumibilmente suicida, i cui resti sono stati ritrovati. Nel frattempo, il rinvio della decisione del tribunale sulla colpevolezza di Kitchner fa andare su tutte le furie Lilly.\nVoglia di volare.\nTrama.\nIl team riapre il caso del 1995 sulla morte di un ragazzo appassionato di skateboarding, dopo che il fratello minore ha ritrovato e riconosciuto il suo skateboard. Il ragazzo era fuggito di casa e cercava di guadagnare denaro attraverso uno sponsor per farsi strada, dopo il suo arrivo a Philadelphia.\nGiurisprudenza.\nTrama.\nIl team riapre il caso del 2004: un ragazzo morto nel carcere minorile dove era detenuto. Scotty tiene particolarmente al caso poich\u00e9 il ragazzo, accusato ingiustamente per un piccolo crimine, era stato condannato perch\u00e9 non aveva potuto aiutarlo, presentandosi in ritardo al processo.\nTalenti spezzati.\nTrama.\nIl team riapre il caso del 1970: la morte di un giovane uomo che conduce, di nascosto dal padre reverendo, una promettente carriera di musicista soul. In pi\u00f9 la vittima aspettava un figlio quando \u00e8 morto; \u00e8 proprio lui a chiedere ai detective di riaprire il caso.\nPionieri del cielo.\nTrama.\nI resti di una donna pilota scomparsa nel 1944 vengono trovati in un bacino fuori citt\u00e0. La donna faceva parte di un programma civile per aiutare l'Air Force durante la seconda guerra mondiale. La squadra scopre che il suo aereo era stato sabotato; pochi giorni prima, inoltre, un'altra sua collega era morta in circostanze analoghe.\nL'ultima corsa.\nTrama.\nI resti di un fantino scomparso nel 1986 vengono trovati sepolti insieme a quelli del suo cavallo. La squadra riesamina i motivi della sua scomparsa e scoprono che voleva ritirarsi dopo la sua ultima gara e che aveva problemi nella vita privata.\nAscolta e saprai.\nTrama.\nIl team riapre il caso del 1991: la morte di una giovane rapper in affido con la sorella minore. Un detenuto rivela informazioni sul caso, che viene riaperto. La squadra scopre la verit\u00e0 grazie ai testi delle sue canzoni.\nChinatown.\nTrama.\nIl team riapre il caso del 1983 sulla morte di un ragazzo sino-americano, su richiesta della madre. Il suo omicidio sarebbe collegato alla morte della sua ragazza, uccisa erroneamente dalla mafia cinese durante una sparatoria. Del caso, all'epoca, si occup\u00f2 Stillman. Si rivela un caso difficile come allora, poich\u00e9 le indagini sono ostacolate dal silenzio della comunit\u00e0.\nCodice omicida.\nTrama.\nIl team riapre il caso della morte del membro di una squadra di dibattito, avvenuto nel 1999, e inizialmente ritenuta erroneamente un suicidio.\nMiracolo sul ghiaccio.\nTrama.\nIl team riapre il caso del 1980, la morte di un giocatore di hockey ucciso sulla pista di pattinaggio. L'unico indizio \u00e8 l'arma del delitto, una particolare e costosa mazza da hockey.\nIl buon soldato.\nTrama.\nIl team riapre il caso della morte di un reclutatore dell'Esercito, avvenuta nel 2005. Due giorni prima della partenza prevista per l'Iraq, la vittima era stata coinvolta in un furto.\nL'ultimo cliente.\nTrama.\nI resti di un investigatore privato ed ex poliziotto, scomparso nel 1974, vengono trovati nelle fondamenta di un vecchio edificio. La squadra scopre che uno dei casi a cui stava lavorando era il ritrovamento di una ragazza fuggita di casa.\nGraffiti.\nTrama.\nIl team riapre un caso del 1982, la morte di un talentuoso artista di strada, dopo che sua madre si presenta in commissariato con un diario di schizzi e opere da realizzare, da poco ritrovato.\nMetamorfosi.\nTrama.\nIl team indaga sulla morte di una trapezista, avvenuta nel 1971. Una sensitiva, all'epoca bambina e figlia di componenti del circo, presenta delle foto che provano che era gi\u00e0 morta al momento della caduta. Intanto Lilly viene indagata per l'omicidio del maggiore Kitchner, ucciso fuori dal bar dove l'aveva seguito.\nLe due spose.\nTrama.\nL'artificiere Louie Amante si sposa con una donna sospettata di aver ucciso il suo precedente fidanzato nel 2008. La squadra riapre il caso sulla morte dell'uomo per assicurarsi che il loro collega si sposi con un'innocente. Le indagini vengono svolte durante la cerimonia e la festa.\nUna caduta.\nTrama.\nIl team riapre il caso del 1986 sulla morte di un impiegato del porto, che per\u00f2 era anche un wrestler professionista. La squadra scopre che la sua carriera stava mettendo a dura prova anche i rapporti con suo figlio e sua moglie. Nel frattempo, Valens riesce a trovare l'uomo che ha rapinato sua madre.\nFalsa testimonianza.\nTrama.\nVera scompare misteriosamente e i suoi colleghi credono che la sua scomparsa sia collegata a un caso del 2006, in cui due bambini sono morti in un incendio doloso nella loro casa, del quale Vera era ossessionato. Ben presto, il presunto colpevole viene ucciso in carcere e, dopo aver esaminato il caso, si apprende che il colpevole dell'incendio era un altro.\nSerial killer.\nTrama.\nIl team indaga su una serie di omicidi avvenuti tra il 1980 e il 1983 e scoprono che si tratta della stessa persona. Un agente dell'FBI che aveva dei rapporti con Stillman si fa avanti per aiutare la squadra a catturarlo. Ma, dopo averne scoperto l'identit\u00e0, la squadra e l'FBI collaborano per catturarlo. \nAmore a prima vista.\nTrama.\nRush si trova a New York per indagare sulla morte di un militare ucciso a Woodstock nel 1969. Invece, a Philadelphia, l'ex ragazza di Vera gli chiede di indagare su un'irruzione in casa sua.\nQuasi in paradiso (1).\nTrama.\nIl team riapre il caso del 1989 sulla morte di una ragazza, investita da un'auto dopo essere stata incoronata reginetta del ballo, quando le foto di una vecchia macchina fotografica rivelano che \u00e8 stata uccisa dopo la festa. Intanto Lilly riceve alcune notizie su sua sorella Christina.\nIn frantumi (2).\nTrama.\nMentre Rush, accompagnata da Valens, va a cercare sua sorella Christina, Jeffries indaga su un caso che le sta al cuore, quello del 1993 sulla morte di una ragazza di quindici anni, sperando di mantenere la promessa fatta ai genitori."}
{"id": "2556584", "revid": "1160255", "url": "https://it.wikipedia.org/wiki?curid=2556584", "title": "Manuel Maria Barbosa du Bocage", "text": "Biografia.\nNacque in una famiglia composta dal padre, Jos\u00e9 Lu\u00eds Soares de Barbosa, giudice e avvocato di fama, e dalla madre, D. Mariana Joaquina Xavier Lestof du Bocage, nobildonna francese figlia di un ammiraglio.\nBocage si avvicin\u00f2 alla letteratura sin dall'infanzia e venne definito, per la produzione di versi poetici, un bambino prodigio quanto incostante ed imprevedibile.\nAll'et\u00e0 di quattordici anni abbandon\u00f2 gli studi e si arruol\u00f2 dapprima nell'esercito, settimo reggimento, e poi nella marina passando tramite l'Accademia navale reale.\nNel 1786 si trasfer\u00ec in India ma i due anni trascorsi a Goa furono caratterizzati dalla nostalgia e dalla gelosia per una donna che sposer\u00e0 suo fratello. L'atmosfera locale gli ispir\u00f2 un poemetto satirico intitolato \"The Decadence of the Portuguese Empire in Asia\". Dopo un breve soggiorno sfortunato in Cina, Bocage rientr\u00f2 in patria.\nLa sua avventurosa permanenza asiatica indusse in lui quello spirito di angoscia che divenne la spinta propulsiva e la vena creativa della sua poesia e della sua vita, modellato dall'influenza del poeta portoghese classicheggiante Lu\u00eds de Cam\u00f5es, per il quale Bocage prov\u00f2 ammirazione ed una vera e propria ossessione rivolta al confronto delle loro due esistenze parallele.\nNel 1790 si immerse negli ambienti culturali di Lisbona e riusc\u00ec ad entrare nella \"Nova Arcadia\" con l'identificativo di Elmano Sadino.\nIl suo spirito politico anticonformista, per\u00f2, gli cre\u00f2 parecchi problemi e sette anni dopo venne arrestato per aver manifestato ideali anticattolici e antimonarchici, ispirati dalle teorie rivoluzionarie francesi e confermati dalla raccolta \"Epistola a Marilia\".\nUna volta riacquistata la libert\u00e0, riprese una vita romantica che faticosamente gli consent\u00ec di scrivere per il teatro \"Elogios Dram\u00e1ticos\" e nel 1801, dopo il suo matrimonio con la giovane donna D. Anna Perp\u00e9tua (Analia), il poema \"Pena de Tali\u00e3o\".\nNel 1804 si ammal\u00f2 di sifilide e l'anno successivo fu colpito da un aneurisma.\nStile e tendenze poetiche.\nBocage \u00e8 considerato uno dei migliori poeti lusitani, e dopo Cam\u00f5es il pi\u00f9 popolare e celebrato di tutti.\nLa sua letteratura e la sua vita hanno incarnato il simbolo di irriverenza, l'immediatezza, la lotta contro il dispotismo e la ricerca di un umanesimo integrale e paradigmatico.\nBocage viene definito uno dei capostipiti del Romanticismo del suo Paese. Questa tendenza lirica la evidenzi\u00f2 nelle scelte delle forme metriche, nel rifiuto delle regole tradizionali, nello spirito della sua poesia riflettente la sua personalit\u00e0 contraddittoria e problematica. Ma l'autore fu pur sempre figlio di un'epoca di transizione e quindi non rigett\u00f2 completamente alcuni caratteri classicheggianti quali elementi simbolici e allegorici. Infine una delle altre componenti fondamentali della sua arte, ossia la satira, deriv\u00f2 prevalentemente da una matrice razionalista. La sua fama \u00e8 legata anche al suo stile tecnicamente ineccepibile e al suo utilizzo del sonetto.\nTra le sue opere merita una citazione particolare la raccolta, in due volumi, delle \"Rimas\" (1791-1799) che esemplificano al meglio le sue caratteristiche liriche."}
{"id": "2556587", "revid": "287204", "url": "https://it.wikipedia.org/wiki?curid=2556587", "title": "San Antonio Spurs 1996-1997", "text": "La stagione 1996-97 dei San Antonio Spurs fu la 21\u00aa nella NBA per la franchigia.\nI San Antonio Spurs arrivarono sesti nella \"Midwest Division\" della \"Western Conference\" con un record di 20-62, non qualificandosi per i play-off."}
{"id": "2556591", "revid": "767487", "url": "https://it.wikipedia.org/wiki?curid=2556591", "title": "Beautiful - Una vita da miss", "text": "\"Beautiful - Una vita da miss (Beautiful)\" \u00e8 un film del 2000 diretto da Sally Field.\nTrama.\nRamona \u00e8 una ragazza con un sogno: diventare Miss America. La sua tenacia e determinazione la portano sempre pi\u00f9 vicina, finch\u00e9 un giorno non scopre di essere incinta. Ma al concorso non sono ammesse madri...\nSar\u00e0 la sua amica Ruby a darle una mano."}
{"id": "2556594", "revid": "124123", "url": "https://it.wikipedia.org/wiki?curid=2556594", "title": "Marco Bellodis", "text": "Biografia.\nAtleta ampezzano attivo negli anni ottanta. Per sei anni fece parte della nazionale italiana di bob ottenendo ottimi risultati. Nel 1984 partecipa alle Olimpiadi di Sarajevo, dove otterr\u00e0 il settimo posto nel bob a quattro e il nono nel bob a due. Il suo miglior risultato \u00e8 stato un secondo posto alla coppa del mondo disputata a Cervinia nel 1983."}
{"id": "2556595", "revid": "767487", "url": "https://it.wikipedia.org/wiki?curid=2556595", "title": "Louis Boulanger", "text": "Biografia.\nSi form\u00f2 presso la \u00c9cole nationale sup\u00e9rieure des beaux-arts, sotto la guida di Guillaume Guillon Lethi\u00e8re, ricevendo una buona conoscenza dell'arte classica.\nDopo una prima presentazione di opere per il Prix de Rome, intorno al 1825 inizi\u00f2 a frequentare i circoli parigini romantici che ebbero una influenza decisiva sul prosieguo della sua carriera. In particolar modo al Louvre conobbe Victor Hugo e Achille Dev\u00e9ria, con i quali strinse una duratura amicizia.\nBoulanger trasse dalle opere di Hugo una notevole fonte di ispirazione, sia dai personaggi sia dalle scene.\nNel 1827 riscosse un grande successo al Salon parigino grazie al \"Supplice de Mazeppa\", una sua passionale trasposizione e reinterpretazione del soggetto byroniano, conservato nel Museo di Rouen vicino al \"Triomphe de Trajan\" di Delacroix, considerato il principale esponente del movimento romantico francese.\nDal 1860, diresse la Scuola di Belle Arti di Digione, succedendo ad Alexis P\u00e9rignon, oltre che il Mus\u00e9e des Beaux-Arts nella stessa citt\u00e0. Conserv\u00f2 queste cariche fino alla sua morte.\nLa sua carriera pittorica risult\u00f2 fortemente ispirata al materiale letterario, basti pensare alle sue opere principali: \"Lucrezia Borgia\", \"Macbeth\", \"Il Sabba delle streghe\", considerato quest'ultimo l'icona delle tendenze dell'epoca. Le sue opere si caratterizzarono per il sentimento drammatico che seppe esprimere con il cromatismo e i giochi di luce e d'ombra.\nAnche nella sua carriera di litografo realizz\u00f2 opere contraddistinte da elementi ed argomenti romantici, come \"Le Sabbat\" (1828), \"Les Fant\u00f4mes\" (1829), \"L\u00e9nore\" (1834). Il suo \"Triomphe de P\u00e9trarque\" (1836), ricevette il plauso di Th\u00e9ophile Gautier.\nImportante fu anche la sua sequenza di ritratti di personaggi importanti tra i quali spiccano quelli di Alexandre Dumas e di Honor\u00e9 de Balzac."}
{"id": "2556597", "revid": "1442080", "url": "https://it.wikipedia.org/wiki?curid=2556597", "title": "ABN AMRO World Tennis Tournament 1992 - Singolare", "text": "Il singolare dell'ABN AMRO World Tennis Tournament 1992 \u00e8 stato un torneo di tennis facente parte dell'ATP Tour.\nOmar Camporese era il detentore del titolo, ma ha perso nel 1\u00ba turno contro Jan Apell.\nBoris Becker ha battuto in finale 7\u20136 (11\u20139), 4\u20136, 6\u20132 Aleksandr Volkov."}
{"id": "2556600", "revid": "228587", "url": "https://it.wikipedia.org/wiki?curid=2556600", "title": "Concerto zero", "text": "Concerto zero \u00e8 un doppio CD dei Campo di Marte in confezione mini album, pubblicato dalla BTF.\nIl CD1 contiene una registrazione amatoriale dei Campo di Marte, fatta nel 1972 allo Space Electronic a Firenze.\nQuesta registrazione fu usata come demo quando il gruppo ottenne il contratto discografico con la UA a Milano, che al tempo era sotto la direzione di Gian Borasi.\nIl CD2 \u00e8 la registrazione in live session del luglio 2003 a Pelago, contenente alcuni brani originari del 1973 ed altri brani originali pi\u00f9 recenti tutte composizioni di Enrico Rosa. \nConcerto Zero \u00e8 stato pubblicato anche in Russia e nei paesi del Baltico da Malls Records di Mosca nel 2006. https://web.archive.org/web/20090302001737/http://mals.ru/campo_di_marte.htm\nDisc 1 - 1972 Live allo Space Electronic a Firenze\nDisc 2 - 2003 Live alla Terrazza - Ronta (FI)"}
{"id": "2556607", "revid": "767487", "url": "https://it.wikipedia.org/wiki?curid=2556607", "title": "Aelbrecht Bouts", "text": "Biografia.\nNacque all'interno di una famiglia di pittori, figlio minore di Dirk il Vecchio (ca.1415-1475), e fratello di Dieric Bouts il Giovane (ca.1448-1490). Anche Jan Bouts (ca.1478-ca.1530), figlio di Dieric Bouts il Giovane, divenne un noto pittore.\nMentre Dieric, collaborando lungamente col padre nella sua bottega, continu\u00f2 lo stile paterno, invece Aelbrecht si mise in proprio, sempre nella stessa citt\u00e0 di Lovanio e svilupp\u00f2 parzialmente un suo stile distinto per i colori appariscenti, i dettagli raffinati e la ricchezza delle scene.\nDalle opere giovanili come il \"Trittico dell'Assunzione\" e il \"San Cristoforo\" ancora stilisticamente sotto l'influenza del padre, Aelbrecht approd\u00f2 in una fase successiva ad elementi ispirati da Hugo van der Goes. come nell\"'Adorazione dei pastori\" del 1500.\nNel \"Cristo dei dolori\", riprese un tema caro al padre per svilupparlo con una certa autonomia stilistica.\nNelle opere del Cinquecento avanzato, come nella \"Mater Dolorosa\", in \"Ecce Homo\" e nell\"'Ultima Cena\" (1510), vennero ricalcati alcuni schemi del padre, ma eseguiti con uno spirito nuovo, rinascimentale soggetto ad ulteriori derivazioni della scuola di Anversa. Tra gli elementi caratteristici e personali della sua arte si evidenziarono i contorni angolari dei personaggi, vari motivi paesaggistici, i colori chiari e luminosi.\nTra i luoghi pubblici e privati che conservano i quadri di Aelbrecht Bouts si annoverano il Bob Jones University Museum, la Gallery (Greenville, South Carolina), il Cleveland Museum of Art, il Fitzwilliam Museum (Cambridge), l'Harvard University Art Museums, lHonolulu Museum of Art, lHood Museum of Art (Hanover, New Hampshire), il Norton Simon Museum (Pasadena, California), il Museo reale delle belle arti del Belgio e la Staatsgalerie Stuttgart.\nSi \u00e8 sposato due volte, senza avere figli."}
{"id": "2556613", "revid": "599013", "url": "https://it.wikipedia.org/wiki?curid=2556613", "title": "Devin Gray", "text": ""}
{"id": "2556614", "revid": "1543377", "url": "https://it.wikipedia.org/wiki?curid=2556614", "title": "S\u00e9bastien Bourdon", "text": "Biografia.\nBourdon apprese per la prima volta la professione di vetraio dal padre a Montpellier. All'et\u00e0 di sette anni, uno zio lo port\u00f2 a Parigi, dove fu apprendista presso il pittore Jean Barthelemy. \nPoi si rec\u00f2 a Tolosa, dove si arruol\u00f2 nell'esercito. \nSuccessivamente raggiunse Parigi in et\u00e0 adolescienziale e si form\u00f2 artisticamente da vari mestieranti lottando contro la miseria e conducendo una vita da boh\u00e8mien.\nDopo una breve esperienza militare ed un fugace soggiorno a Bordeaux, nel 1634 riusc\u00ec a trasferirsi a Roma, dove venne a contatto sia con i bamboccianti sia con l'arte di Claude Lorrain, di Andrea Sacchi e del Caravaggio, mettendosi in evidenza per eclettismo e la grande capacit\u00e0 imitativa.\nA causa dell'intolleranza religiosa contro i calvinisti, nel 1637 fu costretto a rientrare precipitosamente in patria.\nIn questa sua fase artistica oscill\u00f2 fra le tematiche storico-bibliche influenzate dal barocchismo di Piero da Cortona e quelle religiose ispirate dall'arte di Poussin. Tra le sue opere pi\u00f9 emblematiche si annover\u00f2 il \"Martirio di San Pietro\".\nNel 1641 spos\u00f2 la sorella del pittore miniaturista Luis de Duguernier, un collega dell'Accademia. \nNel 1648 fu uno dei fondatori dell'accademia di pittura parigina (\"Acad\u00e9mie royale de peinture et de sculpture\").\nQuattro anni dopo si rec\u00f2 in Svezia per mettersi al servizio della regina Cristina di Svezia che lo nomin\u00f2 primo pittore di corte.\nNel 1657 rientr\u00f2 in patria oscillando tra Parigi e Montpellier dove riusc\u00ec a fondare una scuola di pittura, \ne dipinse il \"Simon Mago\" per la cattedrale.\nA causa di una disputa sul ritratto con un altro pittore, che ha schiaffeggiato, lasci\u00f2 di nuovo Montpellier e torn\u00f2 a Parigi, dove mor\u00ec nel 1671.\nLe sue ultime opere ricevettero influenze da Nicolas Poussin, soprattutto nei suoi dipinti paesaggistici, e anche dai fratelli Le Nain: Antoine Le Nain, Louis Le Nain e Mathieu Le Nain.\nRiscosse un buon successo sia come ritrattista sia come decoratore e lasci\u00f2 anche incisioni."}
{"id": "2556618", "revid": "1442080", "url": "https://it.wikipedia.org/wiki?curid=2556618", "title": "Giorgio Bedon", "text": ""}
{"id": "2556619", "revid": "124428316", "url": "https://it.wikipedia.org/wiki?curid=2556619", "title": "Automotrice FSE Ad 51-80", "text": "Le automotrici Ad 51-80 (chiamate comunemente automotrici Breda) sono un gruppo di automotrici a motore termico a scartamento normale costruite per le Ferrovie del Sud Est dalla Breda e dalla Aerfer tra 1958 e 1959.\nSi tratta di automotrici leggere destinate al traffico passeggeri a corto raggio.\nPer le Ferrovie del Sud Est sono state prodotte 30 unit\u00e0 immatricolate con le sigle da Ad 51 ad Ad 80.\nStoria.\nQueste automotrici vengono introdotte alla fine degli anni cinquanta durante il primo piano di ammodernamento delle Ferrovie del Sud Est, ammodernamento avutosi grazie all'intervento dello Stato per risanare le reti ferroviarie dopo la seconda guerra mondiale.\nIn questo periodo il parco rotabili di queste ferrovie \u00e8 stato rinnovato con il definitivo passaggio dalla trazione a vapore a quella Diesel. Le 30 unita di questo gruppo, insieme alle 22 rimorchiate, sono state al centro di questa sostituzione in quanto rappresentavano la maggioranza dei nuovi mezzi in dotazione alle Ferrovie del Sud Est.\nDerivazione del motore.\nIl motore Diesel BRIF D19SB12P \u00e8 lo stesso montato dalle automotrici TEE ALn 442/448 delle FS, costruito dalle Officine Breda Isotta Fraschini di Saronno.\nLivree.\nNel corso dei decenni questi mezzi hanno avuto quattro livree differenti;\nRitiro e Radiazione.\nAl 27 maggio 2009 erano in funzione 12 unit\u00e0. La Ad 54 \u00e8 stata demolita nel 1993 perch\u00e9 incendiata.\nCaratteristiche tecniche.\nCassa.\nLe casse di questi mezzi sono state costruite nelle officine IMAM-Aerfer di Napoli. Alle estremit\u00e0 del rotabile sono presenti le due cabine di guida, direttamente connesso ad una di queste un bagagliaio di 6 m\u00b2 avente due saracinesche per il carico/scarico.\nIn posizione paracentrale, due ampi vestiboli permettono l'accesso al mezzo ognuno con due porte \"a libro\" con comando di apertura di tipo elettropneumatico. Il rotabile \u00e8 dotato di un compartimento di I classe e uno di II rispettivamente di 16 e 51 posti a sedere e di una ritirata.\nRodiggio.\nIl mezzo \u00e8 dotato di due carrelli (rodiggio B'2') di cui uno portante e uno motore anch'essi di produzione IMAM-Aerfer; la cassa \u00e8 collegata ai carrelli mediante una trave oscillante in grado di muoversi sia verticalmente sia trasversalmente al carrello.\nLe sospensioni sono ad elica di tipo \"Eligo\" identiche a quelle utilizzate dalla Breda per i complessi TEE costruiti per le Ferrovie dello Stato.\nTrasmissione.\nQueste automotrici sono dotate di un cambio automatico di tipo epicicloidale Wilson di 5 marce. Per le prime tre con rapporti maggiori di 1, la quarta pari ad 1 ed infine la quinta un rapporto minore di 1.\nIl sistema \u201cSelf Changing Gears\u201d funziona a marce libere o marce bloccate; con marce libere \u00e8 possibile innestare qualunque marcia, indipendentemente dall'ordine, con marce bloccate \u00e8, invece, possibile innestare sono marce di ordine superiore a quella inserita.\nMotorizzazione.\nIl motore Diesel, di costruzione Breda, ha una struttura piatta ed \u00e8 sistemato sotto la cassa mediante sospensioni elastiche. Si tratta di un motore ad iniezione indiretta sovralimentato a dodici cilindri in grado di erogare 395 kW a 1600 giri al minuto.\nDi produzione Breda erano anche l'impianto termico e quello elettrico.\nAmbienti interni.\nI sedili sono imbottiti in spugna rivestiti di finta pelle di colore marrone ed i finestrini sono dotati di tendine parasole in stoffa di colore beige.\nGli interni e le porte sono in laminati plastici di colore giallo chiaro. Nel corso dei decenni i finestrini sono stati sostituiti con moduli del tipo Sessa-Klein. Nella prima classe i sedili sono poltroncine monoposto con braccioli a differenza della seconda dove sono monoblocco.\nDurante i ricoveri del primo decennio del XXI secolo in officina ad alcune di queste automotrici \u00e8 stato installato un impianto di aria condizionata il cui motore \u00e8 stato collocato nel vano bagagli.\nRimorchiate FSE R 551-572.\nTra il 1960 e il 1961 furono consegnate dalle Officine Meccaniche della Stanga le 22 rimorchiate pilota R 551-572. equipaggiate con carrelli e impianti elettrici TIBB e simili nella cassa e nei carrelli alle automotrici Ad 51-80, con cui potevano essere accoppiate, anche in comando multiplo, con un accoppiatore elettrico a 54 poli e opportune condotte pneumatiche.\nCaratteristiche tecniche.\nLa cassa di questo mezzo differisce da quella delle automotrici per la posizione pi\u00f9 paracentrale delle porte, per l'assenza del bagagliaio e per la presenza di una sola cabina di guida. Il mezzo ha una capacit\u00e0 di 81 posti a sedere.\nLa massa a vuoto del rotabile \u00e8 di 25.000 kg.\nLe rimorchiate R 551-572 sono state utilizzate dalle Ferrovie del Sud Est anche come semplici carrozze passeggeri, trainate dalle locomotive Diesel BB 151-163, appositamente adattate con un accoppiatore pneumatico per l'alimentazione della condotta dei servizi (la cosiddetta \"condotta di pressione\"), o D 343, DE 122 e D 753, tutte gi\u00e0 munite della \"condotta principale\"."}
{"id": "2556626", "revid": "125328729", "url": "https://it.wikipedia.org/wiki?curid=2556626", "title": "Cartello del Golfo", "text": "Il cartello del Golfo (in spagnolo: \"C\u00e1rtel del Golfo\") \u00e8 un cartello della droga messicano con base a Matamoros, Tamaulipas, operante in 13 regioni, tra le quali Nuevo Le\u00f3n e Michoac\u00e1n.\nDedito principalmente al traffico di sostanze stupefacenti, in particolare cocaina, marijuana, metanfetamina ed eroina, tra il Messico e gli Stati Uniti, \u00e8 impegnato anche nel contrabbando d'armi a livello internazionale. \u00c8 conosciuto per la violenza delle modalit\u00e0 d'azione e di intimidazione, oltre che la collusione con le istituzioni attraverso la corruzione di uomini di legge e classe dirigente sia messicani che americani. Nel 2020 un articolo del New York Times emerge uno dei riciclatori pi\u00f9 importanti chiamato BitBlack, che utilizzerebbe le criptovalute per nascondere i pagamenti alle autorit\u00e0.\nCapeggiato per lungo tempo dal sanguinario Osiel C\u00e1rdenas Guill\u00e9n, impostosi con violenza alla testa dell'organizzazione assassinando Salvador Gomez Herrera, successore di Juan Abrego, si \u00e8 reso noto per aver assoldato i \"Los Zetas\", un gruppo di ex membri delle forze speciali dell'esercito messicano, pagati a peso d'oro ed utilizzati come sicari a tutela dell'organizzazione del cartello.\nStoria.\nAlleanza con il cartello di Tijuana.\nNel 2003 il cartello del Golfo ingaggi\u00f2 un'alleanza con i rimanenti membri del cartello di Tijuana, ormai in dissoluzione, una banda di narcotrafficanti con sede nello Stato di Baja California, al termine di una serie di accordi raggiunti in prigione tra le figure principali dei due cartelli: Osiel C\u00e1rdenas e Benjamin Arellano F\u00e9lix.\nQualche tempo dopo, C\u00e1rdenas e Arellano F\u00e9lix ebbero una disputa degenerata poi in una faida personale, provocando la rottura del concordato d'affari e l'invio a Baja California dei Los Zetas su ordine di C\u00e1rdenas per eliminare ci\u00f2 che rimaneva del cartello di Tijuana.\nIl post-Guillen.\nDopo che il 20 gennaio 2007 Osiel C\u00e1rdenas Guill\u00e9n, principale figura dell'organizzazione, fu estradato negli Stati Uniti, la struttura vertistica sub\u00ec un rimodellamento per la sua trasformazione in un cartello decentrato con a capo due luogotenenti incaricati del controllo condiviso. A essere eletti furono: Jorge Eduardo Costilla S\u00e1nchez, detto \"El Coss\", importante gi\u00e0 prima di questo incarico dal momento che detiene stretti contatti con diversi cartelli colombiani per la fornitura di stupefacenti, e il fratello di Osiel, Ezequiel Cardenas Guillen Antonio.\nQuesta ristrutturazione ha letteralmente differenziato il cartello dalle altre basi per la droga, dal momento che ha abbandonato il modello della figura unica a capo di una gerarchia verticistica preferendogli la divisione del potere tra \"gatekeepers\" (let. \"portinai\"), ciascuno dei quali prende in responsabilit\u00e0 la gestione di una precisa area nella quale oltre che assicurarsi una sicura linea per la tratta di droghe \u00e8 incaricato anche della sicurezza e della riscossione di \"tributi\".\nRottura con i Los Zetas.\nCreato alla fine degli anni '90 da un gruppo di disertori delle forze speciali dell'esercito messicano, Los Zetas era in precedenza l'ala armata del Cartello del Golfo e fedele al leader Osiel C\u00e1rdenas Guill\u00e9n. Quando Osiel C\u00e1rdenas Guill\u00e9n \u00e8 stato infine arrestato ed estradato negli Stati Uniti d'America, Los Zetas \u00e8 diventato sempre pi\u00f9 indipendente e alla fine \u00e8 diventato pi\u00f9 potente del Cartello del Golfo. All'inizio del 2010 Los Zetas si separarono da Cartello del Golfo e iniziarono a combattere i loro ex alleati per il controllo dei loro territori.\nI combattimenti tra Los Zetas e il Cartello del Golfo sono concentrati negli stati di Tamaulipas e Nuevo Le\u00f3n, ma si sono svolti anche in aree lungo la costa. Il Cartello del Golfo era dominante lungo la maggior parte della costa, ma \u00e8 stato respinto da Los Zetas nel 2010.\nSia il Cartello del Golfo che Los Zetas usano armi avanzate come lanciagranate, armi di grosso calibro e fucili d'assalto, per combattere l'un l'altro, ma vengono anche usati blindati improvvisati e carri armati artigianali (prodotti da Los Zetas). La tortura, le decapitazioni e la mutilazione delle vittime sono comuni. I messaggi minacciosi ai leader dei gruppi si trovano spesso accanto ai corpi delle vittime.\nIl conflitto civile tra Los Zetas e il Cartello del Golfo ha provocato 2.807 morti.\nLotta al cartello.\nIl 21 luglio 2009 la DEA degli Stati Uniti annunci\u00f2 un piano per attaccare le attivit\u00e0 del cartello del Golfo e del braccio armato \"Los Zetas\". In relazione a ci\u00f2, il tribunale federale americano incrimin\u00f2 i latitanti Ezequiel Cardenas Guillen Antonio, Jorge Eduardo Costilla S\u00e1nchez, Heriberto Lazcano Lazcano e altri 15 loro luogotenenti di criminali legati al traffico di droga. Il dipartimento di Stato nel frattempo annunci\u00f2 una ricompensa di 50 milioni di dollari americani a chiunque avesse offerto informazioni utili alla loro cattura.\nIl Cartello negli Stati Uniti, in Africa e in Europa.\nIn Europa hanno avuto sicuramente rapporti con la 'Ndrangheta: il 14 luglio 2011 si conclude l'operazione internazionale dei carabinieri Crimine 3 vengono arrestate oltre 40 persone, tra l'Italia, la Spagna, i Paesi Bassi e gli Stati Uniti, sarebbero presunti affiliati agli Ierin\u00f2, Commisso, Coluccio, Aquino e Pesce, accusate di traffico di droga internazionale e associazione mafiosa, con il cartello messicano e i cartelli colombiani.\nA ottobre 2013 viene arrestato a Roma il venezuelano Edmundo Jos\u00e8 Salazar Cermeno detto \"Il chimico\", latitante dal 2011 (conclusione dell'operazione \"Solare 2\") e presunto broker tra le 'ndrine Aquino-Coluccio e il cartello del Golfo e i Los Zetas per traffici di cocaina, metanfetamine e cannabis proveniente dall'America del Sud. Era incaricato di gestire tutta la logistica del traffico che coinvolgeva anche criminali dei cartelli presenti a New York, la droga in Europa invece approdava in Spagna che giungeva anche attraverso idrovolanti."}
{"id": "2556627", "revid": "729019", "url": "https://it.wikipedia.org/wiki?curid=2556627", "title": "Ghiandola sottomandibolare", "text": "La ghiandola sottomandibolare o, storicamente, ghiandola sottomascellare (lat. \"glandula submandibularis\") fa parte delle ghiandole salivari maggiori; le altre sono la ghiandola parotide e la ghiandola sottolinguale.\nPari e simmetrica,ciasuna ghiandola presenta un corpo, di grandezza e forma di una mandorla, situato in una loggia osteofibrosa chiamata loggia sottomandibolare e un prolungamento superiore disposto al di sopra della doccia dei muscoli miloioidei nel contesto della sottomucosa del pavimento della cavit\u00e0 orale. Tale prolungamento si continua con il \"dotto di Wharton\" che decorre medialmente alla ghiandola sottolinguale e va a sboccare in corrispondenza delle caruncole linguali, a lato del frenulo della lingua.\nConformazione e architettura.\nCiascuna delle due ghiandole,destra e sinistra, presenta una superficie leggermente irregolare di colore giallo grigiastro, \u00e8 rivestita da una capsula fibrosa e presenta un'organizzazione di tipo lobulare, identica a quella della parotide.\nStruttura.\n\u00c8 una ghiandola mista con adenomeri costituiti per il 90% da acini sierosi e 10% da acini mucosi a fondo cieco in parte avvolti in semilune sierose conosciute come \"semilune del Giannuzzi\". Gli acini sono composti da aggregati di cellule che si dispongono a formare un unico strato che nel complesso porta alla formazione di sferette cave rivestite da una membrana basale propria e circondate da una ricca rete di capillari; questa conformazione \u00e8 molto simile a quella della parotide ma differisce per alcuni dettagli ultrastrutturali e, in particolare, per la conformazione dei granuli che mostrano al loro interno una zona pi\u00f9 elettrondensa di forma lenticolare che corrisponde ad un diverso contenuto. Infatti, oltre alla \"proteina PRP\" tipica dei granuli parotidei, sono presenti diversi enzimi quali l'amilasi, la lattoferrina e la perossidasi. Gli elementi mucosi presentano una struttura piramidale e sono caratterizzati da un esteso reticolo endoplasmatico rugoso, da gocciole di muco e da un apparato del Golgi. Il sistema escretore \u00e8 costituito da un insieme di condotti distinti in intralobulari ed extralobulari; gli intralobulari sono divisi a loro volta in dotti intercalari e dotti striati o salivari, gli extralobulari sono invece raggruppati in condotti interlobulari, interlobari e dotto di Warthon. Questa struttura \u00e8 uguale a quella della parotide, con due differenze: la minore lunghezza dei dotti intercalari e il minor spessore del dotto escretore principale.\nVasi e nervi.\nLa ghiandola \u00e8 irrorata dall'arteria facciale e dalla sottolinguale. L'innervazione \u00e8 fornita da fibre ortosimpatiche ad azione eccitosecretrice mucosa e vascocostrittrice e da fibre parasimpatiche ad azione eccitosecretrice sierosa e vasodilatatrice di pertinenza del nervo intermedio di Wrisberg."}
{"id": "2556633", "revid": "122910595", "url": "https://it.wikipedia.org/wiki?curid=2556633", "title": "XVIII Universiade", "text": "La XVIII Universiade estiva (1995\u5e74\u590f\u5b63\u30e6\u30cb\u30d0\u30fc\u30b7\u30a2\u30fc\u30c9) si svolse a Fukuoka, in Giappone, dal 23 agosto al 3 settembre 1995.\nProgramma.\nLa manifestazione ha visto cimentarsi atleti in 12 sport (di cui due opzionali):"}
{"id": "2556643", "revid": "24443", "url": "https://it.wikipedia.org/wiki?curid=2556643", "title": "Gruppo del Plessur", "text": ""}
{"id": "2556647", "revid": "599013", "url": "https://it.wikipedia.org/wiki?curid=2556647", "title": "Joe Courtney (cestista)", "text": ""}
{"id": "2556649", "revid": "214753", "url": "https://it.wikipedia.org/wiki?curid=2556649", "title": "Sigfrido Bellodis", "text": "Altro.\nSigisfrido \u00e8 padre del bobbista Ivano Bellodis."}
{"id": "2556651", "revid": "122910594", "url": "https://it.wikipedia.org/wiki?curid=2556651", "title": "XVII Universiade", "text": "La XVII Universiade estiva (1993 Summer Universiade) si svolse a Buffalo dall'8 al 18 luglio 1993.\nProgramma.\nLa manifestazione ha visto cimentarsi atleti in 12 sport:"}
{"id": "2556652", "revid": "74801", "url": "https://it.wikipedia.org/wiki?curid=2556652", "title": "Henri de Braekeleer", "text": "Biografia.\nLa sua formazione artistica fu eseguita sotto la guida del padre Ferdinand (1792-1883), pittore noto per le sue scene storiche e di genere e da suo zio, Henri Leys, il quale ebbe una notevole influenza nella fase giovanile di Henri, indirizzandolo verso i modelli classici della pittura olandese seicentesca.\nViaggi\u00f2 nei Paesi Bassi e in Germania, dove ricevette l'influenza di Pieter de Hooch e Jan Vermeer. \nNel 1869, firm\u00f2 un contratto con il mercante d'arte belga Gustave Co\u00fbteaux: la loro associazione dur\u00f2 fino al 1876, un anno segnato anche dalla morte dello zio Henri Leys. Questo \u00e8 il periodo pi\u00f9 produttivo della sua vita artistica: raggiunse notoriet\u00e0 e ricevette una medaglia d'oro al Salon di Bruxelles nel 1872 per \"Il geografo e La lezione\".\n\u00c8 stato ancora una volta premiato con una medaglia d'oro all'Esposizione internazionale di Vienna nel 1873 per lo \"Studio dell'artista\" e la \"Celebrazione del compleanno della nonna\" (i due dipinti sono ora nel Museo di Belle Arti di Bruxelles). \nMor\u00ec ad Anversa a soli 48 anni.\nProduzione e stile artistico.\nCome gran parte degli esponenti della scuola fiamminga ottocentesca, Henri non sfugg\u00ec alla tentazione di riproporre, sia sotto la veste romantica sia sotto quella realistica, una pittura appartenente al passato. La sua chiave di riuscita pittorica consistette nell'evitare di indugiare eccessivamente nelle tematiche sociali e negli elementi esteriori realistici, per manifestare invece una lirica coinvolgente delle cose, attraverso particolari luci, colori e disegni.\nFu autore soprattutto di nature morte e la frutta fu uno dei suoi soggetti preferiti. Dipinse anche alcuni ritratti, ma con risultati non all'altezza del resto della sua produzione.\nLa sua vivace tavolozza e i suoi robusti impianti coloristici ne fecero uno degli artisti olandesi pi\u00f9 interessanti dell'epoca.\nFra le sue opere si ricordano \"Il fiammiferaio\" (1860), \"Il calzolaio\" (1861), \"Il giardino dell'orticultore\" (1874), seguite in fase pi\u00f9 matura da \"Il vasaio\", \"La bancarella\" e \"La casa dei barcaroli\" (1878).\nFu anche incisore di paesaggi e vedute di notevole fattura.\nOpere in musei di rilievo.\nA De Braekleer \u00e8 dedicata un'intera sala del Museo reale delle belle arti di Bruxelles, con 22 oli ed un acquarello, fra i quali \"Le g\u00e9ographe\" (1871), \"Int\u00e9rieur de la maison hydraulique\", \"La Vue de la ville d'Anvers\", \"Les n\u00e8fles\" e \"La partita a carte\", ultimo quadro del pittore.\nNel Koninklijk Museum voor Schone Kunsten (Museo reale di belle arti) di Anversa si trovano 13 suoi dipinti (fra cui \"L'uomo sulla sedia\" e \"Il pasto\") e 40 fra disegni ed acquarelli."}
{"id": "2556654", "revid": "287204", "url": "https://it.wikipedia.org/wiki?curid=2556654", "title": "San Antonio Spurs 1997-1998", "text": "La stagione 1997-98 dei San Antonio Spurs fu la 22\u00aa nella NBA per la franchigia.\nI San Antonio Spurs arrivarono secondi nella \"Midwest Division\" della \"Western Conference\" con un record di 56-26. Nei play-off vinsero il primo turno con i Phoenix Suns (3-1), perdendo poi la semifinale di conference con gli Utah Jazz (4-1)."}
{"id": "2556656", "revid": "112571172", "url": "https://it.wikipedia.org/wiki?curid=2556656", "title": "Onat Kutlar", "text": "Biografia.\nNipote del governatore ottomano del distretto di Ta'if - oggi Arabia Saudita - e figlio di un giudice sostenitore della nuova Repubblica di Turchia, cresce nella cittadina di Gaziantep, nel sud del Paese. Per gli studi superiori si trasferisce ad Istanbul e poi, dopo aver vinto una borsa di studio, a Parigi. Scrive in questo periodo alcuni racconti destinati a diventare il nucleo centrale della raccolta \"Ishak\", pubblicata nel 1959, che gli vale il successo tra i maggiori intellettuali turchi dell'epoca, affascinati dal Surrealismo e dal Misticismo europei riflessi nell'opera; in particolare cattura l'attenzione di Fethi Naci, un noto critico letterario, che vede in lui la risposta turca al Realismo magico, che in quegli anni vive il suo momento d'oro - Borges, Casares, Calvino, per citare alcuni degli autori pi\u00f9 importanti dell'epoca.\nContinua la propria carriera di letterato componendo poesie e scrivendo saggi e racconti per quasi tutta la durata degli anni ottanta: ottiene per questo importanti riconoscimenti, come l'Ordre des Arts et des Lettres dalla Repubblica Francese. Muore in seguito ad un attentato terroristico nel clima turbolento della Turchia degli anni novanta. In suo onore la FIPRESCI, la federazione internazionale della stampa cinematografica, gli ha dedicato un premio, conferito unicamente per il Cinema turco."}
{"id": "2556657", "revid": "22475", "url": "https://it.wikipedia.org/wiki?curid=2556657", "title": "Paul Yonggi Cho", "text": ""}
{"id": "2556658", "revid": "729019", "url": "https://it.wikipedia.org/wiki?curid=2556658", "title": "Sindrome di Sweet", "text": "La sindrome di Sweet \u00e8 stata descritta per la prima volta nel 1964 da Robert Douglas Sweet. La malattia, il cui termine scientifico \u00e8 dermatosi acuta febbrile neutrofila, \u00e8 una malattia che compare nel giro di pochi giorni per ragioni spesso ignote; si ritiene che essa si manifesti dopo l'esposizione del corpo ad alcuni stimoli, farmaci, tumori o infezioni.\nProfilo clinico.\nLa sindrome di Sweet si manifesta normalmente con lesioni dure e dolenti papulo-nodulari di colore violaceo; esse si formano su entrambe le met\u00e0 del corpo. Le parti pi\u00f9 colpite sono il viso, il collo e gli arti (superiori ed inferiori). La dermatosi \u00e8 spesso accompagnata o preceduta da sensazioni di malessere, leucocitosi neutrofile, dolori articolari, febbre elevata, ipersedimetria e congiuntivite. \nLa sindrome di Sweet viene normalmente preceduta da infezioni delle vie aeree e viene associata molte volte a tumori o malattie autoimmuni.\nProfilo diagnostico.\nLa sindrome di Sweet viene normalmente diagnosticata attraverso la comparsa di lesioni papulo-nodulari violacee, febbre o infezioni, dolori articolari, leucocitosi neutrofila e congiuntivite. Una biopsia cutanea dimostrerebbe la presenza nel derma reticolare di un infiltrato neutrofilo.\nTerapia.\nAl paziente affetto dalla sindrome di Sweet viene normalmente prescritta una cura a base di cortisone, assunto per via sistemica."}
{"id": "2556668", "revid": "1305772", "url": "https://it.wikipedia.org/wiki?curid=2556668", "title": "Claudio Bernardi", "text": "Carriera agonistica.\nNazionale.\nNel 1980 entr\u00f2 a far parte della nazionale italiana di bob partecipando ai campionati europei di bob disputati a St. Moritz dove si piazz\u00f2 al quinto posto. Un altro buon risultato con la maglia della nazionale lo fece al Trofeo Carpazzi nel 1982 dove arriv\u00f2 settimo. Nel 1984 partecipa alle gare del circuito di Coppa del Mondo di bob.\nCampionato italiano.\nAtleta del Bob Club Cortina vinse nel 1980 una medaglia di bronzo ai campionati italiani di bob a due nel ruolo di frenatore in coppia con il pilota M. Menardi. Nel 1984 con l'equipaggio guidato dal pilota Aldo d'Andrea vince un'altra medaglia di bronzo nel bob a quattro e nel 1986 vince una medaglia d'argento sempre nei campionati italiani ma di bob a quattro e questa volta nel ruolo di pilota."}
{"id": "2556669", "revid": "298229", "url": "https://it.wikipedia.org/wiki?curid=2556669", "title": "Diamond League", "text": "La Diamond League, nota anche con il nome sponsorizzato di Wanda Diamond League e in precedenza denominata IAAF Diamond League, \u00e8 una serie di meeting internazionali di atletica leggera organizzata annualmente dalla World Athletics a partire dal 2010, che sostituisce un'analoga precedente manifestazione, la Golden League.\nAl contrario di quest'ultima, incentrata su pochi - sei o sette - meeting europei, la Diamond League mira a \"migliorare l'attrattiva a livello mondiale dell'atletica, spingendosi per la prima volta fuori dall'Europa\": ai consolidati meeting della Golden League e ad altri tradizionali meeting europei vengono inizialmente affiancate competizioni in Qatar, in Cina e negli Stati Uniti d'America.\nStruttura dei meeting.\nLa manifestazione \u00e8 composta da quattordici meeting che si svolgono nel periodo compreso fra maggio e settembre. Ogni meeting prevede la presenza di 16 specialit\u00e0, equamente distribuite tra maschili e femminili, scelte in modo tale che in due meeting consecutivi vengano svolte tutte le specialit\u00e0 maschili e femminili e alternando fra loro specialit\u00e0 analoghe, specialmente nella corsa, come ad esempio 100 m e 200 m. Una possibile configurazione per due meeting consecutivi \u00e8 la seguente:\nFormula.\nLa manifestazione prevede la presenza di 32 specialit\u00e0 del programma olimpico (16 maschili e altrettante femminili), con l'esclusione dei 10000 metri piani, della maratona, del lancio del martello (per ragioni di sicurezza che ne impediscono lo svolgimento contemporaneo ad altre specialit\u00e0), delle staffette (in quanto competizioni non individuali), delle prove multiple (decathlon ed eptathlon) e della marcia, che godono di un proprio circuito di competizioni mondiali.\nA differenza della Golden League, ogni specialit\u00e0 \u00e8 dotata di una propria classifica, stilata in base ai risultati di ogni singolo meeting: ad ogni atleta, infatti, viene assegnato un punteggio in base al piazzamento conseguito (raddoppiato nell'ultimo meeting) e il relativo premio in denaro. A tutte le 32 specialit\u00e0 \u00e8 assegnato lo stesso montepremi, pari a 30\u00a0000 dollari e suddiviso come riporta la tabella qui sotto; di conseguenza il montepremi generale di ogni meeting \u00e8 di 480\u00a0000 dollari, dato che si svolgono 16 prove valide per il diamante.\nIn caso di parit\u00e0 di punteggio la classifica di specialit\u00e0 viene redatta in base ai migliori piazzamenti; in caso di ulteriore parit\u00e0, criterio discriminante \u00e8 la miglior posizione nel meeting conclusivo.\nAl termine della manifestazione, il vincitore di ogni classifica di specialit\u00e0 riceve un premio di 40\u00a0000 dollari e un trofeo a forma di diamante creato da Beyer, uno degli storici e pi\u00f9 rispettati gioiellieri a livello mondiale.\nEdizioni.\nL'elenco delle edizioni, con i meeting in programma e il loro ordine di svolgimento.\nCalendario 2022.\nLa tredicesima edizione della Diamond League si svolger\u00e0 nel 2022. I meeting in programma per questa edizione sono 14.\nRecord della Diamond League.\nLe prestazioni elencate di seguito rappresentano le migliori stabilite durante tutte le edizioni della Diamond League, disputatesi dal 2010 ad oggi, nelle singole specialit\u00e0 svoltesi durante i meeting internazionali. Corse o concorsi non in programma per la \"corsa al diamante\" vengono ugualmente mostrati perch\u00e9, anche discontinuativamente, si sono disputate in concomitanza con le 32 specialit\u00e0 principali.\nMaschili.\n\"Statistiche aggiornate al 9 settembre 2021.\"\nFemminili.\n\"Statistiche aggiornate al 9 settembre 2021.\""}
{"id": "2556682", "revid": "599013", "url": "https://it.wikipedia.org/wiki?curid=2556682", "title": "Estanislao Argote", "text": "Carriera.\nClub.\nCresce nella cantera dell'Athletic Bilbao, debutta in prima squadra con il Bilbao Athletic nella stagione 1975-1976.\nNel corso della stagione 1977-1978 viene \"promosso\" all'Athletic Bilbao, debuttando in Primera Divisi\u00f3n spagnola nella partita Athletic Bilbao-Atletico Madrid (1-0).\nQuasi tutta la sua carriera si svolse con i baschi, fino al 1990, anno in cui pass\u00f2 al Zarautz, concludendo la carriera l'anno seguente.\nCon i \"Rojiblancos \" trascorse 13 stagioni in cui gioc\u00f2 427 partite (con 76 gol), delle quali 332 nella Liga, vincendo due campionati, una coppe del Re ed una Supercoppa spagnola, rimanendo negli annali del club basco come uno dei giocatori che maggiormente presenti."}
{"id": "2556683", "revid": "158286", "url": "https://it.wikipedia.org/wiki?curid=2556683", "title": "Re Baudouin", "text": ""}
{"id": "2556685", "revid": "287204", "url": "https://it.wikipedia.org/wiki?curid=2556685", "title": "Marko Futacs", "text": ""}
{"id": "2556693", "revid": "1543377", "url": "https://it.wikipedia.org/wiki?curid=2556693", "title": "Nou Barris", "text": "Nou Barris (\"Nove quartieri\") \u00e8 un distretto di Barcellona situato all'estremo nord della citt\u00e0, tra la montagna di Collserola e l'avenida de la Meridiana. Attualmente \u00e8 formato da quattordici quartieri: \"Can Peguera\", \"Canyelles\", \"Ciutat Meridiana\", \"Guineueta\", \"Porta\", \"Prosperitat\", \"Roquetes\", \"Torre Bar\u00f3\", \"Torre Llobeta\", \"Trinitat Nova\", \"Tur\u00f3 de la Peira\", \"Vallbona\", \"Verdum\" e \"Vilapicina\". Questi quartieri sono cresciuti demograficamente lungo tutto il XX secolo, specialmente tra gli anni Cinquanta, Sessanta e Settanta.\nStoria.\nNel 1998 il distretto aveva una superficie di 800.2 ettari e una popolazione di 168.837 abitanti, in poco pi\u00f9 di sei anni il distretto ha perso quasi trentamila abitanti. Negli ultimi anni per\u00f2 il distretto \u00e8 diventato nuovamente la meta degli immigrati stranieri, grazie anche ai prezzi relativamente bassi delle abitazioni. Questo ha portato ad una notevole trasformazione etnica della rete dei negozi. Attualmente il distretto di Nou Barris conta il pi\u00f9 alto numero di abitanti di etnia gitana dell'area metropolitana di Barcellona e inoltre ospita le pi\u00f9 grandi comunit\u00e0 cittadine di immigrati di nazionalit\u00e0 filippina, pachistana ed ecuadoriana.\nDurante gli anni Novanta, il tasso di analfabetizzazione scese dal 26.7% del 1991 al 23.1% del 1996, si registr\u00f2 inoltre un forte aumento dei diplomati sia nelle scuole secondarie che in quelle superiori. In quanto alla diffusione del catalano, a met\u00e0 degli anni Novanta era gi\u00e0 capito dal 92.8% della popolazione e due terzi della popolazione lo parlavano.\nPoliticamente, il distretto ha attraversato una forte attivit\u00e0 di associazione di vicinato durante tutto il franchismo, in risposta all'urbanesimo disordinato e agli squilibri del grande sviluppo degli anni sessanta e settanta.\nDurante la democrazia il distretto \u00e8 stato un granaio di voti per il partito socialista catalano, superando abitualmente pi\u00f9 del cinquanta per cento delle preferenze.\nIl nome del distretto fu scelto nel 1984 quando il comune di Barcellona approv\u00f2 una nuova divisione territoriale della citt\u00e0, usando la denominazione della prima associazione di vicinato della zona agli inizi degli anni settanta. Si pensa che il nome fosse stato scelto perch\u00e9 una parte importante di Nou Barris era all'interno dell'antico \"Districte 9\", con parte dell'attuale distretto di Sant Andreu.\nUna delle costruzioni pi\u00f9 imponenti del distretto fu l'inizialmente chiamato \"Manicomio de la Santa Cruz\" e conosciuto pi\u00f9 recentemente fino alla sua chiusura nel 1986 come istituto mentale della Santa Creu, attuale sede del distretto. La costruzione originale fu progettata dal Dr. Emili Pi i Molist (1824-1892) e dall'architetto Josep Oriol Bernadet (1811-1860), fu uno dei maggiori esempi di architettura manicomiale \"morale\" d'Europa. L'edificio permase integro fino a 1970 e il suo valore patrimoniale era molto pi\u00f9 alto che altri progettati da Oriol e Bernadet. La costruzione inizi\u00f2 nel 1886 e termin\u00f2 solo verso il 1910-1915. L'edificio era circondato da 120 ettari sui quali a partire dal 1955 si iniziarono a edificare Guineueta, Canyelles, parte di Verdun e la zona di Peguera. Dal 2001 un centro sociale autogestito si occupa di quello che resta dell'area verde.\nAttualmente l'edificio \u00e8 usato come archivio municipale del distretto di Nou Barris, come sede del consiglio municipale del distretto e ospita anche la biblioteca popolare di Nou Barris una delle pi\u00f9 grandi di tutta la citt\u00e0.\nQuartieri di Nou Barris.\nAnche se il nome del distretto di Nou Barris significa Nove Quartieri attualmente \u00e8 composto da ben tredici.\n "}
{"id": "2556695", "revid": "214753", "url": "https://it.wikipedia.org/wiki?curid=2556695", "title": "Renzo Caldara", "text": ""}
{"id": "2556697", "revid": "327653", "url": "https://it.wikipedia.org/wiki?curid=2556697", "title": "Codice Tchacos", "text": ""}
{"id": "2556706", "revid": "1486428", "url": "https://it.wikipedia.org/wiki?curid=2556706", "title": "Leonardo Cavallini", "text": ""}
{"id": "2556712", "revid": "110157", "url": "https://it.wikipedia.org/wiki?curid=2556712", "title": "Fred Iltis", "text": "Biografia.\nQuando i nazisti stavano per invadere il suo Paese nel 1938, Fred (Wilfred Gregor) si rifugi\u00f2 con la famiglia negli Stati Uniti d'America.\nDurante la seconda guerra mondiale fu arruolato nell'esercito e mandato nel sud del Pacifico. Laureato in entomologia all'Universit\u00e0 della California, Davis, si era sposato con Julia, un'artista grafica che lo ha preceduto morendo nel 2004.\nInsegnante nel dipartimento di biologia dell'universit\u00e0 di San Jose, il focus della sua ricerca sono state le biosistematiche e il ciclo biologico delle zanzare.\nMolte foto del suo vasto archivio riguardano il movimento per i diritti civili degli anni 60, la protesta studentesca contro la guerra del Vietnam, le lotte dei braccianti agricoli immigrati dal Messico, i chicanos, guidati da C\u00e9sar Chavez e Dolores Huerta, gli scioperi e boicottaggi delle compagnie produttrici di frutta.\nFu amico dei fotogiornalisti Hansel Mieth e Otto Hagel, che avevano illustrato su Life Magazine la Grande Depressione degli anni 30. Questi lo convinsero che \u201cuna fotografia pu\u00f2 esprimere le proprie idee e ideali molto meglio di mille parole\u201d. Nei suoi viaggi a sud del confine (dove aveva incontrato il fotografo messicano Manuel \u00c1lvarez Bravo) ritrasse le condizioni di vita degli indios, particolarmente nel Michoac\u00e1n. Seguendo i consigli dei due amici Fred sviluppava e stampava usando il lento e complesso archival process, un sistema che garantisce alle stampe una durata di molti decenni.\nFino agli ultimi mesi di vita, quando infilava i guanti di cotone bianchi prima di toccarle, le maneggiava come fossero creature viventi che vanno protette, da cui \u00e8 difficile separarsi."}
{"id": "2556717", "revid": "1924342", "url": "https://it.wikipedia.org/wiki?curid=2556717", "title": "Rhiannon (singolo)", "text": "Rhiannon \u00e8 una canzone dei Fleetwood Mac, dall'album del 1975 Fleetwood Mac e realizzata come singolo nel 1976. La canzone fu scritta da Stevie Nicks per la band.\n\"Rhiannon\" \u00e8 stata eletta alla posizione numero 488 nelle \"The 500 Greatest Songs of All Time\" dalla rivista Rolling Stone. La sua posizione pi\u00f9 alta nelle chart americane fu nel giugno del 1976, quando raggiunse l'11\u00aa posizione. Raggiunse la 46\u00aa posizione nel Regno Unito dopo una riedizione nel 1976.\nLa canzone \u00e8 stata presentata anche come \"Rhiannon (Will You Ever Win)\" in alcune edizioni del singolo in certi paesi. La canzone compare comunque semplicemente come \"Rhiannon\" in tutti gli album dei Fleetwood Mac.\nSviluppo della canzone.\nNicks ebbe l'idea per Rhiannon attraverso un romanzo intitolato Triad, di Mary Leader. Il romanzo parla di una donna di nome Branwen, che \u00e8 posseduta da un'altra donna di nome Rhiannon. Nel romanzo vi sono riferimenti della leggenda gallese di Rhiannon, ma i personaggi nel romanzo riconducono poco ai loro omonimi della mitologia gallese (sia Rhiannon che Branwen sono personaggi di primaria importanza nei racconti medievali in prosa di Mabinogion).\nNicks compr\u00f2 il libro proprio prima di un viaggio in aereo, e trov\u00f2 il nome cos\u00ec bello da voler scrivere qualcosa riguardo a una ragazza di nome Rhiannon. Scrisse \"Rhiannon\" nel 1974, 3 mesi prima di unirsi ai Fleetwood Mac, asserendo di aver impiegato 10 minuti per scriverla.\nDopo aver scritto la canzone, Nicks scopr\u00ec che Rhiannon era una divinit\u00e0 gallese, e rimase stupita che il testo della canzone fosse tanto vicina alla Rhiannon della mitologia. Nicks fece ricerche sulla storia di Mabinogion e cominci\u00f2 a lavorare su un progetto, incerta su cosa sarebbe diventato. Ci sono parecchie canzoni che fanno parte di questo progetto irrealizzato, tra le quali \"Stay Away\" e \"Maker of Birds\". Nicks scrisse la canzone dei Fleetwood Mac \"Angel\" basandosi sulla storia di Rhiannon.\nNicks evit\u00f2 di indossare abiti neri per circa due anni nel tentativo di allontanarsi dalle associazioni alla stregoneria e alle arti oscure che la circondavano in merito alle impressioni erronee che il testo di \"Rhiannon\" aveva dato ai fan.\nCover.\nWaylon Jennings fece una reinterpretazione della canzone nel suo album \"Turn the page\" del 1985."}
{"id": "2556720", "revid": "838137", "url": "https://it.wikipedia.org/wiki?curid=2556720", "title": "ABN AMRO World Tennis Tournament 1992 - Doppio", "text": "Il doppio dell'ABN AMRO World Tennis Tournament 1992 \u00e8 stato un torneo di tennis facente parte dell'ATP Tour.\nPatrick Galbraith e Anders J\u00e4rryd erano i detentori del titolo, ma Galbraith ha deciso di non partecipare.\nSolo J\u00e4rryd ha partecipato facendo coppia con John Fitzgerald, ma ha perso nel 1\u00ba turno contro Marc-Kevin Goellner e David Prinosil.\nMarc-Kevin Goellner e David Prinosil hanno battuto in finale 6\u20132, 6\u20137, 7\u20136, Paul Haarhuis e Mark Koevermans."}
{"id": "2556721", "revid": "1318658", "url": "https://it.wikipedia.org/wiki?curid=2556721", "title": "Campionato Italiano Slalom", "text": "Il Campionato Italiano Slalom (CIS) \u00e8 il massimo campionato automobilistico nazionale della disciplina autoslalom. Organizzato dall'Automobile Club d'Italia (dalla CSAI fino al 2011), comprende diverse gare che si snodano per tutta l'Italia. Oltre al titolo nazionale assoluto della specialit\u00e0, la serie assegna anche il titolo di campione italiano, il titolo under 23, il titolo femminile e diversi trofei minori.\nCalendario.\nIl calendario del Campionato Italiano Slalom \u00e8 costituito da un numero variabile di gare distribuite in diverse regioni italiane. Negli anni 2000 la gare furono dodici, suddivise in due gironi composti da sei slalom ciascuno. Dalla stagione 2010 fu eliminato il raggruppamento in gironi e a partire dal 2012 le prove furono progressivamente ridotte scendendo dapprima a dieci e dal 2015 a otto. \nLe singole gare, che di norma si svolgono di domenica mentre il giorno antecedente \u00e8 dedicato alle verifiche tecniche e sportive, sono selezionate di anno in anno dalla Commissione Sportiva Automobilistica Italiana e durante una stagione possono subire modifiche.\nDal 2005 la sola manifestazione sempre presente in calendario \u00e8 lo slalom Torregrotta-Roccavaldina.\nConcorrenti e vetture.\nPossono partecipare al campionato i piloti italiani titolari di regolare licenza ACI e i piloti stranieri provenienti dai paesi appartenenti all'Unione europea titolari di licenza rilasciata dal paese di provenienza. Questi ultimi, per\u00f2, non possono concorrere all'assegnazione dei titoli. Per concorrere al titolo Under 23, inoltre, \u00e8 necessario non aver compiuto il ventitreesimo anno di et\u00e0 alla data del primo gennaio della stagione nella quale si gareggia.\nLe vetture i cui concorrenti possono gareggiare per i titoli nazionali slalom sono quelle dei gruppi N, A, Speciale Slalom (SS), Prototipi Slalom (PS) e Sport Prototipi Slalom (SPS). I piloti con vetture appartenenti ad altri gruppi, che non possono concorrere ai titoli, sono esclusi dall'attribuzione del punteggio di gara.\nSistema di punteggio.\nTitolo Campione Italiano Assoluto Slalom.\nIl titolo italiano assoluto \u00e8 stato istituito nella stagione 2018 e viene assegnato al pilota che nell'arco della stagione totalizza il maggior punteggio. In ogni singolo slalom viene assegnato un punteggio in base alla posizione nella classifica assoluta di gara secondo il seguente schema:\nAi fini della classifica finale del campionato non vengono attribuiti tutti i punteggi ottenuti nelle singole gare ma sono considerati soltanto i migliori risultati, cos\u00ec come riportato nel precedente schema. \nSe due o pi\u00f9 piloti, al termine della stagione regolare, ottengono lo stesso punteggio, il successivo criterio per determinare la posizione in classifica \u00e8 il maggior numero di partecipazioni alla gare in calendario, comprese quelle i cui punteggi sono stati scartati; a parit\u00e0 di questo vengono presi in considerazione i primi posti ottenuti in ogni singolo slalom e, a seguire, i piazzamenti successivi\nTitolo Campione Italiano Slalom.\nIl titolo di Campione Italiano Slalom \u00e8 assegnato al pilota che al termine della stagione risulta avere il pi\u00f9 alto punteggio. Fino alla stagione 2017 affinch\u00e9 il punteggio fosse considerato valido era necessaria la partecipazione ad un numero minimo di gare tra quelle in calendario: dal 1999 al 2014 tale quota minima \u00e8 stata fissata in 3 gare mentre dal 2015 al 2017 \u00e8 stata pari a 5 gare. \nIn ogni singolo slalom viene assegnato un punteggio dato dalla somma dei punti derivanti da diverse classifiche che prevedono diverse attribuzioni di punteggi in base al numero dei partecipanti. Il sistema di assegnazione \u00e8 stato modificato diverse volte nel corso delle varie stagioni del CIS secondo il seguente schema:\nAnalogamente al titolo assoluto, per la stesura della classifica finale del campionato non vengono sommati tutti i punteggi ottenuti nelle singole gare ma sono considerati soltanto i migliori risultati. In caso di ex aequo tra due o pi\u00f9 piloti, valgono le medesime regole applicate per il titolo assoluto.\nTitolo Campione Under 23.\nIl titolo italiano under 23 viene assegnato sulla base del maggior punteggio valido totalizzato durante la stagione. Le regole per la validit\u00e0 del punteggio finale sono state modificate svariate volte. Dal 1999 al 2010 era necessario ottenere punti in almeno 2 gare per ciascuno dei gironi in cui era suddiviso il campionato e in almeno 6 gare nel totale; aumentate a 8 gare nelle stagioni 2011 e 2012 e poi ridotte a 4 nel 2013. Dalla stagione 2014 la validit\u00e0 si ottiene dalla semplice partecipazione ad almeno 3 gare di campionato. \nI criteri per l'attribuzione dei punti nelle singole gare erano identici a quelli del titolo di campionato italiano fino alla stagione 2009. Dal 2010 viene considerata solo la posizione in classifica di classe, con punteggi differenziati in base al numero dei partecipanti, secondo il seguente schema:\nIn caso di ex aequo tra due o pi\u00f9 piloti, valgono le medesime regole applicate per il titolo assoluto."}
{"id": "2556725", "revid": "110157", "url": "https://it.wikipedia.org/wiki?curid=2556725", "title": "Lago di \u0130znik", "text": "Il lago di \u0130znik (in turco: \"\u0130znik G\u00f6l\u00fc\") \u00e8 un lago situato nella provincia di Bursa, in Turchia, localizzato intorno alle coordinate ed ha un'area di quasi 290,00\u00a0km\u00b2, con una profondit\u00e0 massima di circa 80\u00a0m. L'antico nome del lago, \"Ascanio\", deriva da Ashkuza, parola assira che significa sciti.\nStoria.\nNella mitologia greca, durante la guerra di Troia la regione del Lago di \u0130znik era posseduta dai frigi, i quali mandarono truppe per aiutare il re Priamo, guidate dai fratelli Forci e Ascanio, figlio di Aretaone come si legge nell\"'Iliade\".\nAscanio, figlio di Aretaone, non va confuso n\u00e9 con Ascanio, figlio di Enea, n\u00e9 con Ascanio, figlio di Priamo, che appare anche nelle leggende della guerra troiana.\nNel 2018 lo studioso archeologo Mustafa Sahin dell'universit\u00e0 Bursa Uluda\u011f, utilizzando delle immagini aeree ha scoperto una chiesa a tre navate sotto tre metri d'acqua sul fondo del lago, a 50 metri dalla costa, ed ha ipotizzato che questa potrebbe essere quella in cui si svolse il primo Concilio di Nicea "}
{"id": "2556727", "revid": "204391", "url": "https://it.wikipedia.org/wiki?curid=2556727", "title": "Sindromi coronariche acute", "text": ""}
{"id": "2556729", "revid": "149587", "url": "https://it.wikipedia.org/wiki?curid=2556729", "title": "Lago Ascanio", "text": ""}
{"id": "2556731", "revid": "214753", "url": "https://it.wikipedia.org/wiki?curid=2556731", "title": "Giorgio Costantini (bobbista)", "text": "Per tre anni fece parte della nazionale italiana di bob e partecip\u00f2 anche ad un mondiale a Cortina d'Ampezzo, sulla pista di casa. Nel 1986 diventa campione italiano nel bob a quattro."}
{"id": "2556732", "revid": "76963", "url": "https://it.wikipedia.org/wiki?curid=2556732", "title": "Slalom Torregrotta-Roccavaldina", "text": "Lo Slalom Torregrotta-Roccavaldina \u00e8 una manifestazione automobilistica che si svolge ogni anno lungo la strada che collega la citt\u00e0 di Torregrotta al borgo collinare di Roccavaldina. La gara, valevole dal 2005 per il Campionato Italiano Slalom, \u00e8 organizzata dalla Top Competition di Torregrotta in collaborazione con il Gianfranco Cunico Club e l'Automobile Club Messina e con il patrocinio di diverse istituzioni pubbliche. Nel 2021 ha raggiunto la 26\u00aa edizione.\nStoria.\nL'evento sportivo nacque nel 1996 per volont\u00e0 di un gruppo di amici torresi appassionati di motori che, nel corso dell'anno precedente, avevano fondato un fan club dedicato al Campione Italiano di Rally Gianfranco Cunico. La prima edizione dello slalom Torregrotta-Roccavaldina si svolse l'11 agosto 1996 alla presenza dello stesso Cunico e con validit\u00e0 per il Campionato Siciliano di specialit\u00e0. Nelle prime nove edizioni, che registrarono la presenza di numerosi partecipanti, la gara fu disputata nei mesi estivi e il percorso, lungo 3\u00a0km e con 12 postazioni di rallentamento, ebbe la partenza posizionata poco oltre il tornante del cimitero comunale di Torregrotta. Nel corso delle varie edizioni furono introdotti diversi accorgimenti tecnici, soprattutto riguardanti l'aspetto della sicurezza, e a partire dal 1998 la gara ottenne dalla Commissione Sportiva Automobilistica Italiana diverse titolazioni nazionali, divenendo dal 2005 una delle prove del Campionato Italiano Slalom. Inoltre, nel decennale della manifestazione, la partenza venne arretrata, il tracciato fu allungato di 500 m e il parco assistenza fu trasferito in una zona pi\u00f9 ampia e accessibile al pubblico. L'edizione 2005 fu inizialmente prevista il 3 aprile e poi rinviata al 2 ottobre a causa della concomitanza con la scomparsa di Papa Giovanni Paolo II. Dal 2006 al 2018 lo slalom fu disputato nel mese di aprile escluse le edizioni 2015 e 2017 che si svolsero a maggio. L\u2019edizione del 2020 venne rinviata da maggio a ottobre a causa della pandemia di COVID-19 e si svolse senza pubblico. Dallo stesso anno la gara fu organizzata dalla Top Competition di Torregrotta che si sostitu\u00ec allo storico organizzatore Gianfranco Cunico Club.\nDescrizione.\nLa gara si svolge su un percorso di 3,5 km (da partenza ad arrivo) ricavato lungo la Strada Provinciale n. 59 \u201cTorregrotta \u2013 Roccavaldina\u201d ed intervallato da 13 postazioni di rallentamento. La carreggiata ha una larghezza minima di 6\u00a0m e massima di 10\u00a0m ed una pendenza media del 7%.\nLa partenza \u00e8 collocata appena fuori Torregrotta, in un rettilineo in leggera salita. La prima parte di percorso si caratterizza per gli ampi tornanti e doppi tornanti in sequenza, intervallati da un breve tratto dritto; successivamente, nella parte centrale, i rettifili si fanno pi\u00f9 lunghi e interrotti da curve in sequenza. Dopo una serie di quattro tornanti si affronta un tratto medio - veloce spezzato da quattro postazioni di birilli, per giungere infine al traguardo collocato alle porte di Roccavaldina. Il paddock viene allestito nell'area artigianale di Torregrotta ed \u00e8 completamente fruibile dal pubblico che pu\u00f2 cos\u00ec osservare i meccanici al lavoro sulle vetture prima del via e tra una manche e l'altra.\nNella giornata antecedente la gara, a Torregrotta vengono effettuate le verifiche sportive e tecniche nei pressi di Piazza Unit\u00e0 d'Italia, in Via G. Tomasi di Lampedusa, di fronte al Palazzo Comunale. Anche queste ultime sono aperte al pubblico.\nL'evento richiama ogni anno centinaia di piloti e migliaia di spettatori che affollano i tornanti del tracciato e le strade dei due centri siciliani.\nPer otto anni consecutivi, dal 2005 al 2012, la manifestazione ha ottenuto dalla CSAI il riconoscimento di miglior gara del Campionato Italiano. Dal 2014 la gara assegna il memorial Filippo Levativo, in ricordo dello storico direttore di gara, e dal 2015 il memorial Enzo Russo, storico segretario della manifestazione."}
{"id": "2556734", "revid": "21880", "url": "https://it.wikipedia.org/wiki?curid=2556734", "title": "Iznik (lago)", "text": ""}
{"id": "2556736", "revid": "247222", "url": "https://it.wikipedia.org/wiki?curid=2556736", "title": "Sant Andreu", "text": " \nIl distretto di Sant Andreu \u00e8 il nono dei dieci distretti che dividono la citt\u00e0 di Barcellona.\nIl distretto di Sant Andreu comprende i quartieri di San Andres, La Sagrera, Trinitat Vella, Bon Pastor e Bar\u00f3 de Viver.\nStoria.\nLa configurazione del distretto \u00e8 stata approvata nel 1984 quando Barcellona decise l'attuale suddivisione in dieci distretti. Quando nel 1949 la citt\u00e0 era stata divisa in 12 distretti, Sant Andreu fu il distretto numero nove. Nel 1979 si decise di dividere il distretto IX in due: i quartieri di Canyelles, Torre Bar\u00f3, Meridiana, Trinitat, Vallbona, Porta, Guineueta, Torre Llobeta, Congr\u00e9s, Prosperitat, Verdum, Roquetes e Ramon Alb\u00f3, sarebbero diventati il distretto IX Nord, e pi\u00f9 tardi sarebbero entrati a far parte del distretto di Nou Barris.\nRimasero nel distretto IX sud i quartieri di Sant Andreu, Sagrera, Navas, Bon Pastor e Bar\u00f3 de Viver. Il distretto di Sant Andreu riusc\u00ec a recuperare i quartieri di Trinitat Vella e Congr\u00e9s nel 1984. La sua popolazione si stima approssimativamente sui 170.000 abitanti, 52.000 dei quali abitano nell'antico centro di Sant Andreu.\nPosizione geografica.\nSant Andreu \u00e8 il terzo distretto per estensione con una superficie di 653 ettari e con una popolazione di 135.579 abitanti. Situato nel nord della citt\u00e0, confina con il fiume Bes\u00f2s (che fa da confine tra Barcellona, Sant Adri\u00e0 e Santa Coloma de Gramenet), e con i distretti di Nou Barris, Horta-Guinard\u00f3 e Sant Mart\u00ed.\nBarrios.\nAl momento, \u00e8 formato da 7 Barrios di origini storiche molto diverse:\nInfrastrutture.\nTrasporti.\nStazioni ferroviarie e metropolitane.\nIl distretto di Sant Andreu \u00e8 attraversato da varie linee ferroviarie e dalle linee L1, L5, L9, L10 della Metropolitana di Barcellona. All'interno di questo distretto sorger\u00e0 inoltre la Stazione di Barcellona-Sagrera TAV attualmente in costruzione.\nLa stazione La Sagrera (metropolitana di Barcellona) si trova nel barrio de La Sagrera ed \u00e8 punto di interscambio tra le 4 linee di Metropolitana che attraversano il distretto, le linee R3 e R4 delle Rodalies de Catalunya e la linea regionale a medio raggio R12, oltre che di varie linee di autobus urbani ed extraurbani.\nLe stesse linee ferroviarie e la linea L1 fermano anche nella stazione di Sant Andreu Arenal/Fabra i Puig, che \u00e8 anche il capolinea per la Linea R7.\nLa stazione ferroviaria Sant Andreu Comtal \u00e8 servita dalle linee R2 e R2 Nord di Rodalies, e dalla linea regionale a medio raggio R11. Un passaggio pedonale in superficie permette l'interscambio con la fermata Sant Andreu della linea L1 di metropolitana.\nRientrano inoltre nel distretto le seguenti stazioni della linea L1: Navas, Torras i Bages, Trinitat Vella, Bar\u00f3 de Viver, la stazione Congr\u00e9s della L5 e le stazioni Onze de Setembre e Bon Pastor delle linee L9 e L10.\nInfine la stazione Maragall, situata al confine ovest del distretto \u00e8 servita dalle linee L4 e L5 della metropolitana."}
{"id": "2556739", "revid": "196390", "url": "https://it.wikipedia.org/wiki?curid=2556739", "title": "Ace Combat X", "text": ""}
{"id": "2556741", "revid": "1386670", "url": "https://it.wikipedia.org/wiki?curid=2556741", "title": "Fegino", "text": ""}
{"id": "2556742", "revid": "2184720", "url": "https://it.wikipedia.org/wiki?curid=2556742", "title": "PalaSassi", "text": "Il PalaSassi Salvatore Bagnale \u00e8 il palazzetto sportivo pi\u00f9 importante di Matera, con un totale di circa posti a sedere.\nOspita le partite di basket dell'Olimpia Matera che milita in Serie B e di pallavolo della Pallavolo Matera militante in Serie A2; attigua al palasport vi \u00e8 una piscina per competizioni.\nFino al 2000 ha ospitato anche le gare interne della Pallavolo Femminile Matera, club che negli anni novanta ha vinto 4 scudetti consecutivi, 2 Coppe dei Campioni, 2 Coppe CEV, 3 Coppe Italia e 1 Supercoppa Europea.\nNel 1998 \u00e8 stato teatro del \"Trofeo internazionale di Basket della Citt\u00e0 dei Sassi\" che ha visto protagoniste le formazioni Under21 di Italia, Turchia, Grecia e Spagna.\nNel 2003 ha ospitato l'XI edizione del World Grand Prix di pallavolo femminile, vinta dalla Cina.\nNel 2013 il PalaSassi \u00e8 stato intitolato a Salvatore Bagnale, storico presidente della PVF Matera morto nell'aprile del 2012."}
{"id": "2556748", "revid": "1543377", "url": "https://it.wikipedia.org/wiki?curid=2556748", "title": "Giuseppe Cremonini Bianchi", "text": "Apprezzato per la potente voce lirica, ebbe un vasto repertorio che andava dal belcanto di Donizetti e Rossini, alla grande opera di Verdi, le opere veriste di Mascagni, le opere francesi di Gounod e Massenet e quelle tedesche di Richard Wagner. Egli cant\u00f2 in numerose prime mondiali durante la sua carriera, incluso il primo ruolo di Chevalier des Grieux nella produzione originale del 1893 della \"Manon Lescaut\" di Puccini.\nLa sua carriera venne prematuramente stroncata dalla morte improvvisa avvenuta nel 1903 all'et\u00e0 di 36 anni.\nBiografia.\nGiuseppe Bianchi nacque in una famiglia povera a Cremona, iniziando ben presto a studiare canto con il maestro Cima. Adottato il nome di Cremonini (in onore della citt\u00e0 natale), fece il suo primo esordio professionale nel 1889 al Teatro Politeama di Genova interpretando Carlo nella \"Linda di Chamounix\" di Donizetti. L'anno seguente assunse il ruolo di Wilhelm Meister nel \"Mignon\" di Ambroise Thomas sia al Teatro Filodrammatico di Milano, sia al Teatro Coccia di Novara. Nel 1891 ricevette il ruolo di Turiddu nella \"Cavalleria rusticana\" di Pietro Mascagni, insieme alla famosa primadonna Hariclea Darcl\u00e9e, nel ruolo di Santuzza al Teatro Nazionale di Bucarest. Lo stesso anno gli fu attribuito un notevole successo nell'aver impersonato il personaggio principale de \"L'amico Fritz\" di Pietro Mascagni alle prime di Mantova, Faenza e Palermo. Nel 1892 fece il suo esordio a Londra nel ruolo di Nadir nel \"Les P\u00eacheurs de perles\" di Bizet e come Alfredo ne \"La traviata\" di Verdi.\nIl primo febbraio 1893, Cremonini cre\u00f2 il ruolo del Chevalier des Grieux nella prima mondiale del \"Manon Lescaut\" di Giacomo Puccini al Teatro Regio di Torino. Fu la prima volta di tante in cui egli cant\u00f2 sul palcoscenico insieme con Cesira Ferrani, che ebbe il ruolo di Manon. Nel 1894, Cremonini e Ferrani ripresero i loro ruoli alla prima del Manon Lescaut a La Scala e poi cantarono nuovamente insieme successivamente alla prima mondiale del \"Fior d'Alpe\" di Alberto Franchetti, nei ruoli di Paolo e Maria.\nNel 1894, Cremonini assunse il ruolo principale nella prima mondiale de \"Il voto\" di Pietro Vallini al Teatro Costanzi. Nel 1896 interpret\u00f2 numerosi ruoli al Royal Opera House di Londra, incluso Turiddu, Don Ottavio nel \"Don Giovanni\", Lyonel in \"Martha\", Gennaro in \"Lucrezia Borgia\", Edgardo in \"Lucia di Lammermoor\", il Duca di Mantova nel \"Rigoletto\", e Faust nel \"Mefistofele\". L'anno seguente fece il suo debutto al Teatro dell'Opera di Berlino come Don Ottavio. Tra il 1895 e il 1897, egli imperson\u00f2 Fernando ne \"La favorita\" di Donizetti in diversi teatri di tutta Europa.\nCremonini fece il suo esordio in America nel 1900, con la prima americana della \"Tosca\" di Puccini (nel ruolo di Mario Cavaradossi) al Metropolitan Opera di New York. Riprese successivamente il suo ruolo nella \"Tosca\" nelle prime di Boston e Chicago. Altri ruoli di Cremonini al Metropolitan includono Alfredo, Nadir, Rodolfo ne \"La Boh\u00e8me\", Fenton in \"Falstaff\", Faust nel \"Mefistofele\", e come interprete principale nel \"Faust\" di Gounod e nel \"Lohengrin\" di Wagner.\nNel 1902 torn\u00f2 in Italia dove imperson\u00f2 Edgardo in \"Lucia di Lammermoor\", Jean Gaussin nel \"Sapho\" di Massenet, e quello di Stolzing nel \"Die Meistersinger von N\u00fcrnberg\". La sua ultima esibizione, come Chevalier des Grieux si ebbe nel \"Manon\" di Massenet nella citt\u00e0 natale, Cremona, datata pochi giorni prima della sua morte nel 1903.\nA differenza di altri cantanti importanti del suo tempo, come Caruso, Tamagno, Marconi, De Lucia e altri, che tra 1902 e 1903 incisero loro interpretazioni di arie liriche, sembra che Cremonini non abbia fatto alcuna registrazione grammofonica. La sua voce, dunque, risulta finora per noi perduta."}
{"id": "2556761", "revid": "287204", "url": "https://it.wikipedia.org/wiki?curid=2556761", "title": "IAAF Diamond League 2010", "text": "La IAAF Diamond League 2010 (o semplicemente Diamond League 2010) \u00e8 stata la prima edizione della Diamond League, serie di meeting internazionali di atletica leggera organizzata annualmente dalla IAAF. Si \u00e8 svolta fra maggio ed agosto e prevedeva la presenza di 14 tappe in 13 diversi stati situati in 3 differenti continenti.\nAmbasciatori.\nUn totale di quattordici atleti sono stati insigniti del titolo di \"ambasciatore\". Ci sono sette atleti uomini e sette atlete donne, divisi equamente fra corse e concorsi.\nI meeting.\nIl programma prevede lo svolgimento di quattordici meeting, tutti di un singolo giorno eccetto il London Grand Prix, che si svolger\u00e0 su due giorni consecutivi.\nProgramma gare.\nCome da formula della Diamond League, in ogni meeting si disputeranno tutte le gare in concorso per il jackpot di specialit\u00e0, alcune in campo maschile e altre in campo femminile, con una regola di alternanza fra due meeting consecutivi. L'unica eccezione riguarder\u00e0 il meeting di Londra, che si svolger\u00e0 su due giorni e preveder\u00e0 un programma completo. Di seguito i vincitori delle diverse tappe.\nRisultati.\nIl vincitore di ogni singola specialit\u00e0 conquista un premio consistente in un diamante di quattro carati, del valore approssimativo di 80.000 dollari."}
{"id": "2556766", "revid": "1486428", "url": "https://it.wikipedia.org/wiki?curid=2556766", "title": "Roberto D'Amico", "text": "Biografia.\nAtleta ampezzano attivo dalla met\u00e0 degli anni ottanta alla met\u00e0 degli anni novanta. Nel 1985 entra a far parte della nazionale italiana di bob, partecipando a due mondiali, due europei, un europeo juniores, venti prove di coppa del mondo, cinque prove di coppa europa e all'olimpiade di . Nonostante la sua lunghissima carriera sportiva, D'Amico non riesce a conquistare nessun risultato rilevante a livello internazionale, mentre vincer\u00e0 ben sei volte il titolo di campione d'Italia."}
{"id": "2556776", "revid": "287204", "url": "https://it.wikipedia.org/wiki?curid=2556776", "title": "Giorgio Costantini", "text": ""}
{"id": "2556784", "revid": "838137", "url": "https://it.wikipedia.org/wiki?curid=2556784", "title": "USS Enterprise (NCC-1701) (Realt\u00e0 alternativa)", "text": ""}
{"id": "2556785", "revid": "1305772", "url": "https://it.wikipedia.org/wiki?curid=2556785", "title": "Oscar Dandrea", "text": "Carriera sportiva.\nNazionale.\nOscar . Nel 1969 partecipa al campionato mondiale disputato a Lake Placid arrivando 6\u00ba. Nel 1971 vince la madaglia d'argento ai mondiali disputati a Cervinia con Alessandro Bignozzi, Antonio Brancaccio e Renzo Caldara, dietro alla Svizzera e davanti alla Germania Ovest.\nPalmar\u00e8s.\nCampionati italiani.\nDandrea partecipa ai campionati italiani di bob, affermandosi come pilota del Bob Club Cortina e conquistando dieci medaglie:\nAltro.\nOscar \u00e8 anche costruttore del bob modello Podar, inventato dal padre Evaldo Dandrea."}
{"id": "2556788", "revid": "110157", "url": "https://it.wikipedia.org/wiki?curid=2556788", "title": "Umbelliferone", "text": "L'umbelliferone o 7-idrossicumarina \u00e8 una sostanza organica naturale appartenente alla famiglia delle cumarine, presente in particolare in piante della famiglia delle Apiaceae o Umbelliferae."}
{"id": "2556794", "revid": "15756", "url": "https://it.wikipedia.org/wiki?curid=2556794", "title": "HMAS Melbourne (R21)", "text": "La HMAS \"Melbourne\" (R21) \u00e8 stata una portaerei della Royal Australian Navy, appartenente alla classe \"Majestic\". Operativa dal 1955 al 1982, fu la terza e ultima portaerei convenzionale a servire nella marina australiana. La \"Melbourne\" fu l'unica nave appartenente al Commonwealth delle nazioni ad affondare due navi amiche in tempo di pace. La nave venne impostata dalla Royal Navy come unit\u00e0 capoclasse della classe Majestic nell'aprile del 1943 e venne varata nel febbraio 1945. Alla fine della seconda guerra mondiale, i lavori sulla nave vennero sospesi fino a che non venne acquistata dalla RAN nel 1947. Al momento dell'acquisto, venne deciso di inserire nuovi accorgimenti tecnologici nel progetto iniziale, rendendo la \"Melbourne\" la terza nave ad essere costruita con un ponte di volo angolato. I ritardi durante la costruzione, e le continue modifiche del progetto originale per apportare dei miglioramenti, fecero s\u00ec che la nave non entrasse in servizio prima del 1955.\nLa \"Melbourne\" non prese mai parte ad azioni militari di attacco durante la sua carriera, ebbe solamente dei ruoli di supporto durante lo scontro tra Malaysia e Indonesia e durante la guerra del Vietnam. Tuttavia, \u00e8 stata coinvolta in due collisioni con delle navi alleate. La sera del 10 febbraio 1964 entr\u00f2 in collisione con la causandone l'affondamento. 82 membri d'equipaggio del cacciatorpediniere rimasero uccisi, e vennero istituite due commissioni d'inchesta per fare luce sull'episodio. La seconda collisione avvenne la mattina del 3 giugno 1969 quando la \"Melbourne\" entr\u00f2 in rotta di collisione con il cacciatorpediniere classe Allen M. Sumner causandone anche in questo caso l'affondamento. 74 marinai americani persero la vita e venne istituita una commissione d'inchiesta. Questi due incidenti, insieme ad una serie di collisioni minori, incidenti a bordo, perdita di aerei, diedero alla \"Melbourne\" la reputazione di nave iellata. Dopo il ritiro nel 1982, venne proposto di trasformare la nave in un casin\u00f2 galleggiante; dopo che questa proposta venne respinta, la nave venne venduta alla Cina per la demolizione. La demolizione venne ritardata in modo da consentire alla marina cinese di studiare la struttura della \"Melbourne\" in modo da poter sviluppare un piano segreto per la costruzione di una portaerei cinese. La nave venne anche utilizzata per addestrare gli aviatori cinesi ad effettuare manovre a bordo di una portaerei.\nCostruzione.\nLa \"Melbourne\" \u00e8 stata costruita dalla Vickers-Armstrongs nei suoi cantieri navali di Barrow-in-Furness in Inghilterra, venne varata con il nome di HMS \"Majestic\" il 15 aprile 1943 e venne inaugurata il 28 febbraio 1945 da lady Anderson, la moglie del Cancelliere dello Scacchiere inglese John Anderson. In seguito alla fine della seconda guerra mondiale, l'Ammiragliato decret\u00f2 la sospensione di tutti i progetti navali del Regno Unito, inclusi i lavori della \"Majestic\" e delle sue cinque navi gemelle. I lavori ripresero nel 1947 e vennero apportate alcune modifiche al progetto iniziale.\nProgetto.\nLa classe Majestic era concepita come una Classe Colossus migliorata, tanto che ne era inizialmente considerata una sottoclasse. Le principali migliorie riguardavano l'abitabilit\u00e0 per gli equipaggi.\nModifiche durante la costruzione.\nDurante la costruzione il ponte di volo venne modificato e angolato e la nave equipaggiata con una nuova catapulta a vapore.\nArmamento.\nLa \"Melbourne\" era equipaggiata con un armamento contraereo difensivo e con un gruppo aereo che includeva anche mezzi antisommergibile. La nave tuttavia non venne mai coinvolta direttamente in un conflitto e i suoi armamenti non vennero mai utilizzati in operazioni militari d'attacco.\nArmi e sistemi.\nL'equipaggiamento iniziale della \"Melbourne\" includeva 25 cannoni Bofors da 40 mm come armi contraeree: sei doppie e tredici singole; tra l'entrata in servizio e il 1959, quattro dei cannoni singoli vennero rimossi. Il radar era composto da tre Type 277Q, da un Type 293Q e da un Type 978. Durante la revisione del 1967\u20131969, il numero di Bofors venne ridotto a dodici, e i tre Type 277Q vennero sostituiti con nuovi radar pi\u00f9 evoluti di progettazione americana e olandese: un LW-02 per la ricerca in aria e un SPN-35 per le manovre della nave. Sempre durante questa revisione venne montato un TAN e altre contromisure elettroniche. I quattro Bofors rimanenti vennero rimossi nel 1980.\nRuolo.\nLa \"Melbourne\" \u00e8 stata la terza portaerei convenzionale, nonch\u00e9 l'ultima ad operare nella RAN.\nSuccessivamente alla radiazione nel 1959 della \"Sydney\", la sua unit\u00e0 gemella, la nave divenne l'unica portaerei in servizio in Australia. La nave non riusc\u00ec mai a fornire copertura aerea alla RAN per un periodo superiore ai quattro mesi ogni anno a causa delle riparazioni, ai guasti al dispositivo di lancio e ai vari doveri come il trasporto di truppe. Sebbene sia stata tra le navi pi\u00f9 grandi in dotazione alla marina australiana, la \"Melbourne\" \u00e8 stata una tra le portaerei pi\u00f9 piccole nel periodo successivo alla seconda guerra mondiale. Nel 1959 venne deciso di riservare alla nave solamente le operazioni con gli elicotteri, ma questa decisione venne revocata nel 1963 prima che diventasse operativa. Oltre ad essere una portaerei in servizio attivo, la \"Melbourne\" fu anche ammiraglia della marina australiana dal 1956, fino a quando non venne radiata nel 1982. Durante il suo servizio, \u00e8 stata oltremare 35 volte visitando 22 nazioni. La \"Melbourne\" assunse il compito di fulcro fisico e psicologico dalla flotta della RAN, dopo la sua radiazione e la mancata sostituzione con una nuova portaerei la marina australiana pass\u00f2 infatti dalla prima alla sesta posizione nella classifica delle flotte pi\u00f9 potenti nell'area del Pacifico.\nQuesta portaerei fu l'unica nella storia della RAN sia come dimensioni sia come numero dei membri d'equipaggio, proprio per questo durante tutta la sua storia ha subito un ricambio continuo e costante dell'equipaggio e dei suoi ufficiali in modo da addestrare un numero maggiore possibile di marinai. Gli ufficiali di comando venivano cambiati con una cadenza di 15 mesi, la maggior parte degli ufficiali che prestarono servizio sulla \"Melbourne\" in seguito ricevettero il grado di ufficiale in comando."}
{"id": "2556800", "revid": "124123", "url": "https://it.wikipedia.org/wiki?curid=2556800", "title": "Carlo Dimai", "text": "Nazionale.\nAtleta ampezzano attivo negli anni sessanta, dal 1965 al 1971 fece parte della nazionale italiana di bob come frenatore, partecipando a quattro campionati europei di bob ed un campionato mondiale di bob. \nIl miglior piazzamento fu il sesto posto ai campionati europei di Garmisch-Partenkirchen nel 1966.\nCampionati italiani.\nDimai partecipa pi\u00f9 volte ai campionati italiani con il Bob Club Cortina sempre nel ruolo di frenatore. Nel 1965 vince una medaglia di bronzo nel bob a due in coppia con il pilota Renato Zardini. Nel 1968 diventa campione d'Italia nel bob a due e vince una medaglia di bronzo nel bob a quattro, sempre pilotato da Zardini. Nel 1971 vince una medaglia di bronzo in coppia con il pilota Toscani."}
{"id": "2556826", "revid": "307923", "url": "https://it.wikipedia.org/wiki?curid=2556826", "title": "Carlo Gandini", "text": ""}
{"id": "2556828", "revid": "1543377", "url": "https://it.wikipedia.org/wiki?curid=2556828", "title": "Caravan Palace", "text": "Caravan Palace \u00e8 un gruppo musicale di genere elettro swing francese, formatosi nel febbraio del 2005. Il loro primo album, che ha avuto particolarmente successo in Francia arrivando all'undicesimo posto degli album pi\u00f9 venduti e rimanendo in classifica per 55 settimane, \u00e8 uscito nell'ottobre 2008 con l'etichetta Wagram Music e ha avuto una realizzazione internazionale, venendo pubblicato fino in Belgio e Svizzera.\nIl gruppo si dichiara inoltre apertamente influenzato dalla musica di Django Reinhardt, Daft Punk, Billie Holiday, Vitalic, e Cab Calloway.\nBiografia.\nIn principio, quelli che sarebbero poi stati il nucleo iniziale della band, erano tre giovani uniti semplicemente da una passione comune per la musica swing-jazz. Ognuno abile nel suonare uno strumento differente, Hugues nel violino, Arnaud con la chitarra e Carlos con il contrabbasso, hanno la possibilit\u00e0 di mettersi alla prova, quando gli viene richiesto, da una produzione televisiva, di creare una \"colonna sonora\" per un film pornografico muto degli anni '20. Nonostante la singolarit\u00e0 dell'incarico il risultato piace. L'idea di mescolare sonorit\u00e0 pi\u00f9 moderne proprie della musica electro o house alla musica jazz manouche viene accolta positivamente. Ci\u00f2 li stimola a intraprendere seriamente un progetto musicale.\nNei primi due anni di vita il gruppo registra numerosi pezzi e crea ancora piccole colonne sonore (come avviene per uno spot della adidas, trasmesso per\u00f2 a livello locale) ma, nonostante l'idea inizialmente fosse appunto quella di concentrarsi verso una produzione realizzata esclusivamente in studio, i tre giovani musicisti ebbero presto l'occasione di esibirsi in pubblico. Fu in questo momento che, per venire incontro alle loro nuove esigenze, il gruppo decise di creare una pagina sul noto sito MySpace. In questo modo ebbe la possibilit\u00e0 di accrescere notevolmente la propria popolarit\u00e0 e inoltre conobbe i nuovi membri della band: Chapi (clarinetto), Toustou (trombone e sintetizzatore) e Colotis Zo\u00e9 (voce). A questo punto la band \u00e8 al completo, la loro musica ha talmente successo che si ebiscono in numerosi festival della Francia, ancor prima di aver pubblicato il loro album, uscito infine nel 2008. Il disco in questione, che prende appunto il nome del gruppo, ha avuto un ottimo successo arrivando addirittura all undicesimo posto degli album pi\u00f9 venduti in Francia nella prima settimana di agosto del 2009, ed \u00e8 stato pubblicato in seguito anche in edizione limitata in formato vinile.\nIl 3 ottobre 2011 hanno pubblicato il singolo \"Clash\", con due nuove canzoni e quattro remix. Il 5 maggio 2012 esce il loro nuovo album studio \"Panic\", composto da quattordici brani, tra cui i due titoli del precedente singolo."}
{"id": "2556840", "revid": "26485198", "url": "https://it.wikipedia.org/wiki?curid=2556840", "title": "Giudice biblico", "text": ""}
{"id": "2556844", "revid": "1748167", "url": "https://it.wikipedia.org/wiki?curid=2556844", "title": "Nicky Jones", "text": "Ha doppiato \"Fiore\" in \"Bambi 2 - Bambi e il Grande Principe della foresta\" e \"Chowder\" in \"Chowder - Scuola di cucina\"."}
{"id": "2556846", "revid": "1543377", "url": "https://it.wikipedia.org/wiki?curid=2556846", "title": "Monti D\u00e2ngr\u00eak", "text": "I monti D\u00e2ngr\u00eak (in khmer \u1787\u17bd\u179a\u1797\u17d2\u1793\u17c6\u178a\u1784\u179a\u17c2\u1780, traslitterato \"Chuor Phnom D\u00e2ngr\u00eak\", che significa \"montagne del bilanciere per il trasporto a coppia di pesi\" , e in laotiano: \"Sayphou Damlek\") sono una catena montuosa che forma un confine naturale tra Cambogia e Thailandia. L'estremit\u00e0 orientale si trova al confine tra Cambogia, Thailandia e Laos.\nDescrizione.\nI D\u00e2ngr\u00eak sono un gruppo di montagne di modesta elevazione, l'altezza media \u00e8 di circa 500 metri. Le cime pi\u00f9 alte sono Phalan Sun (670\u00a0m), Phanom Ai Nak (638\u00a0m) e una montagna senza nome che raggiunge la quota di 753\u00a0m all'estremit\u00e0 est della catena, nell'area di Chong Bok, dove i confini di Thailandia, Laos e Cambogia si incontrano a formare una triplice frontiera.\nLa catena si estende da est verso ovest, a formare il margine meridionale dell'altopiano del Khorat. Si allunga per 320\u00a0km dal fiume Mekong fino a congiungersi con le terre alte del Sankambeng, il ramo meridionale dei Dong Phayayen in Thailandia.\nI monti D\u00e2ngr\u00eak digradano dolcemente sul versante nord, mentre su quello meridionale si presentano con una ripida scarpata che domina la pianura settentrionale della Cambogia. Lo spartiacque determinato dalla scarpata marca il confine tra Thailandia e Cambogia. La strada principale che connette in quest'area i due paesi taglia le montagne presso il passo di O Smach.\nGeologia.\nSi tratta di montagne formate principalmente di arenaria massiccia, con la presenza di ardesia e silt. In un'area limitata del lato settentrionale della catena, nella provincia thailandese di Ubon Ratchathani, si trovano delle caratteristiche colline di basalto, come Dong Chan Yai (alta 293\u00a0m) e Dong Chan Noi (290\u00a0m).\nEcologia.\nLa catena dei monti D\u00e2ngr\u00eak \u00e8 ricoperta in gran parte da foresta tropicale secca sempreverde, foresta tropicale mista e decidua a Dipterocarpaceae. Vi sono tre specie arboree principali: \"Pterocarpus macrocarpus\", \"Shorea siamensis\" e \"Xylia xylocarpa var. kerrii\". Il disboscamento illegale \u00e8 largamente praticato sia sul lato thailandese che su quello cambogiano e vaste aree collinari sono state spogliate della vegetazione originaria. Durante la stagione secca sono comuni gli incendi forestali.\nSulle montagne D\u00e2ngr\u00eak ormai non resta pi\u00f9 molta vita selvatica. Tra gli animali che popolano le aree ancora non invase dalle attivit\u00e0 umane si possono contare maiale selvatici, cervidi (tra cui il muntjak), lepri, scoiattoli, gibboni, lo zibetto e il ragno Liphistius dangrek, scoperto nel 1996 fra queste colline.\nStoria.\nI monti D\u00e2ngr\u00eak fecero parte dell'antico Impero Khmer, che per lunghi periodi detenne anche il controllo su gran parte dell'Isan a nord di essi.\nIl sito archeologico pi\u00f9 importante e conosciuto dell'area \u00e8 il complesso del Tempio Preah Vihear, un tempio khmer shivaita risalente al regno di Suryavarman II (1002-49 d.C.) che si trova in una spettacolare posizione in cima ad un'alta collina.\nNell'area del Parco Nazionale Khao Phra Wihan oltre al tempio vi sono dei bassorilievi khmer considerati tra i pi\u00f9 antichi della Thailandia (presso la falesia di \"Pha Mo I-Daeng\"), diverse antiche cave di pietra e la piscina sacra di \"Sa Trao\". Lungo il confine naturale costituito dalla catena montuosa, in diversi siti vi sono i resti di santuari costruiti come case degli spiriti chiamati \"Phi Ton Nam\" (spiriti dello spartiacque).\nMalgrado le operazioni di sminamento effettuate, nell'area dei D\u00e2ngr\u00eak restano ancora un gran numero di campi minati. Costituiscono parte della pesante eredit\u00e0 dei violenti conflitti in cui la Cambogia \u00e8 sprofondata nella seconda met\u00e0 del ventesimo secolo.\nI monti D\u00e2ngr\u00eak furono inizialmente utilizzati come base logistica dai Khmer rossi nella lotta contro la Repubblica Khmer del generale Lon Nol. La situazione si ribalt\u00f2 nel 1975, allorch\u00e9 l'ultima area controllata militarmente dalla moribonda Repubblica Khmer fu proprio il tempio di Preah Vihear. Le forze armate della Repubblica Khmer (FANK, dal francese \"Force Arm\u00e9e Nationale Khm\u00e8re\") occuparono il sito per poche settimane nel tardo aprile di quell'anno, dopo la caduta dell'ormai impotente regime di Lon Nol. La collina su cui \u00e8 situato il tempio venne alla fine presa dai Khmer Rossi il 22 maggio 1975.\nTra il 1975 e il 1979 migliaia di cambogiani attraversarono le montagne per sfuggire alla violenza che imperversava nel loro paese, cercando scampo in Thailandia. Spaventate dal numero crescente di profughi, le autorit\u00e0 Thai rimandarono indietro molti di essi con la forza. Determinati a fuggire dalla brutalit\u00e0 del regime dei Khmer Rossi, alcuni riprovarono a rientrare in Thailandia, mentre altri morirono sulle montagne per la mancanza di cibo e l'esposizione agli elementi. Ad aggravare ulteriormente la situazione fu la presenza di banditi nascosti nelle foreste, che depredavano i profughi. Le montagne D\u00e2ngr\u00eak si ritrovarono cosparse di cadaveri insepolti.\nNel film del 1984 Urla del silenzio, i monti D\u00e2ngr\u00eak sono l'ostacolo finale che Dith Pran (interpretato da Haing S. Ngor, vincitore del premio Oscar come miglior attore non-protagonista per questo ruolo) deve scalare per poter raggiungere la sicurezza di un campo profughi lungo il confine thailandese. Nel film \u00e8 ben evidenziato il contrasto tra l'aspro versante meridionale che d\u00e0 sulla Cambogia e i dolci declivi che i monti D\u00e2ngr\u00eak presentano sul lato thailandese.\nDopo il ritiro dal paese dell'Esercito Popolare Vietnamita nel 1989, i Khmer Rossi ricostruirono le loro vecchie basi nell'area, per appoggiarvisi nella lotta contro l'esercito della Repubblica Popolare di Kampuchea prima (fino al 1993) e successivamente contro quello dell'attuale Regno di Cambogia. Anlong Veng, una cittadina ai piedi delle colline, divenne in quel periodo la residenza dei maggiori leader dei Khmer Rossi e loro \"capitale\".\nIn una zona ancora non scavata della foresta circa 6\u00a0km fuori da Anlong Veng, infestata da mine, si dice siano state uccise e sepolte circa 3000 persone accusate di essere diventate \"corrotte\", nel periodo tra il 1993 e il 1997, quando l'area era sotto il comando di Ta Mok.\nL'antico tempio khmer di Preah Vihear si trova a cavallo del confine thai-cambogiano che corre lungo la catena. Dagli anni 1950 \u00e8 al centro di una disputa confinaria tra i due Paesi, a tratti sfociata in atti di violenza. L'11 novembre 2013, la Corte internazionale di giustizia ha assegnato alla Cambogia la giurisdizione sul territorio disputato. La decisione ha dato luogo ad aspre proteste da parte dei nazionalisti thailandesi."}
{"id": "2556848", "revid": "1486428", "url": "https://it.wikipedia.org/wiki?curid=2556848", "title": "Carlo Gandini (bobbista)", "text": "Carriera agonistica.\nNazionale.\nNel 1966 entra a far parte della nazionale italiana di bob e partecipa ai campionati mondiali di bob che si svolgevano a Cortina d'Ampezzo, nel suo tracciato di casa dove segner\u00e0 il record di tempo della pista: 1'13\"76. In quell'occasione il mondiale fu sospeso per l'uscita di pista del bob Germania II, in cui perse la vita il bobbista Toni Pensperger, membro dell'equipaggio tedesco.\nCampionati Italiani.\nAtleta del Bob Club Cortina nel 1966 con l'amico e pilota Leopoldo Gaspari vince una medaglia di bronzo nel bob a due nel campionato italiano e diventa campione italiano di bob a quattro.\nFine della carriera.\nNel 1967 durante una discesa nel bob a due sulla pista di Cervinia sempre come frenatore di Leopoldo Gaspari la slitta esce dal tracciato, e nell'incidente Leopoldo perde la vita. Questo avvenimento segner\u00e0 il ritiro di Gandini dalle competizioni.\nFondo e Alpinismo.\nOltre che atleta di bob, Carlo era anche maestro di sci di fondo, ed era un alpinista del gruppo degli Scoiattoli di Cortina. Tra le sue imprese alpinistiche si ricorda l'apertura della \"Via Paolo VI\" sul Pilastro della Tofana di Rozes. La via aperta \u00e8 di 6\u00b0 superiore di difficolt\u00e0 e fu aperta da Gandini insieme agli alpinisti Lorenzo Lorenzi, Bruno Menardi, Albino Michielli e Arturo Zardini tra il 17 e il 22 giugno 1963. L'11 giugno 1971 insieme agli alpinisti Luciano Da Pozzo e Giusto Zardini apre una nuova via di 6\u00b0 di difficolt\u00e0 sullo spigolo sud della Cima Fanis, denominata poi via Leopoldo in memoria di Leopoldo Gaspari.\nNuove vie"}
{"id": "2556850", "revid": "1543377", "url": "https://it.wikipedia.org/wiki?curid=2556850", "title": "Tennis Channel Open 1992", "text": "Il Tennis Channel Open 1992 \u00e8 stato un torneo di tennis giocato sul cemento.\n\u00c8 stata la 5\u00aa edizione del Tennis Channel Open,che fa parte della categoria World Series nell'ambito dell'ATP Tour 1992.\nSi \u00e8 giocato a Scottsdale in Arizona dal 24 febbraio al 2 marzo 1992.\nCampioni.\nSingolare.\n Stefano Pescosolido ha battuto in finale Brad Gilbert 6-0, 1-6, 6-4\nDoppio.\n Mark Keil / Dave Randall hanno battuto in finale Kent Kinnear / Sven Salumaa 4-6, 6-1, 6-2"}
{"id": "2556857", "revid": "287204", "url": "https://it.wikipedia.org/wiki?curid=2556857", "title": "Monti Dangrek", "text": ""}
{"id": "2556858", "revid": "599013", "url": "https://it.wikipedia.org/wiki?curid=2556858", "title": "Tranvia Bologna-Imola", "text": "La tranvia Bologna-Imola era una linea tranviaria a vapore italiana che collegava Bologna a Imola, percorrendo in sede promiscua la Via Emilia.\nStoria.\nLa Societ\u00e0 Veneta per Imprese e Costruzioni Pubbliche ottenne nel 1885 la concessione cinquantennale per la costruzione e l'esercizio di una linea tranviaria a vapore che collegasse le citt\u00e0 di Bologna e Imola.\nLa tranvia fu inaugurata fino a San Lazzaro il 24 settembre 1885 e prolungata a Imola l'anno successivo, il 20 giugno 1886.\nIl progetto datato 1889 del direttore tecnico della tranvia, ing. Miglietta, di prolungare l'impianto fino a Faenza, pur formalmente approvato, non venne mai attuato, cos\u00ec come non fu dato seguito al progetto del 1924 di elettrificazione della linea.\nNel 1935, alla scadenza della concessione, la Societ\u00e0 Veneta decise di non rinnovare la stessa. La linea fu quindi soppressa e sostituita da un autoservizio a cura della provincia di Bologna il 24 settembre dello stesso anno.\nUn servizio tranviario che ricalcava in parte il percorso iniziale della linea per Imola fu istituito fino a San Lazzaro nel 1948 quale linea urbana della rete bolognese.\nCaratteristiche tecniche.\nLa tranvia era una linea a singolo binario a scartamento ordinario italiano da 1445 mm. Il binario risultava armato con rotaie da 25\u00a0kg/m che ammetteva una velocit\u00e0 massima di 20\u00a0km/h.\nOriginata dalla stazione bolognese di Porta Mazzini, la tranvia proseguiva pressoch\u00e9 per intero lungo la via Emilia, mantenendosene al margine della carreggiata. Fino al 1899 l'attestamento a Imola avveniva presso la Porta Leone, nel borgo San Cassiano, vicino alla citt\u00e0. In tale anno fu costruita la stazione terminale presso l'attuale centro commerciale della Conad, portando l'impianto alla lunghezza complessiva di 33,75 chilometri.\nLa pendenza massima raggiunta era del 2,4%; i raggi di curvatura non scendevano sotto i 120\u00a0m.\nDurante il percorso i treni servivano 6 fermate intermedie, oltre che le vere e proprie stazioni di San Lazzaro, Ozzano, Castel San Pietro e Dozza.\nMateriale rotabile.\nPer la trazione dei treni la Societ\u00e0 Venet\u00e0 utilizz\u00f2 prevalentemente locomotive cabinate di tipo tranviario a 2 assi che costituivano i gruppi 150 e 170.\nLe prime, numerate 150\u00f7154, erano di costruzione Henschel e Breda da 85\u00a0kW. Le seconde, contraddistinte dagli identificativi sociali 170\u00f7172, erano anch'esse delle Henschel, realizzate nel 1886 con una potenza di 118\u00a0kW provenienti dalla tranvia Vicenza-Montagnana.\nNei primi anni di esercizio tali locomotive erano alimentate a legna, da cui deriv\u00f2 il nome popolare di \"e' brusamaron\", mentre successivamente fu impiegata la lignite. A seguito dell'introduzione del carbone fossile, la durata del viaggio fra le due citt\u00e0 si ridusse a un'ora e mezza, dalle due ore di viaggio richieste in precedenza.\nIn previsione del potenziamento dei servizi presso un altro gruppo di linee della Societ\u00e0 Veneta, quello esercito attraverso la controllata Societ\u00e0 delle Guidovie Centrali Venete che svolgeva corse da Padova verso Bagnoli di Sopra, Piove di Sacco, Fusina e Mestre, furono acquistate anche i 9 esemplari che costituivano inizialmente il gruppo 179-187; il lotto fu diviso fra due costruttori: le unit\u00e0 179-184 furono fornite dalla stessa Henschel &amp; Sohn, mentre le successive unit\u00e0, destinate proprio alla linea emiliana, vennero realizzate dalla Maschinenfabrik Emil Kessler, di Esslingen; delle stesse arriv\u00f2 tuttavia a Bologna solo la 186.\nCompletavano la dotazione del parco 10 carrozze a due assi e tre carri merci."}
{"id": "2556859", "revid": "129019", "url": "https://it.wikipedia.org/wiki?curid=2556859", "title": "Sant Mart\u00ed", "text": "Il distretto di Sant Mart\u00ec \u00e8 il decimo distretto di Barcellona. \u00c8 situato nella zona nord-est della citt\u00e0 e confina con il municipio di Sant Adri\u00e0 de Bes\u00f2s, e con i distretti di Ciutat Vella, Eixample, Horta-Guinard\u00f3 e Sant Andreu. Comprende la maggior parte del territorio dell'antico municipio che gli d\u00e0 il nome: Sant Mart\u00ed de Proven\u00e7als.\nFino al 1716, Sant Mart\u00ed de Proven\u00e7als fu una parrocchia sotto la giurisdizione di Santa Maria del Mar. Da quella data divenne un municipio indipendente, fino al 1897 quando fu inglobato all'interno di Barcellona.\n\u00c8 il secondo distretto pi\u00f9 popolato con 221.029 abitanti (2005), il quarto per estensione (10.8km\u00b2) e il sesto per densit\u00e0,(20.466 hab./km\u00b2).\nIl distretto si sviluppa lungo il litorale di Barcellona, l'altezza media \u00e8 di 15m e supera i 20m nell'area pi\u00f9 settentrionale. Anticamente scorrevano nella zona fossati e torrenti, (Riera del Notari, torrente de Milans, Torrente del Bogatell, Torrente de la Guineu, Riera de Horta...), che provenivano dalle acque di Collserola, attualmente questi torrenti danno i nomi a vie e piazze della zona.\nQuartieri.\nPrima del 2006 il distretto si divideva in cinque zone a effetto stantistico (zone statistiche) e pratico: La Verneda al nord, il Clot-Camp de l'Arpa a ovest, Fort Pienc o Parc (per la sua vicinanza al Parco della Ciudadela) verso sud, il Poblenou al centro orientato verso il mare e Barrio del Bes\u00f2s y del Maresme verso est.\nLa proposta presentata e ufficializzata dal comune di Barcellona nel 2006 ha riorganizzato il distretto in 10 quartieri e 34 zone statistiche.\nDistretto 22@ di Barcellona.\nNel 2001 il comune di Barcellona ha approvato un nuovo ordinamento urbanistico per trasformare l'antica area industriale di Poblenou. Il nuovo piano regolatore permette la riqualificazione di quest'area a industrie e imprese tecnologiche cos\u00ec da riabilitare la zona. Il distretto occupa tutto il quadrante di sud-est della citt\u00e0, tra la Gran Via e la costa e tra la Vila Ol\u00edmpica e la Rambla de Prim. \nNel distretto 22@ si sono stabilite importanti imprese come il Grupo Agbar (Acque di Barcelona), imprese del settore tecnologico: Atos Origin, Indra, Tecnocom, Telef\u00f3nica e T-Systems, tra le altre e organismi ufficiali come la Comisi\u00f3n del Mercado de las Telecomunicaciones (Commissione del mercato delle telecomunicazioni o CMT). \nNonostante il nome, l'idea \u00e8 circoscritta ad un piano di riabilitazione e non costituisce formalmente un distretto amministrativo di Barcellona."}
{"id": "2556860", "revid": "118365653", "url": "https://it.wikipedia.org/wiki?curid=2556860", "title": "Leopoldo Gaspari", "text": "Nel 1966 vince una medaglia di bronzo nel bob a due e diventa campione italiano di bob a quattro. Nello stesso anno partecipa ai mondiali che si svolgevano a Cortina d'Ampezzo, nella sua pista di casa, e dove segner\u00e0 il record di tempo della pista: 1'13\"76. In quell'occasione il mondiale fu sospeso per l'uscita di pista del bob Germania II, in cui mor\u00ec il pilota tedesco Toni Pesenberger. \nL'anno seguente fu vittima di un incidente mortale durante una discesa di prova nel bob a due a Cervinia. La sua slitta usc\u00ec dal tracciato e l'atleta mor\u00ec all'et\u00e0 di 27 anni."}
{"id": "2556863", "revid": "466539", "url": "https://it.wikipedia.org/wiki?curid=2556863", "title": "Gianfranco Gaspari", "text": "Carriera sportiva.\nNazionale.\nGianfranco, gi\u00e0 riserva azzurra della squadra di bob ai mondiali del 1960, 1961 e 1965, esordisce come pilota della nazionale italiana di bob ai mondiali di bob di Cortina d'Ampezzo nel 1966. In quell'occasione gareggiava con l'equipaggio Italia 2 in coppia con Leonardo Cavallini e vinse la medaglia d'argento dietro all'equipaggio Italia 1 di Eugenio Monti e Sergio Siorpaes. In totale Gianfranco ha preso parte a due Olimpiadi, tre campionati mondiali e un campionato europeo collezionando una medaglia d'oro, due d'argento e una di bronzo ai mondiali e un oro agli europei:\nCAMPIONATI\nCampionati italiani.\nGaspari partecipa ai campionati italiani di bob, affermandosi come pilota del Bob Club Cortina e conquistando nove medaglie:\nAltro.\nIn seguito ad un incidente avvenuto la sera dell'11 gennaio 1982 nella pista olimpica di bob di Cortina d'Ampezzo in cui rimase gravemente ferito al volto il bobbista Mario Marazzo Gaspari insieme a Giorgio Cardini \u00e8 stato denunciato in quanto dirigente del Bob Club Cortina. Nella causa \u00e8 stata denunciata anche la Federazione Italiana Sport Invernali (FISI). La federazione e il club erano responsabili della pista e pertanto responsabili della sicurezza della stessa. Dopo molti anni di contenzioso in cui era subentrata anche la provincia autonoma di Bolzano il 13 febbraio 2009 Gaspari e tutti i denunciati sono stati prosciolti.\nRiconoscimenti.\nA Gianfranco Gaspari nel 1971 gli viene assegnata la Medaglia d'oro al valore atletico\n Medaglia d'oro al valore atletico 1971"}
{"id": "2556867", "revid": "287204", "url": "https://it.wikipedia.org/wiki?curid=2556867", "title": "Colm Toibin", "text": ""}
{"id": "2556871", "revid": "838137", "url": "https://it.wikipedia.org/wiki?curid=2556871", "title": "Iniziativa per la Catalogna Verdi", "text": "Iniziativa per la Catalogna Verdi (in catalano: \"Iniciativa per Catalunya Verds\" - ICV) \u00e8 un partito politico spagnolo, operativo nella comunit\u00e0 autonoma della Catalogna, di orientamento econazionalista, ecosocialista ed ecopacifista.\nPrecursore del partito fu la coalizione Iniziativa per la Catalogna, costituita nel 1987 da tre distinti soggetti politici:\nIl PCC prese parte all'alleanza fino al 1989, aderendovi nuovamente dal 1995 al 1997; sempre nel 1997, una componente del PSUC contraria a far confluire il partito in tale formazione dette luogo al \"Partit Socialista Unificat de Catalunya Viu\", che ader\u00ec a Sinistra Unita e Alternativa (sezione catalana di Sinistra Unita).\nNel 1995, peraltro, IC promosse a sua volta un'alleanza con \"Els Verds (Confederaci\u00f3 Ecologista de Catalunya)\", formando la coalizione \"Iniciativa per Catalunya - Els Verds\" (IC-EV); infine, nel 2002, assunse definitivamente l'odierna denominazione.\nNelle elezioni generali, ICV si presenta in coalizione con Sinistra Unita, mentre nelle elezioni catalane si allea con Sinistra Unita e Alternativa."}
{"id": "2556872", "revid": "26485630", "url": "https://it.wikipedia.org/wiki?curid=2556872", "title": "Bob a due", "text": ""}
{"id": "2556873", "revid": "34392", "url": "https://it.wikipedia.org/wiki?curid=2556873", "title": "Palazzetto sportivo", "text": ""}
{"id": "2556874", "revid": "124123", "url": "https://it.wikipedia.org/wiki?curid=2556874", "title": "Guerrino Ghedina", "text": "Biografia.\nAtleta ampezzano attivo nei primi anni ottanta. Non ebbe praticamente nessun risultato in campionato italiano ad eccezione di una medaglia di bronzo nel 1985, ciononostante partecip\u00f2 a due campionati mondiali e prese parte alle Olimpiadi di Sarajevo nel 1984, piazzandosi sempre tra la quarta e la settima posizione."}
{"id": "2556879", "revid": "6923", "url": "https://it.wikipedia.org/wiki?curid=2556879", "title": "Puma (casa automobilistica italiana)", "text": "Puma \u00e8 un'azienda automobilistica romana specializzata in autovetture fuoriserie e fondata da Adriano Gatto, attiva dagli anni settanta agli anni novanta, che ha ripreso le sue attivit\u00e0 nel 2005 con la produzione di prototipi presso lo stabilimento di Poggio Fiorito sulla Nomentana. Il primo modello prodotto fu la \"Gatto Spider Spiaggia\", nata nel 1968 in un laboratorio artigianale sito in Ronciglione (VT) modificando una dune buggy acquistata dopo un viaggio negli USA.\nL'azienda produceva dune buggy, vetture sportive e fuoristrada tutte basate sul telaio del Maggiolino, oltre ad effettuare trasformazioni particolari di questa stessa vettura e . Negli anni '80 ha realizzato anche alcuni dragster e automobili elettriche.\nModelli.\nI modelli progettati da Gatto e da Domenico Lombardi, il giovane tecnico che segu\u00ec lo sviluppo di tutti i prodotti dell'azienda, furono sette:\nGatto Spider Spiaggia (1968).\nUn dune buggy molto classico, su telaio Volkswagen standard (altre aziende concorrenti preferivano invece accorciarlo) su cui era montato il motore di origine Maggiolino raffreddato ad aria di 1192\u00a0cm\u00b3, rivestito con una carrozzeria formata da pannelli in vetroresina. Fu un notevole successo commerciale grazie alla qualit\u00e0 ed al prezzo contenuto del kit.\nPuma/Puma GT (1973).\nEvoluzione della Gatto Spider, presentava come il modello precedente il telaio Volkswagen, questa volta accorciato su cui era montato sempre lo stesso propulsore. Veniva proposto in diverse versioni tra cui la \"GT\", caratterizzata da una linea ancora pi\u00f9 aggressiva ed un \"hard-top\" opzionale dotato di porte con apertura ad ala di gabbiano che facilitava l'uso di questo buggy durante tutto l'anno, non solo nella bella stagione.\nPuma GTV (1979).\nUna coup\u00e9 sportivissima, larga 1,80\u00a0m e alta solo 1,10\u00a0m, la cui linea venne disegnata da Richard Oakes per la Nova, di cui la GTV era una versione su licenza. Anch'essa utilizzava il pianale Volkswagen su cui venne montato un motore Volkswagen 1200\u00a0cm\u00b3 oppure, a richiesta, una versione elaborata da Lombardi fino a 1385 cc per poter ottenere prestazioni leggermente pi\u00f9 elevate, comunque inadeguate alle aspettative connesse a una linea cos\u00ec sportiva. La caratteristica notevole di questa vettura \u00e8 l'accesso all'abitacolo, mutuato anch'esso dalla \"Nova Eagle\"; incernierato alla base del vetro, il padiglione (tetto e parabrezza) si sollevava e ruotava in avanti permettendo un accesso non proprio agevole all'abitacolo, ma di sicuro effetto per una linea cos\u00ec estrema.\nPuma Ranch.\nUn fuoristrada dalla linea fortemente ispirata alla Jeep Wrangler, ma con un'opposta disposizione della meccanica, in quanto sulla Ranch il motore era dietro e il portabagagli davanti. Il telaio era una realizzazione originale dell'azienda, costruito in tubolare metallico a sezione rettangolare sul quale era installato l'usuale motore tedesco portato a 1385 cc. A richiesta si poteva montare una versione da 1,6 litri e la carrozzeria era come sempre in vetroresina.\nPuma GTV-033 (1984) e GTV-033.S (1985).\nLa seconda serie della Gtv \u00e8 caratterizzata da una diversa carrozzeria e dal cambio di motore. Il muso era pi\u00f9 corto rispetto alla prima serie, il posteriore era pi\u00f9 squadrato e le fiancate non erano pi\u00f9 bombate nella parte inferiore, la loro nuova forma spigolosa si ispirava alle minigonne delle vetture da competizione di quel periodo. Questa linea pi\u00f9 aspra non fu accolta molto favorevolmente dal pubblico, che ancora preferiva i tratti bombati della prima serie. Si decise allora di adoperare un muso pi\u00f9 lungo e i fari rettangolari per tentare di riavvicinarsi allo stile originario della Gtv e tale versione fu denominata GTV-033.S.\nPer quanto riguarda il motore, il \"boxer\" 4 cilindri 1186 cc dell'Alfa Romeo Alfasud raffreddato ad acqua fu preferito al motore Volkswagen raffreddato ad aria. Grazie alla maggiore potenza dava prestazioni pi\u00f9 brillanti alla vettura. La seconda serie rimase in produzione fino al 1991 anno in cui fu presentata la terza serie.\nPuma Gtv - Boxer 90 (1991).\nOramai le linee sinuose della Gtv originale sono scomparse e con esse anche il complesso sistema di apertura dell'abitacolo, sostituito da due porte ad ali di gabbiano, una soluzione comunque anch'essa molto poco diffusa e alquanto scenografica. La linea era comunque aggressiva e gli interni erano pi\u00f9 curati ed era disponibile anche una versione con interni in pelle e radica. Questa maggiore complessit\u00e0 fece s\u00ec che molti acquirenti scelsero di comprarla gi\u00e0 assemblata anzich\u00e9 montarla da soli. \nEra dotata del motore dell'Alfa Romeo 33 da 1490\u00a0cm\u00b3 a carburatori che erogava una potenza di 105\u00a0cv, accoppiato per\u00f2 al cambio VW a soli 4 rapporti, con un rapporto peso potenza nettamente favorevole dovuto alla massa totale di solo 700\u00a0kg.\nQuesta vettura finalmente avendo una linea originale, prestazioni riguardevoli, gettava le basi per la produzione del nuovo modello che di l\u00ec a poco sarebbe arrivato, facendo fare il salto di qualit\u00e0 all'azienda romana.\nPuma 248 (1993).\nL'erede della Boxer 90 \u00e8 la \"Puma 248\", realizzata in un unico esemplare. Tale vettura aveva un telaio di nuova concezione e interni in pelle migliorati. Il progetto forse troppo complesso sia a livello tecnico, burocratico ed economico mise in crisi la Puma.\nOltre ci\u00f2 nello stesso anno un incendio nello stabilimento distrusse anche il prototipo 248 e con lui tutte le buone intenzioni di Gatto, che decise di chiudere la produzione anche perch\u00e9 la legislazione italiana, diventata nel frattempo maggiormente restrittiva verso le kit-car, blocc\u00f2 di fatto l'attivit\u00e0 dei piccoli costruttori, i quali, non potendo sostenere i costi elevatissimi richiesti per le procedure di omologazione dei propri modelli si convertirono in altri settori o chiusero i battenti.\nLa Puma nei media.\nGrazie al loro aspetto originale e appariscente, le \"dune buggy\" vennero largamente utilizzate nelle pellicole a cavallo tra gli anni '60 e gli anni '80.\nParticolarmente attento a promuovere tale forma di pubblicit\u00e0 indiretta, Adriano Gatto forn\u00ec le sue vetture a varie produzioni cinematografiche, come per \"La ragazza fuoristrada\" o \"I padroni della citt\u00e0\".\n\u00c8 rimasta nell'immaginario collettivo la Puma rossa con \"capote\" gialla che rappresenta l'oggetto della contesa in \"Altrimenti ci arrabbiamo\", divenuta molto popolare grazie all'enorme successo di pubblico del film, interpretato da Bud Spencer e Terence Hill.\nAnche in \"Fantozzi\" di Paolo Villaggio, si nota una Puma blu nell'iconica scena della Bianchina inseguita dalla \"nuvola di Fantozzi\".\nNei film Mani di velluto e L'insegnante al mare con tutta la classe compare la Puma GTV del 1979.\nDue prototipi della GTV 33 appaiono in una sequenza del film La tua prima volta del 1985.\nNel film Sing Sing il tenente interpretato da Adriano Celentano guida una Puma Ranch."}
{"id": "2556885", "revid": "1442080", "url": "https://it.wikipedia.org/wiki?curid=2556885", "title": "Tennis Channel Open 1992 - Singolare", "text": "Il singolare del torneo di tennis Tennis Channel Open 1992, facente parte dell'ATP Tour, ha avuto come vincitore Stefano Pescosolido che ha battuto in finale Brad Gilbert 6\u20130, 1\u20136, 6\u20134."}
{"id": "2556898", "revid": "729019", "url": "https://it.wikipedia.org/wiki?curid=2556898", "title": "Shijiazhuang Y-5", "text": "Lo Shijiazhuang Y-5, gi\u00e0 Nanchang Y-5 o semplicemente Y-5 (Yunshu-5, o Yun-5, da Yunshuji (trasporto), localmente chiamato \u4e30\u6536 (Pinyin: \"f\u0113ng sh\u014du\", \"buon raccolto\") e traslitterato in Fong Shou, nome in codice NATO Colt, \u00e8 un aereo da trasporto monomotore biplano prodotto in Cina su licenza del pari ruolo di concezione sovietica Antonov An-2 \"Colt\".\nQuesta versione, rispetto all'originale An-2, \u00e8 caratterizzata da un aggiornamento all'avionica ed equipaggiato con nuovo e pi\u00f9 potente motore, ed \u00e8 impiegata principalmente in ambito militare, essenzialmente nel ruolo di aereo da trasporto tattico per il trasporto truppe e lancio paracadutisti. I velivoli molto versatili, sono impiegati anche per il collegamento e trasporto materiali.\nLa versione da trasporto passeggeri, indicata come Y-5A ed equivalente all'An-2T sovietica, venne utilizzata principalmente dalla compagnia aerea cinese Civil Aviation Administration of China (CAAC)."}
{"id": "2556899", "revid": "1154737", "url": "https://it.wikipedia.org/wiki?curid=2556899", "title": "Vernolo", "text": "Il Vernolo \u00e8 un rio dell'Appennino bolognese orientale, affluente del torrente Idice.\nPercorso.\nLa sua sorgente (circa 660 metri di altitudine) e il suo corso si trovano interamente nel cuore del comune di Monterenzio, nell'alta valle dell'Idice. Il Vernolo \u00e8 uno dei tanti ruscelli stagionali che tributano nell'Idice, ma si dimostra, rispetto agli altri, molto pi\u00f9 impetuoso, specie vicino alla sua immissione, da destra, nel torrente stesso, poco a Nord della frazione Bisano.\nIl suo corso (lungo circa 3,1\u00a0km) \u00e8 rivolto principalmente verso nord-ovest, e la sua portata risulta difficile da calcolare con precisione dato il suo regime assai irregolare."}
{"id": "2556904", "revid": "1543377", "url": "https://it.wikipedia.org/wiki?curid=2556904", "title": "Reattore a neutroni veloci", "text": "Un reattore nucleare a neutroni veloci o semplicemente reattore veloce \u00e8 una categoria di reattore nucleare nel quale la reazione nucleare di fissione \u00e8 sostenuta da neutroni veloci. Un tale reattore non necessita di moderatore di neutroni e deve utilizzare un combustibile nucleare relativamente ricco in materiale fissile rispetto a un reattore a neutroni termici (o semplicemente \"reattore termico\"). Il nocciolo di un reattore veloce \u00e8 caratterizzato da una parte interna costituita da uranio e plutonio (nuclei fissili) e da un mantello esterno di materiale fertile (uranio naturale o impoverito). Dato che non si vuole rallentare i neutroni prodotti dalla fissione non \u00e8 presente il moderatore ed il refrigerante deve avere un alto peso atomico in modo da non produrre un rallentamento eccessivo dei neutroni stessi. Come fluido refrigerante viene usato tipicamente sodio allo stato liquido, che presenta ottime capacit\u00e0 di trasferimento del calore."}
{"id": "2556906", "revid": "729019", "url": "https://it.wikipedia.org/wiki?curid=2556906", "title": "Stazione di Sartirana", "text": "La stazione ferroviaria di Sartirana \u00e8 una stazione ferroviaria sulla linea Novara-Alessandria. Serve i paesi di Sartirana Lomellina e Breme.\nLa stazione \u00e8 composta da un fabbricato viaggiatori con all'interno due sale d'aspetto: una di prima, l'altra di seconda classe; i biglietti vengono erogati da una macchinetta automatica; i binari sono due serviti dalle relative banchine.\nDalla stazione di Sartirana si possono raggiungere diverse citt\u00e0 senza cambiare treno come Abbiategrasso, Alessandria, Milano, Mortara, Novara, Valenza e Vigevano.\nSi possono raggiungere cambiando treno le stazioni di Asti, Casale Monferrato, Genova, Pavia, Savona, Torino, Vercelli.\nIl traffico della linea \u00e8 abbastanza consistente: molti treni merci che provengono da Genova utilizzano la linea per portare container in gran parte del nord Italia."}
{"id": "2556907", "revid": "30610", "url": "https://it.wikipedia.org/wiki?curid=2556907", "title": "Pallotta (corso d'acqua)", "text": "Il Pallotta \u00e8 un piccolo rio del basso Appennino bolognese, l'ultimo tributario appenninico da destra del torrente Idice.\nLa sua sorgente, ubicata a 350\u00a0m di altitudine, si trova nel comune di San Lazzaro di Savena, e cos\u00ec pure il suo corso. Nato come \"rio Olmatello\", si dirige verso nord per poi deviare bruscamente verso ovest (da quel momento assume la denominazione corrente) e confluire nell'Idice presso Pizzocalvo, poco prima che quest'ultimo riceva da sinistra il torrente Zena."}
{"id": "2556908", "revid": "306856", "url": "https://it.wikipedia.org/wiki?curid=2556908", "title": "Stazione di Dobbiaco", "text": "La stazione di Dobbiaco (in tedesco Bahnhof Toblach) \u00e8 una stazione ferroviaria della ferrovia della Val Pusteria posta nell'omonimo comune.\nStoria.\nLa stazione fu aperta il 20 novembre 1871 assieme al tronco Villaco-Fortezza della ferrovia carinziana. L'impianto fu gestito dall'Imperial Regia Privilegiata Societ\u00e0 delle Ferrovie Meridionali dello Stato (in tedesco \"S\u00fcdbahn\") fino al termine della prima guerra mondiale, quando avvenne il passaggio alle Ferrovie dello Stato Italiane.\nTra il 1921 e il 1964 la stazione di Dobbiaco \u00e8 stata affiancata dallo scalo della ferrovia elettrica a scartamento ridotto che congiungeva Dobbiaco a Cortina d'Ampezzo e a Calalzo: la ferrovia delle Dolomiti. La ferrovia delle Dolomiti aveva la sua stazione d'arrivo presso l'edificio che ospita l'ANA e il circolo culturale.\nStrutture e impianti.\nLa stazione fu costruita su progetto dell'architetto austriaco Wilhelm von Flattich.\nLa pianta della stazione, secondo i modelli dell'impero austro-ungarico, presenta una forma allungata con modeste profondit\u00e0. I vani principali si sviluppano allineati uno accanto all'altro. Il corpo centrale, articolato su due piani, con le aperture delle finestre ordinate su tre assi, domina sulle ali centrali, tipica soluzione frequente in von Flattich. Un vano scala centrale collega il piano terra con quello superiore, mentre le facciate si concludono nelle eleganti forma del tetto. Tipico di questa stazione, ma anche di altre, \u00e8 l'ampio vano d'entrata per i passeggeri situato centralmente e dimensionato in maniera tale che potesse accogliere un numero sufficiente di viaggiatori. Inizialmente sul lato ovest vi era una veranda con annesso giardino.\nDopo il 1877 Flattich decise di eliminare il giardino e costruire altre eleganti sale d'aspetto; oltre a ci\u00f2 si costruirono i servizi igienici, l'ufficio postale e telegrafico, i locali di lavoro del personale.\nA differenza delle altre stazioni, questa si distingue per i vari locali finemente dipinti, dato che si attendevano anche personaggi illustri.\nLa gestione degli impianti \u00e8 ora affidata a Rete Ferroviaria Italiana.\nNel 2009 il piazzale binari \u00e8 stato profondamente rinnovato: il loro numero \u00e8 stato ridotto da quattro a due, ma a seguito di questo l'utenza vi pu\u00f2 accedere grazie ad un sottopassaggio.\nAll'epoca della costruzione della ferrovia, nella zona collegata alla stazione, in cui sarebbe poi sorto l'abitato di Dobbiaco Nuova (\"Neutoblach\"), era stato costruito dalla medesima societ\u00e0 che gestiva la ferrovia, la Societ\u00e0 delle Ferrovie Meridionali (\"S\u00fcdbahn\"), il Grand Hotel Dobbiaco, il cui nome originario era \"S\u00fcdbahnhotel\", all'epoca frequentato dalla nobilt\u00e0 internazionale.\nServizi.\nLa stazione, che RFI classifica nella categoria \"silver\", dispone di:\nInterscambi.\nAdiacente alla stazione \u00e8 presente una fermata delle autolinee urbane e interurbane.\nTra il 1921 e il 1964 presso la stazione era possibile l'interscambio con i treni che percorrevano la ferrovia delle Dolomiti con capolinea nella stazione di Dobbiaco SFD."}
{"id": "2556909", "revid": "1833487", "url": "https://it.wikipedia.org/wiki?curid=2556909", "title": "Port Salerno", "text": "Port Salerno \u00e8 una localit\u00e0 (census-designated place) della Florida meridionale sull'Oceano Atlantico.\nCaratteristiche.\nPort Salerno ha una popolazione di 10.141 abitanti (Censimento del 2000) ed un'area di 10,4\u00a0km\u00b2.\nFa parte della \"Port St. Lucie, Florida Metropolitan Statistical Area\", nella Contea Martin, circa 140\u00a0km a nord di Miami.\nLa localit\u00e0, situata su una piccola penisola alla foce del fiume San Lucie, ha un porto abbastanza attrezzato per imbarcazioni da pesca d'alto mare, oltre ad una rinomata marina per yacht.\nGli abitanti sono per l'89% di origine europea, con una notevole percentuale di pensionati provenienti dal nord degli Stati Uniti (aree di New York e Chicago).\nPort Salerno si trova nella \"Treasure Coast\", la parte della costa orientale della Florida che va da Hobe Sound (localit\u00e0 Census-designated place) a Sebastian. Il nome \"Treasure Coast\" deriva dai galeoni spagnoli (specialmente quelli della \"Spanish treasure fleet\", 1715) che fecero naufragio al largo della costa nei secoli XVII e XVIII. Manufatti appartenenti a queste navi sono stati recuperati negli ultimi cinquanta anni da dilettanti e da cacciatori di tesori di professione.\nStoria.\nIn Florida, sulla costa orientale a nord di Miami, fu fondata negli anni venti una cittadina con il nome \"Salerno\".\nPrese questo nome dal fatto che vi si radicarono inizialmente alcuni emigrati italiani, originari di Salerno, che praticavano la pesca d'altura nell'Atlantico.\nDurante la seconda guerra mondiale vi era una fabbrica specializzata nella produzione di repellente contro pescecani per la marina americana.\nSuccessivamente nel 1960 ne fu modificato il nome in \"Port Salerno\", per non confonderla con la citt\u00e0 italiana di Salerno . Attualmente vi abitano oltre 10.000 abitanti, dei quali circa il 10% sono di origine italiana.\nNegli anni ottanta vi \u00e8 stato aperto il \"Chastain Campus\" dell\"'Indian River State College\", un rinomato campus universitario della Florida.\nAttualmente Port Salerno \u00e8 famoso per i suoi \"World Fishing Tournaments\" (Tornei internazionali di pesca d'altura)."}
{"id": "2556915", "revid": "106058774", "url": "https://it.wikipedia.org/wiki?curid=2556915", "title": "Makruk", "text": "Il Makruk (thailandese: \u0e2b\u0e21\u0e32\u0e01\u0e23\u0e38\u0e01 ) \u00e8 un gioco da tavolo derivato dal gioco indiano chaturanga del VI secolo o da una sua variante, e perci\u00f2 legato agli scacchi. Tra i giochi ancora praticati \u00e8 considerato quello pi\u00f9 simile a questo antenato degli scacchi.\nIl Makruk \u00e8 diffuso in Thailandia e in Cambogia. In questi paesi il gioco \u00e8 pi\u00f9 popolare degli scacchi. Ci sono circa due milioni di tailandesi che sanno giocare a Makruk, dei quali circa 5000 giocano anche a scacchi.\nI pezzi.\nScacchiera.\nSi gioca su una scacchiera 8x8 che, a differenza di quella dove si gioca a scacchi, non contiene caselle chiare e scure. I pezzi vanno posizionati all'interno delle caselle (esattamente come negli scacchi), e non nelle intersezioni del reticolo.\nPosizione iniziale dei pezzi.\nLa posizione iniziale \u00e8 identica a quella degli scacchi, ci sono solo due differenze:\nRegole di cattura e scopo del gioco.\nLa cattura dei pezzi avviene sostituendo - nella casella dove si trovava il pezzo catturato - il pezzo che ha effettuato la cattura (esattamente come negli scacchi). La partita ha termine con lo \"scacco matto\", ovvero quando uno dei due Re \u00e8 attaccato (cio\u00e8 \u00e8 sotto \"scacco\") e non pu\u00f2 sottrarsi alla cattura. Il giocatore che d\u00e0 scacco matto al Re avversario vince la partita (esattamente come negli scacchi). Se il Re non \u00e8 sotto scacco e qualsiasi mossa disponibile lo porrebbe in presa, si dice che \u00e8 \"stallo\", e la partita termina in parit\u00e0 (\"patta\"), proprio come negli scacchi internazionali. A differenza degli scacchi, nel Makruk non esiste la possibilit\u00e0 di arroccare."}
{"id": "2556916", "revid": "339392", "url": "https://it.wikipedia.org/wiki?curid=2556916", "title": "Unione Venezia", "text": ""}
{"id": "2556919", "revid": "284822", "url": "https://it.wikipedia.org/wiki?curid=2556919", "title": "Buson", "text": ""}
{"id": "2556921", "revid": "729019", "url": "https://it.wikipedia.org/wiki?curid=2556921", "title": "Stazione di Valle Lomellina", "text": "La stazione di Valle Lomellina \u00e8 una stazione ferroviaria posta sulla linea Novara-Alessandria. Serve i paesi di Valle Lomellina e Semiana. Essa si trova a circa 1\u00a0km dal centro di Valle Lomellina e a circa 2\u00a0km dal centro di Semiana.\nLa stazione \u00e8 composta da un fabbricato viaggiatori con all'interno una sala d'aspetto; i biglietti vengono erogati da una macchinetta automatica; i binari sono due serviti dalle relative banchine, pi\u00f9 due binari morti utilizzati per i treni trasporto merci.\nDalla stazione di Valle Lomellina si possono raggiungere diverse citt\u00e0 senza cambiare treno come Abbiategrasso, Alessandria, Milano, Mortara, Novara, Valenza e Vigevano.\nSi possono raggiungere cambiando treno le stazioni di Asti, Casale Monferrato, Genova, Pavia, Savona, Torino, Vercelli.\nLa stazione \u00e8 nata per scopi pi\u00f9 commerciali che passeggeri, infatti contigue alla stazione ci sono le due riserie del paese: la Curtiriso e la Gariboldi che da alcuni anni ha rilevato la Riso Flora."}
{"id": "2556935", "revid": "1154737", "url": "https://it.wikipedia.org/wiki?curid=2556935", "title": "Fossatone", "text": "Il Fossatone \u00e8 un canale raccogliacque e di bonifica che scorre in provincia di Bologna.\nIl nome trae origine all'omonima localit\u00e0 del comune di Medicina dove il canale inizia il suo corso. Nasce infatti dall'unione di altri due canali: il \"canale Fossa Brolla\" (da sinistra), lungo 2,7\u00a0km, che inizia il suo corso come un semplice scolo a 32 m di altitudine, e il pi\u00f9 importante \"canale Fossa Grande\" (da destra), lungo 7,8\u00a0km, che nasce da una risorgiva presso Osteria Grande, frazione del comune di Castel San Pietro Terme, a circa 60 m.\nIl Fossatone incomincia il suo corso poco prima del ponte sulla strada San Vitale e prosegue verso nord, raccogliendo da sinistra le acque del canale Fossadone e del canale di Prunaro; poi, dopo un percorso di circa 3\u00a0km in un ampio alveo artificiale, versa le sue acque nel torrente Quaderna."}
{"id": "2556937", "revid": "767487", "url": "https://it.wikipedia.org/wiki?curid=2556937", "title": "Apostol Popov", "text": "Carriera.\nClub.\nNato ad Haskovo, Popov debutta con la squadra locale, il PFC Haskovo, squadra con cui rimane fino al 2007, anno in cui passer\u00e0 al Botev Plovdiv. Il 22 luglio 2009 firma un contratto con il CSKA Sofia, club in cui rimane fino al 2015."}
{"id": "2556941", "revid": "287204", "url": "https://it.wikipedia.org/wiki?curid=2556941", "title": "Newsweek Champions Cup and the Matrix Essentials Evert Cup 1992", "text": "Il Newsweek Champions Cup and the and the Matrix Essentials Evert Cup 1992 \u00e8 stato un torneo di tennis giocato sul cemento. \u00c8 stata la 16\u00aa edizione del Torneo di Indian Wells, che fa parte della categoria ATP Super 9 nell'ambito dell'ATP Tour 1992, e della Tier II nell'ambito del WTA Tour 1992. Sia il torneo maschile che quello femminile si sono giocati all'Indian Wells Tennis Garden di Indian Wells in California, dal 2 al 16 marzo 1992.\nCampioni.\nSingolare maschile.\n Michael Chang ha battuto in finale Andrej \u010cesnokov 6\u20133, 6\u20134, 7\u20135\nSingolare femminile.\n Monica Seles ha battuto in finale Conchita Mart\u00ednez 6\u20133, 6\u20131,\nDoppio maschile.\n Steve DeVries / David Macpherson hanno battuto in finale Kent Kinnear / Sven Salumaa 4\u20136, 6\u20133, 6\u20133\nDoppio femminile.\n Claudia Kohde Kilsch / Stephanie Rehe hanno battuto in finale Jill Hetherington / Kathy Rinaldi 6\u20133, 6\u20133"}
{"id": "2556949", "revid": "339392", "url": "https://it.wikipedia.org/wiki?curid=2556949", "title": "San Berdoo", "text": ""}
{"id": "2556952", "revid": "1226", "url": "https://it.wikipedia.org/wiki?curid=2556952", "title": "Armi batteriologiche", "text": ""}
{"id": "2556953", "revid": "1226", "url": "https://it.wikipedia.org/wiki?curid=2556953", "title": "Guerra batteriologica", "text": ""}
{"id": "2556956", "revid": "767487", "url": "https://it.wikipedia.org/wiki?curid=2556956", "title": "Chi ha riportato Doruntina?", "text": "Chi ha riportato Doruntina? \u00e8 un romanzo scritto da Ismail Kadare nell'anno 1980. \u00c8 una delle opere di maggiore successo di tale autore.\nTrama.\nLa storia \u00e8 ambientata nel Medioevo albanese, e il tema trattato \u00e8 la \"besa\", che nella cultura albanese \u00e8 il senso dell'onore personale, da difendere in primo luogo con il mantenimento della promessa a qualsiasi costo e in ogni condizione. La vicenda attorno alla quale si incentra la narrazione \u00e8 infatti presa da una leggenda tradizionale, la Leggenda di Costantino e Doruntina, il cui fine didascalico \u00e8, appunto, di sottolineare l'importanza cardinale della parola data (nella leggenda originale, infatti, Costantino emerge dal sepolcro per mantenere la parola data alla sorella Doruntina di ricondurla in patria); ma il romanzo viene ambientato nei giorni immediatamente successivi agli avvenimenti della leggenda, sotto forma di giallo, in cui viene narrata l'indagine condotta dall'investigatore Stres, incaricato di scoprire l'identit\u00e0 dell'uomo che aveva portato la fanciulla a casa, visto che il fratello, che lei ha creduto di aver riconosciuto, era morto tre anni prima. Stres, superando la confusione iniziale, cerca di fare luce sulla faccenda, e per lo pi\u00f9 deve sbrigarsi per cambiare l'opinione pubblica, visto che le istituzioni religiose non avrebbero accettato una cosa simile. A complicare la vicenda, un venditore di icone maltese confessa sotto tortura di aver accompagnato la donna in cambio del suo amore, ma il suo racconto non regge, sotto le domande dell'investigatore. Mentre nella cittadina, tutti credono che a portarla sia stato Costantino, il fratello della bella Doruntina, il quale aveva promesso alla madre che le avrebbe fatto vedere sua figlia ogni volta che avrebbe desiderato."}
{"id": "2556959", "revid": "61051", "url": "https://it.wikipedia.org/wiki?curid=2556959", "title": "Hybotidae", "text": "Gli Hybotidae , sono una famiglia di insetti dell'ordine dei Ditteri (Brachycera: Muscomorpha). In inglese sono noti con il nome comune di \"dance flies\" (\"mosche danzanti\") per l'abitudine di formare sciami danzanti nella fase di corteggiamento. Questa denominazione, tuttavia, \u00e8 spesso usata anche per fare riferimento in senso esteso alla famiglia degli Empididae, che storicamente comprendeva gli Hybotidae e, ancora oggi, alcune classificazioni comprendono.\nDescrizione.\nGli adulti sono insetti di piccole dimensioni, con corpo vario aspetto, in genere poco robusto. Il capo \u00e8 globoso, provvisto di grandi occhi, generalmente oloptico nei maschi, ad eccezione di alcuni Tachydromiinae, mentre le femmine con capo oloptico si rinvengono solo negli Hybotinae. Le antenne sono corte, di tipo aristato, con i primi due articoli relativamente brevi e della stessa lunghezza, scapo rivestito di setole, stilo pi\u00f9 o meno lungo, in genere biarticolato, inserito sul terzo segmento in posizione apicale o subapicale. L'apparato boccale \u00e8 relativamente breve, di tipo pungente-succhiante. Labbro superiore diritto e acuto, provvisto all'apice della faccia ventrale di denti taglienti (lame epifaringee). Mascelle con stipite semplice e diritto, lacinia apparentemente assente perch\u00e9 fusa con il labbro inferiore e palpo uniarticolato, diritto e proteso in avanti; caratteristico degli Hybotidae \u00e8 l'attacco del palpo mascellare ad un piccolo sclerite esterno (\"palpifero\"), contrariamente a quanto avviene negli altri Empidoidea, nei quali il palpo \u00e8 connesso ad una zona membranosa della lacinia. Labbro inferiore con labelli provvisti di numerose pseudotrachee o, negli Hybotinae, del tutto privi.\nIl torace, di forma globosa o oblunga, moderatamente convesso sul dorso, presenta setole sul laterotergite, acrosticali allineate su pi\u00f9 serie e distinte dalle dorsocentrali. Le zampe sono moderatamente lunghe ed esili, con zampe anteriori a volte adattate alla funzione raptatoria; le tibie anteriori e posteriori sono provviste di un pettine di setole all'apice; caratteristica della famiglia \u00e8 la presenza di una ghiandola, nelle tibie anteriori, la cui funzione \u00e8 sconosciuta.\nLe ali sono relativamente larghe, ialine, ripiegate orizzontalmente e reciprocamente sovrapposte sopra l'addome, con lobo anale pi\u00f9 o meno pronunciato e alula generalmente assente. Sono in genere provviste di una lunga setola alla base del margine anteriore, pterostigma pi\u00f9 o meno marcato in corrispondenza della terminazione di R1 oppure del tutto assente (Tachydromiinae).\nLa nervatura alare mostra la tendenza alla semplificazione della struttura che si rileva all'interno dell'albero filogenetico degli Empidoidea e il principale carattere che permette la distinzione dagli Empididae \u00e8 l'assenza della biforcazione R4+5. La costa non si estende all'intero margine e si interrompe in genere in corrispondenza della terminazione del primo ramo della media, la subcosta \u00e8 incompleta. La radio si suddivide in tre rami, con settore radiale che trae origine in posizione nettamente pi\u00f9 distale rispetto alla vena omerale. La media si divide in due o tre rami. La generalit\u00e0 degli Hybotinae e dei Tachydromiinae presenta due soli rami della media per la perdita di M2, mentre in alcuni Ocydromiinae tale numero si deve alla perdita del ramo M1. La cellula discale manca nei Tachydromiinae e nella trib\u00f9 dei Bicellariini per la perdita nella nervatura trasversa mediale (m-m). Il sistema cubito-anale presenta in generale la riduzione tipica di molti Empidoidei, ma nel complesso la conformazione \u00e8 eterogenea: in genere, il ramo terminale della cubito devia pi\u00f9 o meno bruscamente per confluire sull'anale, determinando uno sviluppo della cellula \"cup\" pi\u00f9 breve rispetto alle basali. Fa eccezione il genere \"Hybos\", nel quale la cubito si prolunga verso il margine alare confluendo sull'anale in una posizione pi\u00f9 distale; questa conformazione determina uno sviluppo pi\u00f9 marcato della \"cup\". La semplificazione delle nervature cubito-anali pu\u00f2 portare a volte alla completa scomparsa della \"cup\", come avviene, ad esempio, in \"Austrodromia\". La vena terminale A1+CuA \u00e8 in genere completa e termina sul margine dell'ala.\nL'addome \u00e8 oblungo-cilindrico, affusolato nelle femmine per la conformazione telescopica degli ultimi uriti. Nei maschi \u00e8 talvolta asimmetrico e ruotato di 90\u00b0.\nBiologia.\nGli adulti hanno per la maggior parte un regime dietetico zoofago e si nutrono a spese di piccoli artropodi. A differenza di altri brachiceri inferiori, sono mediocri volatori ma sono agili corridori, perci\u00f2 l'attivit\u00e0 predatoria si svolge in genere sulla superficie dei vegetali o su altri substrati sfruttando l'attitudine cursoria, mentre \u00e8 rara la predazione in volo. Alcune specie della sottofamiglia Ocydromiinae hanno perso l'attivit\u00e0 predatoria ed hanno invece un regime dietetico glicifago, nutrendosi del nettare dei fiori.\nIn generale, gli Hybotidae formano sciami danzanti che preludono gli accoppiamenti, questo comportamento si \u00e8 per\u00f2 perso in diversi Tachydromiinae.\nLa biologia delle larve \u00e8 quasi sconosciuta, le poche conoscenze si hanno in merito a specie rinvenute nel suolo e nel legno marcescente e si presume che, come molti brachiceri inferiori, siano predatrici a spese di invertebrati terricoli o associati a materiali organici in decomposizione.\nSistematica.\nStoricamente, gli Hybotidae facevano capo a tre sottofamiglie degli Empididae: Hybotinae, Ocydromiinae, Tachydromiinae. Gi\u00e0 negli anni settanta si gettavano le basi per uno scorporo della famiglia che ha portato all'attuale configurazione, per quanto non ancora ben delineata secondo uno schema condiviso. Hennig (1973) individuava, all'interno degli Empididi, due gruppi di sottofamiglie, Empidoinea e Ocydromioinea, sulla base della morfologia degli organi genitali esterni del maschio e della morfologia alare. Nel gruppo Empidoinea, Hennig comprendeva le sottofamiglie Hemerodromiinae e Empidinae, che in generale si identificavano, facendo riferimento allo schema tassonomico di Sinclair &amp; Cumming (2006), con l'insieme degli Empididae \"sensu stricto\", dei Brachystomatidae e di alcuni generi \"incertae sedis\". Nel gruppo Ocydromioinea, invece, rientravano le sottofamiglie Microphorinae, Atelestinae, Ocydromiinae, Hybotinae e Tachydromiinae. I Microphorinae sono trattati, attualmente, come una famiglia distinta (Chv\u00e1la, 1983) o inclusi nei Dolichopodidae \"sensu lato\" (Sinclair &amp; Cumming, 2006), gli Atelestinae sono trattati, consensualmente, come una famiglia distinta, le ultime tre si identificano, in sostanza, con gli attuali Hybotidae. La distinzione operata da Hennig era di preludio alle successive revisioni, finalizzate a risolvere il problema della natura parafiletica degli Empididae \"sensu lato\" in rapporto ai Dolichopodidae \"sensu stricto\", problema che ancora oggi \u00e8 caratterizzato da un certo margine di incertezza.\nChv\u00e1la (1983) oper\u00f2 la prima significativa revisione, nell'ambito degli Empidoidea, scorporando gli Empididae \"sensu lato\" in quattro famiglie (Atelestidae, Microphoridae, Hybotidae e Empididae \"sensu stricto\"), successivamente confermata o integrata dalle analisi cladistiche di Sinclair &amp; Cumming (2000, 2006), su base morfologica, e da Moulton &amp; Wiegmamm (2007), su base molecolare.\nNel complesso, gli Hybotidae rappresentano il terzo raggruppamento degli Empidoidea, in ordine di importanza per numero di specie, dopo i Dolichopodidae e gli Empididae, con circa 1900 specie ripartite fra oltre 60 generi. Sul trattamento del gruppo come famiglia distinta, sulla base della natura monofiletica del gruppo, c'\u00e8 un ampio consenso, anche se alcune fonti riportano ancora la vecchia classificazione all'interno degli Empididae. Ancora incerta e controversa \u00e8 invece la suddivisione interna; in particolare, rispetto alla classificazione di Chv\u00e1la, che mantiene l'identit\u00e0 delle sottofamiglie storiche suddividendole ulteriormente in trib\u00f9, Sinclair &amp; Cumming elevano al rango di sottofamiglia alcuni gruppi di generi. Nella revisione del 2006, Sinclair &amp; Cumming propongono il seguente schema tassonomico:\nDistribuzione.\nGli Hybotidae sono una famiglia cosmopolita che ha un'ampia diffusione, con una maggiore concentrazione di specie nell'emisfero boreale. 442 126 + 255 + 61 specie distribuite fra circa 30 generi Platypalpus (239 specie) Tachydromia (41)\nIn Europa sono segnalate circa 450 specie ripartite fra 29 generi. I pi\u00f9 rappresentativi sono \"Platypalpus\", con circa 240 specie, e \"Tachydromia\", con circa 40 specie.\nIn Italia sono segnalate circa 130 specie appartenenti a 17 generi. Poco pi\u00f9 della met\u00e0 delle specie appartiene al genere \"Platypalpus\". Abbastanza rappresentati sono anche i generi \"Tachydromia\", \"Bicellaria\", \"Crossopalpus\" e \"Chersodromia\"."}
{"id": "2556962", "revid": "110157", "url": "https://it.wikipedia.org/wiki?curid=2556962", "title": "Duomo di Sant'Agata de' Goti", "text": "Il duomo di Sant'Agata de' Goti, intitolato all'Assunta, riveste dal 1986 il ruolo di concattedrale a seguito dell'unione della diocesi locale con quella di Cerreto Sannita.\nVenne fondato nel 970, ricostruito nel XIII secolo e pi\u00f9 volte restaurato specie dopo il terremoto del 5 giugno 1688.\nDescrizione.\nL'esterno \u00e8 costituito da un ampio pronao a tre campate rette da dodici colonne con capitelli di riporto. Il portale maggiore in stile romanico, simile a quello della chiesa di San Menna, ha ai due lati due coppie di colonne con capitelli in stile corinzio. Nel XVII secolo vennero aggiunti gli stucchi barocchi.\nA sinistra di chi guarda la facciata del Duomo \u00e8 il campanile, a tre ordini con cupolino avente embrici maiolicati gialli e verdi.\nL'interno \u00e8 a croce latina con tre navate, transetto, cupola e presbiterio. Nelle cappelle laterali sono site pregevoli opere d'arte incorniciate da stucchi barocchi ed aventi altari in marmi policromi.\nIl soffitto della navata centrale \u00e8 in tavole lignee dipinte e dorate, opera del XIX secolo mentre l'altare maggiore, arretrato rispetto alla posizione originaria, \u00e8 in marmi policromi intarsiati.\nAl di sotto del transetto \u00e8 la cripta romanica, dove le numerose volte poggiano su colonne di riporto mentre alle pareti sono visibili diverse tracce di affreschi."}
{"id": "2556967", "revid": "1543377", "url": "https://it.wikipedia.org/wiki?curid=2556967", "title": "Spline di Kochanek-Bartels", "text": "Una Spline di Kochanek-Bartels o curva di Kochanek-Bartels \u00e8 una Spline cubica di Hermite in cui sono definiti tre parametri detti tension, bias e continuity che definiscono il cambio di forma delle tangenti.\nDescrizione.\nDati \"n\" + 1 punti, \nda interpolare tramite \"n\" segmenti di curva cubica di Hermite, per ogni curva abbiamo un punto iniziale p\"i\" ed un punto finale p\"i\"+1 con tangente iniziale d\"i\" e tangente finale s\"i\"+1 definita da:\ndove \"t\" \u00e8 il parametro detto \"tension\" (tensione), \"b\" \u00e8 il paramentro dello \"bias\", e \"c\" \u00e8 il parametro detto \"continuity\" (continuit\u00e0).\nIl parametro \"tension\", \"t\", varia la lunghezza del vettore di tangente. Il parametro \"bias\", \"b\", cambia la direzione del vettore di tangente.\nImpostando tutti e tre i parametri a zero si ottiene il caso della \"Spline di Catmull-Rom\"."}
{"id": "2556968", "revid": "287204", "url": "https://it.wikipedia.org/wiki?curid=2556968", "title": "Serie A NFLI 2008", "text": "La Serie A NFLI 2008 \u00e8 stato uno dei due campionati di football americano di massimo livello svoltisi in Italia nel 2008. A causa dell'uscita da NFL Italia di alcuni dei team pi\u00f9 importanti e della fondazione della Italian Football League, i restanti club di A1 e A2 furono riuniti in un unico campionato, a cui parteciparono 17 squadre divise in 4 gironi.\nPur avendo perso molto del suo precedente livello tecnico, NFL Italia mantenne il diritto di organizzare il \"Superbowl\", e la nuova Serie A termin\u00f2 con il XXVIII Superbowl Italiano. A fine stagione tuttavia, NFL Italia, ritenendo di aver esaurito il suo compito storico si sciolse.\nXXVIII Superbowl.\nLa partita finale, chiamata XXVIII Superbowl Italiano si \u00e8 disputata il 12 luglio 2008 allo stadio Lunetta Gamberini di Bologna, ed \u00e8 stata vinta dagli Hogs Reggio Emilia sugli Warriors Bologna padroni di casa per 28 a 14.\nIl runningback Fabrizio Vaccari degli Hogs \u00e8 stato premiato come MVP dell'incontro."}
{"id": "2556971", "revid": "287204", "url": "https://it.wikipedia.org/wiki?curid=2556971", "title": "Lipton International Players Championships 1992", "text": "Il Miami Masters 1992 (conosciuto anche come \"Lipton International Players Championships\",per motivi di sponsorizzazione)\n\u00e8 stato un torneo di tennis giocato sulla cemento.\n\u00c8 stata la 8\u00aa edizione del Miami Masters, che fa parte della categoria ATP Super 9 nell'ambito dell'ATP Tour 1992,\ne della Tier I nell'ambito del WTA Tour 1992.\nSia il torneo maschile che quello femminile si sono giocati al Tennis Center at Crandon Park di Key Biscayne in Florida,\ndall'8 al 22 marzo 1992.\nCampioni.\nSingolare maschile.\n Michael Chang ha battuto in finale Alberto Mancini 7\u20135, 7\u20135\nSingolare femminile.\n Arantxa S\u00e1nchez Vicario ha battuto in finale Gabriela Sabatini 6\u20131, 6\u20134\nDoppio maschile.\n Ken Flach / Todd Witsken hanno battuto in finale Kent Kinnear / Sven Salumaa 6\u20134, 6\u20133\nDoppio femminile.\n Arantxa S\u00e1nchez Vicario / Larisa Neiland hanno battuto in finale Jill Hetherington / Kathy Rinaldi 7\u20135, 5\u20137, 6\u20133"}
{"id": "2556977", "revid": "117121620", "url": "https://it.wikipedia.org/wiki?curid=2556977", "title": "Zuikaku", "text": "La Zuikaku (in giapponese: \u745e\u9db4 \"Gru volante\"), appartenente alla Classe Shokaku, fu una portaerei della Marina dell'Impero Giapponese varata nel 1939.\nLa portaerei \"Zuikaku\", se non tra le pi\u00f9 importanti portaerei della flotta giapponese, era dotata di un doppio hangar sovrapposto e pesanti corazzature sulla linea di cintura (che non si estendevano al ponte di volo). Fu impiegata tra il 1941 e il 1944 quando and\u00f2 perduta dopo aver partecipato a tutte le principali battaglie aeronavali del Pacifico.\nStoria del progetto.\nNella seconda parte degli anni trenta la Marina imperiale ritenne di doversi dotare di una nuova classe di portaerei d'attacco, la prima che includesse unit\u00e0 veramente identiche per dislocamento, armamento e sistemazioni. Le precedenti \"Akagi\" e \"Kaga\" erano infatti nate diverse come scafo e sistemazioni e lo rimasero anche dopo i lavori di ammodernamento eseguiti tra il 1935 ed il 1938.\nIl progetto era ispirato a quello delle \"Hiryu\" e \"Soryu\", caratterizzate da un'isola di modeste dimensioni e dalla caratteristica posizione dei fumaioli, sporgenti lateralmente sulla destra e piegati verso il basso. Il progetto originale era relativo a una coppia di unit\u00e0 \"simmetriche\", impostazione strutturale di concezione giapponese che prevedeva unit\u00e0 gemelle ma con le isole posizionate su una a babordo e sull'altra a tribordo, tuttavia in corso d'opera, dopo l'infelice esperienza avuta con le portaerei impostate con l'isola sul lato sinistro, come \"Akagi\" e \"Hiry\u016b\", nei primi mesi del 1939, bench\u00e9 l'unit\u00e0 fosse gi\u00e0 stata varata e si trovasse in avanzato stato di costruzione, il progetto di quella con isola a babordo fu modificato.\nApparato motore.\nLe navi erano dotate di un apparato motore molto potente, simile a quello delle Hiryu e analogo a quello dei 4 incrociatori Mogami da poco entrati in servizio, addirittura superiore a quello delle corazzate Yamato da 64\u00a0000 t, sufficiente per 34 nodi. Esso si componeva di 4 turbine a vapore, sistemate in altrettanti locali suddivisi l'un dall'altro sia da paratie laterali che longitudinali. Anche le caldaie erano ospitate in 4 locali cos\u00ec suddivisi, posizionati a prua delle turbine. Gli scarichi erano dati da due fumaioli che uscivano dal lato destro della nave, e altrettanti de quello sinistro. In tal modo non alteravano il profilo e liberavano il ponte di volo. Le turbine erano collegate ciascuna ad un gruppo caldaie e ad un asse portaelica, cosicch\u00e9 azionavano un totale di 4 eliche, soluzione complessa ma che migliorava la sicurezza in caso di danni a bordo. La dotazione di combustibile per le caldaie era di 5\u00a0000 tonnellate di nafta, per un'autonomia adeguata alle esigenze del Pacifico.\nServizio.\nLa \"Zuikaku\" fu realizzata a partire dal maggio 1938 ed entr\u00f2 in servizio nel settembre 1941.\nLa nave combatt\u00e9 fin dall'inizio della Guerra del Pacifico inquadrata nella 5\u00aa Divisione navi portaerei, partecipando all'attacco su Pearl Harbor. Data la recente entrata in linea, i loro reparti di volo, ancora in fase di addestramento, non poterono ricoprire gli incarichi di maggiore importanza nel piano d'attacco, e quindi parteciparono ad azioni secondarie, con la nave gemella \"Shokaku\" che bombard\u00f2 Oahu, mentre il grosso della responsabilit\u00e0 e dei successi fu a carico delle due altre grandi navi giapponesi della forza d'attacco, la \"Akagi\" e la \"Kaga\".\nLe altre 4 portaerei impiegate in tale occasione furono poi affondate a Midway, ma l\u00e0 non v'erano queste due portaerei sorelle, appena impiegate sull'Oceano Indiano distruggendovi quasi tutta la flotta britannica durante il raid di primavera. Avendo poi partecipato alla battaglia del Mar dei Coralli avevano riportato invece gravi danni agli stormi aerei, e danni diretti per la \"Shokaku\", che tuttavia riusc\u00ec a salvarsi. La perdita di tanti (86) aerei fu tale da sconsigliare di usare queste navi per la successiva battaglia delle Midway. La capacit\u00e0 di resistenza ai danni e di ospitare aerei sarebbero state preziose, laddove le altre portaerei bruciarono ed esplosero colpite da poche bombe, ma il loro impiego nella battaglia precedente non rese possibile nemmeno alla \"Zuikaku\" di prendervi parte. Dopo esser tornate in Giappone, in luglio la nave fu incorporata nella 1\u00aa Divisione portaerei, nell'ambito di una generale riorganizzazione a seguito delle perdite del mese prima.\nDurante la battaglia delle Salomone Orientali di agosto, danneggiarono e costrinsero alla ritirata la , mentre il successivo 26 ottobre la \"Shokaku\" fu gravemente danneggiata da bombardieri in picchiata della portaerei Hornet. Nonostante questi danni sopravvisse, mentre la , come gi\u00e0 la nel mar dei Coralli, non ebbe scampo dai danni subiti a propria volta (3 siluri e 6 bombe), tanto che abbandonata dall'equipaggio e si cerc\u00f2 di affondarla con le altre navi, ma gli statunitensi non vi riuscirono pur sparando diversi siluri e 430 colpi da 127\u00a0mm alla linea del galleggiamento. I giapponesi arrivarono la mattina dopo e cercarono di rimorchiarla ma era troppo tardi e alla fine l'affondarono con 4 siluri pesanti. La USS \"Hornet\" si era dimostrata, proprio una volta abbandonata, quasi impossibile da affondare, perch\u00e9 i compartimenti pi\u00f9 esterni dello scafo erano gi\u00e0 pieni e facevano da scudo a quelli pi\u00f9 interni. In ogni caso si tratt\u00f2 dell'unica portaerei mai catturata in un'operazione bellica. I giapponesi e gli americani persero durante la battaglia circa 70 aerei per parte. L'US Navy si difese soprattutto con le artiglierie antiaeree, con la corazzata dotata, per i suoi 16 cannoni secondari, di granate con spoletta di prossimit\u00e0 radar, al loro esordio in azione. Dichiar\u00f2 32 aerei abbattuti, anche se quelli riconosciuti furono 26. Gli Zero invece distrussero 20 aerei americani con 4-5 perdite proprie.\nDopo di allora le portaerei giapponesi ebbero una lunga stasi. Erano rimaste prive dei loro reparti aerei, inviati a difendere Bougainville e poi, Bismarck. Nel frattempo nuovi reparti aerei venivano addestrati, ma i piloti esperti erano difficilmente rimpiazzabili, e le gravi perdite subite nel 1942 avevano gi\u00e0 dato un duro colpo all'aviazione navale nipponica. Spesso le portaerei giapponesi venivano utilizzate, dopo il 1943, per il compito di trasporto aerei veloce, per rifornire le basi aeree nelle isole pi\u00f9 lontane. L'errore strategico di privare le navi giapponesi della loro componente imbarcata, numericamente modesta, per logorarla in combattimenti terrestri fu estremamente grave. Tra le vittime di questa situazione, l'asso Sabur\u014d Sakai, che torn\u00f2 da Rabaul ferito alla testa e ad un occhio, che non recuper\u00f2 pi\u00f9. La perdita su Bougainville dell'ammiraglio Isoroku Yamamoto fu un altro durissimo colpo per la Marina giapponese e la possibilit\u00e0 di intraprendere azioni offensive di vasto respiro, mentre nel 1943 entravano in servizio le prime portaerei , le migliori unit\u00e0 americane e quelle di maggior successo della guerra. Nel frattempo la situazione dell'US Navy era estremamente delicata, avendo di fatto solo la \"Enterprise\" e la , essendo affondate tutte le altre grandi portaerei inizialmente disponibili nel Pacifico: , \"Lexington\", , \"Hornet\".\nLa nave torn\u00f2 in azione nel 1944, quando si tratt\u00f2 di combattere gli statunitensi in azione per invadere le Filippine. Nella battaglia del Mare delle Filippine di quel giugno, la \"Shokaku\" e la \"Zuikaku\" vennero impiegate in prima linea.\nI piloti giapponesi vennero invece annientati sui loro aerei, ora troppo vulnerabili alle difese avversarie, in quello che fu definito \"'Il grande tiro al tacchino delle Marianne\"\". Da notare che entrambe le portaerei giapponesi di questa classe avevano a bordo, all'epoca, un grosso radar rotante per la ricerca aerea, uno dei primi giapponesi, della cui mancanza si pu\u00f2 considerare la causa della sconfitta di Midway, quando i bombardieri in picchiata Dauntless picchiarono sulle navi giapponesi all'improvviso, dopo essere sbucati dalle nubi.\nAl mese di ottobre le portaerei giapponesi erano sostanzialmente una forza virtuale, essendo senza quasi pi\u00f9 aerei e con pochissimi piloti preparati. Vennero usate come esca per attirare le portaerei veloci dell'ammiraglio \"Bull\" Halsey lontano dagli sbarchi di Leyte, mentre le corazzate e i kamikaze cercavano di distruggere le forze anfibie, arrivando ad un passo dal successo. La trappola aveva funzionato e le grandi navi statunitensi arrivarono a ridosso di quelle giapponesi, sostanzialmente le portaerei e alcune navi di scorta. Dopo aver lanciato un attacco aereo il 24 ottobre con tutti i pochi apparecchi abbattuti dagli statunitensi, il giorno dopo la \"Zuikaku\" fu attaccata da centinaia di aerei statunitensi. I piloti americani si concentrarono soprattutto su questa nave, che restava l'ultima delle sei portaerei di Pearl Harbor. Almeno 80 la puntarono da ogni direzione, un siluro la colp\u00ec facendola inclinare sensibilmente, forse per via delle paratie longitudinali. Poi, altri 100 apparecchi la colpirono con almeno 7 siluri e 4 bombe. La \"Zuikaku\" non prese fuoco, ma era oramai perduta. L'equipaggio si radun\u00f2, come dimostrato da una foto dell'epoca, per il saluto alla bandiera che veniva ammainata, mentre il ponte della nave era inclinato oramai di oltre 10 gradi. Molti dei 1660 uomini morirono, ma le perdite furono minori che rispetto alla nave gemella.\nEpilogo.\nCon la \"Zuikaku\" si chiuse un'era per la guerra sui mari, e da allora nessun'altra forza di portaerei giapponese cerc\u00f2 di combattere contro gli statunitensi. La perdita dei migliori piloti in lunghe battaglie di logoramento come quelle su Rabaul fu un errore di impiego determinante nella lunga fase tra il 1942 e il 1944, e quando le portaerei giapponesi tornarono a combattere quelle statunitensi, erano inferiori sia nella tecnica che nei piloti dei loro reparti di volo. Questo caus\u00f2 la distruzione della flotta di portaerei giapponesi nel 1944, 2 anni dopo Midway, senza perdite sensibili per gli statunitensi. Si produsse per\u00f2 un effetto collaterale pericoloso: la creazione a tutti gli effetti di un modello di 'guerra asimmetrica', in quanto, dall'ottobre del 1944 la schiacciante superiorit\u00e0 americana indusse i giapponesi a provare una nuova, devastante tecnica, l'attacco Kamikaze."}
{"id": "2556989", "revid": "991694", "url": "https://it.wikipedia.org/wiki?curid=2556989", "title": "Puma (automobile)", "text": ""}
{"id": "2556991", "revid": "767487", "url": "https://it.wikipedia.org/wiki?curid=2556991", "title": "Grand Prix Hassan II 1992", "text": "Il Grand Prix Hassan II 1992 \u00e8 stato un torneo di tennis giocato sulla terra rossa.\n\u00c8 stata l'8\u00aa edizione del Grand Prix Hassan II,\nche fa parte della categoria World Series nell'ambito dell'ATP Tour 1992.\nSi \u00e8 giocato al Complexe Al Amal di Casablanca in Marocco, dal 16 al 23 marzo 1992.\nCampioni.\nSingolare.\n Guillermo P\u00e9rez Rold\u00e1n ha battuto in finale German Lopez 2-6, 7-5, 6-3\nDoppio.\n Horacio de la Pe\u00f1a / Jorge Lozano hanno battuto in finale \u0122irts Dzelde / T. J. Middleton 2-6, 6-4, 7-6"}
{"id": "2556997", "revid": "767487", "url": "https://it.wikipedia.org/wiki?curid=2556997", "title": "Dredd - La legge sono io", "text": "Dredd - La legge sono io (\"Judge Dredd\") \u00e8 un film del 1995 diretto da Danny Cannon, tratto dall'omonimo personaggio dei fumetti ideato nel 1977 da John Wagner e Carlos Ezquerra, con protagonisti Sylvester Stallone, Rob Schneider, Diane Lane e Armand Assante.\nTrama.\nIn un'epoca futura il clima e l'ambiente cambiano bruscamente per gli effetti dei bombardamenti di una guerra nucleare e buona parte del pianeta si trasforma in un lugubre e sperduto deserto denominato \"Terra Maledetta\". La maggior parte dei pochi abitanti sopravvissuti si ammassa in alcune gigantesche megalopoli, dove vengono instaurate delle societ\u00e0 violente e corrotte; una di queste \u00e8 Megacity, sorta dove un tempo sorgeva l'antica citt\u00e0 di New York.\nLa legge degli uomini, ormai non pi\u00f9 efficace nel debellare il crimine, viene quindi sostituita da una nuova e violenta organizzazione di controllo e d'ordine, i cui rappresentati sono i cosiddetti \"Giudici\", che hanno molto potere: infatti, oltre a catturare coloro che si sono macchiati di crimini, possono giudicarli, condannarli ed eseguire le condanne stesse. Il \"Giudice\", secondo questa concezione, \u00e8 una sorta di poliziotto-giurato-giudice-giustiziere, tutto in un'unica e sola persona.\nNella citt\u00e0 di Megacity Joseph Dredd, il \"Giudice\" pi\u00f9 freddo e spietato, per il quale rispettare la legge \u00e8 tutto ci\u00f2 che conta, affronta diversi criminali e rinchiude in galera Herman Ferguson, detto \"Fergy\", un fanatico esperto di informatica appena uscito di prigione, solo per avere sabotato un robot per nascondersi da uno scontro a fuoco.\nNel frattempo un assassino psicopatico, l'ex-Giudice Rico, riesce assassinando il direttore di prigione Miller a evadere dal penitenziario di Aspen; arrivato a Megacity si reca in un negozio di armi e recupera un'uniforme e una pistola d'ordinanza dei Giudici, arma denominata \"Legislatore\". Immediatamente dopo Rico uccide il proprietario del negozio e trova un robot ABC, una macchina gigantesca dalle sembianze vagamente umane, che riattiva e che ri-programma vocalmente come sua guardia del corpo.\nRitenendo che i metodi usati dai Giudici di strada siano brutali ed eccessivamente oppressivi, ma che allo stesso tempo siano avallati da persone molto pi\u00f9 in alto dei semplici Giudici di strada (e appartenenti al Consiglio Supremo dei Giudici), il noto giornalista e cronista televisivo Vartis Hammond vuole denunciare i suoi sospetti in una trasmissione televisiva. Tuttavia, prima di poterlo fare, l'uomo e la moglie Lily vengono assassinati senza piet\u00e0 da un Giudice in uniforme, che in apparenza sembra essere Dredd, in quanto porta il distintivo con il suo nome.\nDredd finisce sotto processo viene protetto dal Giudice Hershey, l'unica che ha provato a essergli amica; la donna dimostra che uniforme e distintivo possono essere falsi, ma si scopre che le pallottole estratte dai corpi dei malcapitati morti ammazzati sono marcate inequivocabilmente con il DNA di Dredd. Dredd viene quindi arrestato per omicidio e condannato alla pena di morte, mutata poi in ergastolo grazie alle dimissioni del giudice Fargo, che abbandona la carica di Capo della Corte Suprema in cambio della grazia per Dredd.\nIntanto Griffin, il nuovo Capo della Corte Suprema (che aveva consigliato a Fargo di dimettersi per salvare la vita a Dredd, ma in realt\u00e0 per prenderne il posto), si incontra con Rico a cui rivela di essere il responsabile della sua evasione e gli ordina di creare il caos pi\u00f9 assoluto in tutta Megacity, al fine di convincere il Consiglio dei Giudici a riattivare il progetto \"Giano\", un esperimento genetico di clonazione per creare il \"Giudice perfetto\". Hershey per cercare prove per aiutare Dredd fruga nel suo armadietto e trova due foto una dell'uomo con un altro Giudice (l'amico che le raccont\u00f2 avere condannato) e una di lui infante con i genitori.\nMentre Dredd viene deportato ad Aspen su di un aereo da trasporto prigionieri, si ritrova seduto a fianco di Fergy, il ladruncolo da lui sommariamente arrestato. L'aereo viene individuato da alcuni razziatori solitari della \"Terra Maledetta\", gli \"Angeli\"; uno di loro lo abbatte con un lanciarazzi e l'aereo si schianta nel deserto. Dredd e Fergy vengono catturati e fatti prigionieri dagli \"Angeli\", che si rivelano anche essere dei cannibali. Dredd riesce a liberarsi e a uccidere alcuni \"Angeli\". Intanto intervengono altri Giudici recatisi nel luogo dell'incidente; essi hanno ricevuto l'ordine diretto da Griffin di eliminare tutti i carcerati coinvolti nell'incidente aereo, ma Dredd riesce ad ammazzarli per primo.\nUn Giudice sopravvissuto \u00e8 sul punto di uccidere Dredd, quando viene colpito dall'ex Capo-Giudice Fargo comparso improvvisamente; l'anziano Giudice \u00e8 riuscito a salvare la vita di Dredd, ma viene immediatamente accoltellato mortalmente alle spalle da uno dei fratelli \"Angeli\" rimasto in vita, che Dredd uccide prontamente. Hershey si reca dal cadetto esperto informatico Olmeyer e scopre che ha analizzato per sbaglio la foto del Dredd bambino, ma ha scoperto che \u00e8 falsa, rivelando che il piccolo non \u00e8 con i genitori all'aperto ma in laboratorio.\nIn punto di morte Fargo decide di svelare la verit\u00e0 a Dredd, raccontandogli del progetto \"Giano\", cominciato quarant'anni prima. Dredd apprende cos\u00ec di essere lui stesso frutto di un esperimento genetico di clonazione, ottenuto dall'elaborazione del DNA di diversi Giudici tra cui lo stesso Fargo, al fine di creare il \"Giudice perfetto\", migliorandone le qualit\u00e0 e cancellandone i difetti. Dredd apprende di avere anche un fratello, in quanto nell'esperimento vennero creati due bambini. A entrambi, per anni, furono raccontate storie fasulle sulle loro famiglie, in realt\u00e0 mai esistite.\nIl fratello \u00e8 proprio Rico, il quale in passato era il migliore amico, ma il suo DNA mut\u00f2, poi, inspiegabilmente e ci\u00f2 lo rese un pazzo criminale. Rico, in seguito a tale fatto, cominci\u00f2 a sterminare persone innocenti, e dunque Dredd, dopo averlo catturato, lo condann\u00f2 a passare il resto della sua vita nel penitenziario di Aspen. Dredd comprende quindi che il vero assassino di Hammond \u00e8 Rico, in quanto i due possiedono lo stesso DNA. A sua volta Fargo, prima di spirare, comprende che Griffin \u00e8 in combutta con Rico, e per questo motivo chiede a Dredd di fermarli entrambi.\nNel frattempo Rico fa uccidere la maggior parte di Giudici di Megacity. Vengono uccisi 148 giudici in due soli giorni. In seguito a questi eventi il Giudice-Presidente Griffin riesce a convincere il Consiglio Supremo dei Giudici a riaprire il controverso progetto \"Giano\", con la scusa ufficiale di rimpiazzare rapidamente i Giudici di strada uccisi negli attentati con dei cloni. Successivamente i Giudici del Consiglio, dopo un'iniziale collaborazione con Griffin, si rifiutano con fermezza di appoggiarlo. Allora Griffin convoca immediatamente Rico, il quale stermina in pochi istanti i Giudici McGruder, Esposito e Silver.\nIntanto Dredd e Fergy giungono, dal deserto, alle mura esterne di Megacity. Riescono a entrare entro le mura passando attraverso una delle condotte di scarico dell'inceneritore della citt\u00e0; nuovamente all'interno della citt\u00e0 i due giungono alla sala del Consiglio dove \u00e8 stato riaperto il progetto \"Giano\", e dove Dredd rivede l'ex-amico Rico, che fugge dopo avere appena ucciso il Consiglio. Griffin blocca Dredd, il quale tenta di convincere il Giudice-Presidente ad arrendersi, ma questo si ferisce da solo a un braccio e richiama un gruppo di altri Giudici e ordina loro di fermare Dredd e Fergy, accusandoli di essere stati gli autori del massacro.\nDredd e Fergy riescono a fuggire su di una moto volante e, dopo un lungo inseguimento, con alle calcagna altri Giudici sulle loro moto volanti, si recano alla casa della Giudice Hershey. Raccontandole del progetto \"Giano\" Dredd convince Hershey a recarsi, insieme a lui e a Fergy, alla Statua della Libert\u00e0, ove \u00e8 situato il laboratorio genetico del progetto \"Giano\" e dov'\u00e8 custodito il computer principale responsabile del funzionamento del progetto stesso.\nNel laboratorio genetico Rico decide di sostituire il DNA originale, preposto allo sviluppo dei cloni, con il suo DNA mutato; Griffin tenta di ostacolare il folle gesto, ma viene preso dal robot-guardia e ucciso. Arrivati Dredd, Hershey e Fergy, questi ultimi vengono subito attaccati dal robot-guardia; quest'ultimo cattura Hershey e spara, ferendo lievemente Fergy. All'improvviso interviene Rico che intima a Dredd di gettare la sua arma pena la morte di Hershey, lo conduce nel laboratorio dove cerca di portarlo dalla sua parte rivelandogli il suo piano per Megacity, creare cloni liberamente pensanti controllati da loro, al contempo Rico si confronta con Dredd riguardo ai loro trascorsi.\nDredd rifiuta l'offerta del suo ex-amico e di risposta Rico fa entrare il suo robot-guardia per uccidere Hershey sotto gli occhi di Dredd ma cambia idea e ordina al suo robot di uccidere Dredd. Mentre tenta di ammazzare Dredd il robot-guardia viene assalito alle spalle da Fergy che gli stacca alcuni cavi di controllo importanti dal suo collo robotico, mettendolo fuori uso.\nDredd insegue Rico fino alla cima della testa della Statua della Libert\u00e0; alla fine di un'aspra lotta tra i due Dredd riesce a fare precipitare Rico gi\u00f9 dalla statua uccidendolo, ma rimane a malapena appeso con un braccio al bordo dell'apertura della testa della statua stessa. Ilsa Hayden, collaboratrice di Rico, tenta cos\u00ec di ucciderlo, ma viene fermata giusto in tempo da Hershey.\nAlla fine Dredd, Hershey e Fergy vengono a conoscenza del fatto che la Centrale dei Giudici ha diffuso notizie e particolari sul progetto \"Giano\", su chi era coinvolto e su come si sono svolti veramente i fatti, cosa che convince la citt\u00e0 e tutti i Giudici superstiti dell'innocenza di Dredd, grazie anche a Olmeyer. I Giudici rimanenti richiedono a Dredd stesso di divenire il nuovo Giudice-Presidente della Corte Suprema di un Consiglio dei Giudici ricostituito, ma Dredd rifiuta affermando di essere un semplice \"Giudice di strada\".\nProduzione.\nLe riprese vennero realizzate in Islanda a \u00d6r\u00e6fi e negli Shepperton Studios di Shepperton nel Surrey, in Inghilterra.\nDistribuzione home video in Italia.\nLa versione italiana del blu-ray della pellicola \u00e8 stata prodotta dalla CG Entertainment nel gennaio 2017 tramite una campagna crowdfunding. I nomi dei primi 300 acquirenti che hanno contribuito al progetto sono stati incisi nel cartonato dell'edizione home video, ricevendo la stessa in edizione numerata.\nReboot.\nNel 2012 \u00e8 stato distribuito un reboot del personaggio Dredd, dal titolo \"Dredd - Il giudice dell'apocalisse\" (\"Dredd\"), con protagonista l'attore Karl Urban."}
{"id": "2556999", "revid": "33689", "url": "https://it.wikipedia.org/wiki?curid=2556999", "title": "Zilog Z8000", "text": "Lo Z8000 \u00e8 un microprocessore a 16 bit prodotto da Zilog nel 1979. L'architettura del processore fu disegnata da Bernard Peuto mentre la logica e l'implementazione fisica furono curate da Masatoshi Shima. Lo Z8000 non era compatibile con lo Z80 e non fu largamente impiegato. Tuttavia i controller per la comunicazione seriale Z16C01 e Z16C02 utilizzano ancora il \"core\" dello Z8000.\nCaratteristiche.\nIl processore \u00e8 dotato di una architettura a 16 bit. Alcune versioni adottano un registro a 7 bit per gestire la segmentazione della memoria che estende lo spazio di indirizzamento a 8 MB. Il chip contiene 16 registri a 16 bit ma sono presenti alcune istruzioni che li impiegano a 8, 16, 32 e 64 bit. Il set di registri \u00e8 completamente ortogonale (ci\u00f2 significa che ogni registro pu\u00f2 essere usato nella stessa maniera e con le stesse istruzioni degli altri). I registri 14 e 15 sono generalmente utilizzati per gestire lo stack: il primo identifica il segmento dello stack, il secondo come puntatore. Il chip opera sia in modalit\u00e0 utente che in modalit\u00e0 kernel e, come lo Z80, anche lo Z8000 include internamente la circuiteria per l'aggiornamento della DRAM.\nNonostante queste interessanti caratteristiche rispetto ai processori del tempo, lo Z8000 non risultava particolarmente veloce ed aveva alcuni problemi, finendo lentamente con l'essere soppiantato dai processori della famiglia x86.\nLo \"Z8000\" fu seguito dallo Zilog Z80000 a 32 bit.\nSistemi basati sulla CPU Zilog Z8000.\nLo Z8000 fu usato dalla Namco nella serie di videogiochi di simulazione automobilistica \"Pole Position\" come Z8002, una versione capace di gestire piccoli quantitativi di memoria.\nAlcuni computer basati sullo Z8000, oltre alla serie System 8000 di ZiLOG, includono il C8000 di Onyx Systems, un sistema multi-utente basato su Unix, gli Olivetti M20, M30, M40, M50, M60 ed il sistema Unix Commodore 900. Alcune societ\u00e0 produttrici di chip realizzarono lo Z8000, tra cui AMD, SGS-Ates, Hitachi e Sharp.\nL'utilizzo in dispositivi militari pu\u00f2 spiegare il motivo per cui lo Z8000 sia sopravvissuto fino ad oggi come \"core\" dei processori Z16C01/02 usati come controller per le comunicazioni seriali ZiLOG SCC: sul sito ZiLOG \u00e8 ancora ordinabile ed \u00e8 possibile scaricarne la documentazione.\nPer questo processore fu sviluppata una versione del sistema operativo Xenix"}
{"id": "2557001", "revid": "77594", "url": "https://it.wikipedia.org/wiki?curid=2557001", "title": "HMS Prince of Wales (1939)", "text": ""}
{"id": "2557002", "revid": "111994675", "url": "https://it.wikipedia.org/wiki?curid=2557002", "title": "Pinetum di Bedgebury", "text": "Il National Pinetum di Bedgebury \u00e8 un pineto storico nei pressi di Goudhurst, nel Kent, in Gran Bretagna, pensato nel 1925 come raccolta nazionale di conifere. Con i suoi 138 ha di foresta, \u00e8 considerato la collezione di conifere pi\u00f9 completa al mondo.\n\u00c8 gestito dalla Foresty Commission (Commissione di Silvicoltura) inglese, che gestisce anche il Westonbirt National Arboretum."}
{"id": "2557007", "revid": "339392", "url": "https://it.wikipedia.org/wiki?curid=2557007", "title": "Glucosamina solfato", "text": ""}
{"id": "2557009", "revid": "1442080", "url": "https://it.wikipedia.org/wiki?curid=2557009", "title": "Grand Prix Hassan II 1992 - Singolare", "text": "Il singolare del torneo di tennis Grand Prix Hassan II 1992, facente parte dell'ATP Tour, ha avuto come vincitore Guillermo P\u00e9rez Rold\u00e1n che ha battuto in finale German Lopez 2-6, 7-5, 6-3."}
{"id": "2557011", "revid": "729019", "url": "https://it.wikipedia.org/wiki?curid=2557011", "title": "Angelica Costello", "text": "Ha esordito nel mondo del cinema per adulti durante il 1998 nella serie di Ed Powers \"Dirty Debutantes\". Fu Penthouse Pet per il mese di giugno 1999. Secondo il sito IAFD, s'\u00e8 ritirata nel 2009."}
{"id": "2557012", "revid": "125409160", "url": "https://it.wikipedia.org/wiki?curid=2557012", "title": "Daniele Capezzone", "text": "In precedenza fu segretario dei Radicali Italiani (2001-2006) e deputato nella XV legislatura (2006-2008) per la componente radicale della Rosa nel Pugno. Oggi \u00e8 editorialista del quotidiano \"La Verit\u00e0\" di Maurizio Belpietro.\nBiografia.\nStudi.\nFiglio di Felice Capezzone e Anna Gambini, frequenta il liceo classico presso il Collegio San Giuseppe, tenuto dai fratelli delle scuole cristiane, dove si diploma nel 1990. Si iscrive poi alla Facolt\u00e0 di Giurisprudenza presso l'Universit\u00e0 LUISS Guido Carli di Roma, che per\u00f2 abbandona nel 1997 dopo essere entrato in politica.\nAttivit\u00e0 politica.\nAttivit\u00e0 politica nel Partito Radicale (1993-2007).\nNel 1993 prende la tessera radicale. Nel 1997 svolge il servizio civile a Roma presso Legambiente. Il 1\u00ba gennaio 1998 partecipa alla sua prima manifestazione organizzata dai Radicali, dove conosce Marco Pannella. Inizia a frequentare assiduamente la sede di partito, diventando responsabile per l'informazione dei radicali. Il 15 luglio 2001 viene eletto segretario del neo-costituito movimento dei Radicali Italiani.\nFra il 2002 e il 2004 Capezzone intraprende assieme a Marco Pannella, Rita Bernardini e Sergio D'Elia vari scioperi della fame per sollecitare l'approvazione di un provvedimento che risolva la situazione di sovraffollamento carcerario. Fra il 2004 e il 2005 si spende in prima persona per i referendum parzialmente abrogativi della legge 40/2004 in tema di procreazione medicalmente assistita. Nel luglio 2004 insieme a Rita Bernardini pone in atto un altro sciopero della fame per ottenere che si aprisse un contraddittorio pubblico sulle reti Rai.\nDeputato per la Rosa nel Pugno (2006-2007).\nNel novembre 2005 viene rieletto per la quarta volta segretario dei Radicali Italiani e gestisce, per parte radicale, la collaborazione con lo SDI per la costituzione di Rosa nel Pugno, un nuovo soggetto politico di area liberalsocialista. Candidatosi alle Politiche 2006 nella coalizione di centro-sinistra de L'Unione, Capezzone viene eletto nelle file della RnP alla Camera dei deputati nella circoscrizione elettorale Sicilia I. Il 6 giugno 2006 viene eletto Presidente della X Commissione Permanente - Attivit\u00e0 Produttive, Commercio e Turismo, carica che ricoprir\u00e0 fino al 7 novembre 2007; \u00e8 stato il primo parlamentare radicale ad assumere la carica di Presidente di una Commissione Permanente della Camera.\nAll'interno della Rosa nel Pugno, Capezzone si differenzia progressivamente dalle posizioni di Marco Pannella e del gruppo socialista, cercando di spostare l'attenzione del soggetto dai diritti civili alle libert\u00e0 economiche. Pannella gli rimprovera di agire per la propria visibilit\u00e0 personale e di tenere un atteggiamento troppo critico nei confronti del Governo Prodi II cui il partito prende parte. Capezzone non si ricandida a segretario di Radicali Italiani e gli succede Rita Bernardini; il Congresso del partito adotta una mozione Capezzone-Bernardini che impegna i Radicali Italiani a sollecitare il Governo Prodi II a intraprendere le auspicate riforme economico-sociali e per i diritti civili.\nTra i vari progetti di legge di cui \u00e8 primo firmatario o co-firmatario, risaltano il provvedimento per la concessione di amnistia e indulto (successivamente \u00e8 stato approvato il solo indulto) e per il progetto di legge \"Sette giorni per aprire un'impresa\", volta a snellire le pratiche burocratiche necessarie per l'inizio di un'attivit\u00e0 imprenditoriale. Il 25 gennaio 2007 Capezzone avvia uno sciopero della fame per sollecitare gli organi competenti a pronunciarsi in merito ai ricorsi sull'attribuzione di otto seggi contestati al Senato della Repubblica. Lo sciopero, proseguito ininterrottamente per quaranta giorni e a cui hanno progressivamente aderito centinaia di persone, \u00e8 stato sospeso il 7 marzo 2007, a seguito della decisione della giunta per le elezioni del Senato di procrastinare ulteriormente la soluzione della vicenda.\nIn seguito alla crisi del Governo Prodi II e al rinvio del governo stesso alle Camere per i relativi voti di fiducia, il 25 febbraio 2007 Capezzone annuncia la sua astensione, contestando l'operato de L'Unione e aggiungendo che \u00absolo la grande stima umana e politica che ho per Emma Bonino come membro del governo, fa s\u00ec che io non mi spinga oltre\u00bb. Successivamente alla sua fuoriuscita dai Radicali Italiani, il 7 novembre 2007 Capezzone si dimette da Presidente della X Commissione permanente della Camera e comunica di lasciare contestualmente il gruppo parlamentare della Rosa nel Pugno per aderire al Gruppo misto.\n\"I volenterosi\" e \"Decidere.net\" (2007).\nNell'autunno 2006 Capezzone, assieme a vari altri parlamentari (Bruno Tabacci, Nicola Rossi, Paolo Messa e Antonio Polito) organizza la \"Tavola dei volenterosi\", un network parlamentare trasversale per l'innovazione e le riforme economiche e sociali. Il \"Manifesto dei Volenterosi\", lanciato assieme a diversi intellettuali (Francesco Giavazzi, Alberto Alesina, Franco Debenedetti, Giuliano da Empoli) presenta un appello per la modernizzazione del paese sulla base dei principi di merito e concorrenza. Inoltre Capezzone diventa membro del Comitato promotore per i referendum parzialmente abrogativi sulla legge elettorale vigente. Infine a febbraio 2007 Capezzone annuncia l'astensione sul voto di fiducia al Governo Prodi II.\nLe tre mosse politiche mettono Capezzone in rotta con le posizioni di Radicali Italiani Tra maggio e giugno 2007, a seguito di uno scontro con Pannella, Capezzone non partecipa al Comitato Nazionale dei Radicali Italiani e annuncia la costituzione del suo network liberale. La sua partecipazione ai programmi di Radio Radicale viene sospesa. Nell'estate 2007 Capezzone presenta il network \"liberale e liberista\" \"Decidere.net\", che organizza per il 15 settembre 2007 una manifestazione sulla riforma delle pensioni a Roma e due settimane dopo un convegno sulle tasse a Milano. Resteranno le uniche vere iniziative legate al network prima della sua dismissione. A novembre Capezzone si dichiara interessato a mettere a disposizione gli obiettivi liberali del network \"Decidere.net\" nel futuro progetto de Il Popolo della Libert\u00e0.\nPortavoce di Forza Italia e del Popolo della Libert\u00e0 (2008).\nIl 9 febbraio 2008 Daniele Capezzone annuncia la sua adesione a Forza Italia, motivandola con l'opposizione alla politica fiscale del governo Prodi II. Non ricandidato alle elezioni politiche del 2008, il 12 maggio 2008 Capezzone diviene nuovo portavoce del partito e, con la confluenza di questo ne Il Popolo della Libert\u00e0, il 9 aprile 2009 viene nominato portavoce del PdL. Prima di ricoprire il ruolo di portavoce di Forza Italia e PdL, Capezzone aveva pi\u00f9 volte manifestato considerazioni aspramente critiche nei confronti di Silvio Berlusconi, del Popolo della Libert\u00e0 e del Vaticano, arrivando a chiedere l'abolizione dei Patti Lateranensi e dell'otto per mille alla Chiesa cattolica. Nell'estate 2010, durante il pi\u00f9 aspro scontro tra Berlusconi e Fini, cofondatori del PdL, si schiera dalla parte del Presidente del Consiglio e critica duramente le scelte politiche del Presidente della Camera.\nL'adesione alla rinata Forza Italia e al partito di Fitto.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce alla nuova Forza Italia, nonostante alcuni presunti dissapori con Berlusconi stesso. Nel 2015 abbandona Forza Italia per aderire al partito di ispirazione liberal-conservatrice e liberista, Conservatori e Riformisti, fondato da Raffaele Fitto, poi confluito in Direzione Italia nel 2017. \nHa scelto di non ricandidarsi in Parlamento alla vigilia delle elezioni politiche del 2018. \nProcedimenti giudiziari.\nIl 12 febbraio 2010 la Corte suprema di cassazione lo ha condannato, in via definitiva, per il reato di diffamazione a mezzo stampa. La Suprema Corte ha respinto il ricorso di Capezzone per una vicenda risalente al novembre 2002, quando ricopriva la carica di segretario dei Radicali Italiani. Attraverso una dichiarazione stampa riportata sul sito radicale, questi si era rivolto indirettamente a Carlo Lasperanza, Pubblico ministero nel processo sull'omicidio della studentessa romana Marta Russo, parlando di \u00abcomportamenti letteralmente teppistici di alcuni magistrati\u00bb e di \"testimoni minacciati\". Infatti Capezzone intervenne spesso in difesa di Giovanni Scattone e Salvatore Ferraro, assumendo quest'ultimo come consulente quando era deputato e Presidente di Commissione. Secondo la Cassazione, pur essendo il diritto di critica, anche \"aspro\", una forma legittima di dissenso, Capezzone utilizzando i termini \"teppismo\" e \"minaccia\", \u00ablesivi dell'onorabilit\u00e0\u00bb professionale del magistrato, sarebbe andato oltre, senza esercitare solo \u00abuna legittima critica al difetto di garantismo emerso dalle indagini\u00bb.\nAttivit\u00e0 editoriale e televisiva.\nDall'estate del 2001 fino a giugno 2007, ha curato per Radio Radicale la puntata domenicale della rassegna stampa \"Stampa e regime\", oltre a vari spazi di approfondimento e di \"Filo diretto\" (intervista-conversazione) con gli ascoltatori. Ha spesso collaborato con o firmato editoriali per testate giornalistiche italiane ed estere (fra cui \"Libero\" ed il \"The Washington Times\"). Nel 2003 ha pubblicato il suo primo libro, \"Uno shock radicale per il XXI secolo\". Capezzone presenta i contenuti del libro presso l\"'American Enterprise Institute\" di Washington nel marzo 2004. Nel 2004 pubblica il suo secondo libro, \"Euroghost - Un fantasma s'aggira per l'Europa: l'Europa\".\n\u00c8 apparso nelle vesti di commentatore satirico a \"Markette\" (trasmissione televisiva condotta da Piero Chiambretti su LA7) dal 2004 al 2007. Ha contribuito ad accrescere la sua notoriet\u00e0 la caricatura-imitazione di Neri Marcor\u00e8 a \"SuperCiro\", andata in onda su Italia 1 nel novembre 2004, e riproposta quattro anni dopo nella trasmissione \"Parla con me\", in onda su Rai 3.\nNel 2006 ha condotto insieme al giornalista-blogger Mario Adinolfi \"70in2\", un talk-show di attualit\u00e0 politica dedicato alla generazione dei trentenni cresciuti negli anni ottanta. Il programma \u00e8 andato in onda sulla radio locale romana \"Radio Citt\u00e0 Futura\". Nel 2007 ha tenuto la rubrica \"De Minimis\" su Nessuno TV nonch\u00e9 all'interno del programma di Rai 2 \"Confronti\", \u00e8 poi ospite fisso del talk-show calcistico \"Il processo di Biscardi\" e cura la rassegna stampa della domenica su Radio 24. Inoltre dal 20 dicembre 2007 al 15 giugno 2010 ha avuto la direzione politica dell'agenzia di stampa \"Il Velino\". Nell'ottobre 2017 ha pubblicato il libro \"Brexit. La sfida\", assieme a Federico Punzi, sulla riflessione dell'uscita della Gran Bretagna dall'UE. Il 26 gennaio 2018 \u00e8 stato tra i fondatori, con l'aiuto dell'editore Francesco Giubilei, della rivista trimestrale \"Atlantico\", di cui \u00e8 co-direttore. Nello stesso periodo ha iniziato a collaborare con il quotidiano \"La Verit\u00e0\" nelle vesti di editorialista e conducendo la rassegna stampa giornaliera del quotidiano.\nDa qualche anno \u00e8 opinionista politico per alcuni talk show di Mediaset come \"Quarta Repubblica\", \"Stasera Italia\" e \"Mattino 5\".\nVita privata.\nNel 2006, secondo un'intervista ad \"Eva 3000\" ripresa dal \"Corriere della Sera\", Capezzone avrebbe affermato di essere bisessuale, cosa che lo stesso politico, in una successiva intervista a \"Libero\", ha definito \u00abuna tempesta in un bicchier d'acqua\u00bb, aggiungendo che \u00able mie relazioni sono affar mio\u00bb. Questa posizione \u00e8 stata ribadita nel 2010 in un'ulteriore polemica sulla sua presunta bisessualit\u00e0, in cui ha riaffermato che questi argomenti \u00absono questioni private\u00bb."}
{"id": "2557017", "revid": "1528507", "url": "https://it.wikipedia.org/wiki?curid=2557017", "title": "Regioni storiche degli Stati Uniti d'America", "text": "Le regioni storiche degli Stati Uniti d'America sono le regioni che in passato hanno avuto un qualche status giuridico, o quelle che secondo la comune percezione non vengono immediatamente riconosciute come regioni storiche.\nModifiche territoriali interne.\nL'elenco seguente riguarda concessioni territoriali, cessioni, acquisti, distretti (ufficiali oppure no) o insediamenti costituiti in una zona che faceva gi\u00e0 parte delle tredici colonie o di uno Stato dell'Unione o di un territorio degli Stati Uniti, compresi i principali acquisti territoriali (pi\u00f9 o meno legali) dai Nativi Americani, che non richiesero trattati internazionali n\u00e9 riguardarono cessioni statali.\nTerritori organizzati scomparsi.\nLa seguente lista enumera i territori organizzati degli Stati Uniti che in seguito divennero Stati federati, in ordine di anno di nascita. \nSoprannomi regionali.\nBelts.\nAlcune regioni sono indicate con il nome di \"belt\", che letteralmente significa \"cintura\" e corrisponde al termine italiano \"fascia\" nella sua accezione geografica (\"striscia di terreno, di territorio\")"}
{"id": "2557018", "revid": "125727824", "url": "https://it.wikipedia.org/wiki?curid=2557018", "title": "Colori e simboli del Football Club Internazionale Milano", "text": "In questa pagina sono riportati i colori e simboli del Football Club Internazionale Milano, societ\u00e0 calcistica italiana con sede a Milano.\nFondata nel 1908, i suoi colori distintivi sono da sempre l'azzurro e il nero che furono scelti dal disegnatore nonch\u00e9 socio fondatore del club Giorgio Muggiani: con tale abbinamento cromatico Muggiani intese da una parte rendere omaggio rispettivamente al cielo e alla notte che avevano tenuto a battesimo la nascita della nuova squadra, ispirata da principi di fratellanza, e dall'altra opporsi al binomio rosso e nero espresso dai rivali cittadini del Milan. Dall'emblema distintivo della famiglia Visconti, fondatrice del Ducato di Milano \u2014 antico Stato dell'Italia settentrionale con capitale l'omonima citt\u00e0 \u2014 deriva l'adozione tra i simboli societari di un biscione, declinato nel corso degli anni in varie forme pi\u00f9 vicine a quelle di un serpente (che comparve per un breve intervallo di tempo sullo stemma del club) che non alla classica \"bissa\" storicamente legata alla citt\u00e0 meneghina. Dalla bandiera del Ducato di Milano venne presa a prestito la croce rossa su campo bianco che serv\u00ec da ispirazione per il disegno della casacca distintiva della Societ\u00e0 Sportiva Ambrosiana, nuova realt\u00e0 calcistica nata dalla fusione con i rivali cittadini dell'Unione Sportiva Milanese \u2014 imposta dal regime fascista e mai realmente digerita \u2014 che ebbe tuttavia vita breve in favore di un ritorno al classico nerazzurro.\nLa simbologia adottata dall'Inter \u00e8 stata, nel corso della sua storia, fonte d'ispirazione per le denominazioni, le divise e gli stemmi di numerose societ\u00e0 calcistiche italiane e straniere, tra cui il , il , lo , il , l', l', l' e l'.\nLa maglia.\nPrima divisa.\nStoria.\nDagli albori agli anni 1930.\nA scegliere i colori della tradizionale maglia a strisce nerazzurre fu l'illustratore Giorgio Muggiani. Originariamente, il numero delle strisce sulla maglia \u2014 in realt\u00e0 una camicia di cotone pesante e di flanella, in considerazione del fatto che si giocava quasi esclusivamente nei mesi primaverili \u2014 variava a seconda del manufattore, dato che venivano confezionate da sartorie artigianali varie o addirittura in casa indossava ancora casacche realizzate da maglifici diversi (pur cercando una certa uniformit\u00e0): in ogni caso le righe nere variavano da un minimo di tre a un massimo di cinque, mentre quelle azzurre da un minimo di tre a un massimo di quattro. La maglia poteva presentare scollo a V nero, pi\u00f9 o meno ampio, colletto nerazzurro o ancora colletto bianco e laccetti.\nFino alla fine degli anni 1920 non ci furono novit\u00e0 sostanziali a parte la comparsa sul petto di uno stemma con il \"biscione\" di Milano nella stagione 1913-1914.\nNel 1928, a seguito della fusione con i concittadini dell'Unione Sportiva Milanese \u2014 voluta dal regime fascista, che impose anche il cambio di denominazione in Societ\u00e0 Sportiva Ambrosiana \u2014 la tradizionale divisa a strisce nerazzurra fu accantonata in favore di una maglia bianca con scollo a V crociata in rosso, sulla quale venne apposto all'altezza del petto uno stemma ovale con fascio littorio. La nascita della nuova realt\u00e0 fu osteggiata sia dai tifosi, che continuavano a chiamarla Inter, sia dai dirigenti che nell'amichevole Ambrosiana- del 19 maggio 1929 usarono la maglia nerazzurra con lo stemma della Milanese. Nella stagione 1929-1930 si ritorn\u00f2 alla maglia che aveva caratterizzato il club prima della fusione, con lo stemma della Milanese sul petto.\nDagli anni 1930 ai 1950.\nNel 1930-1931, la squadra appose per la prima volta sulla maglia lo scudetto con fascio littorio \u2014 che aveva esordito per la prima volta sulla maglia del Genoa nel campionato 1924-25 \u2014 mentre per quanto riguarda le variazioni stilistiche si segnal\u00f2 lo scollo a V a scacchi che richiamava i colori sociali (bianco e nero) della Milanese. Dal 1932-1933 l'Inter torn\u00f2 a usare la maglia che aveva indossato nei campionati 1927-1928 e 1929-1930, senza lo stemma della Milanese. Nella stagione 1938-1939, la divisa fu impreziosita dallo scudetto.\nQuesta maglia fu usata anche nel 1939-1940 mentre la stagione 1940-1941, segn\u00f2 l'immediato ritorno dello scudetto sul petto dopo un anno di assenza. Dal 1941 al 1946 venne usata prevalentemente una divisa a sei righe \u2014 tre nere e tre azzurre \u2014 mentre per il 1946-1947 fu usata una maglia con sette righe, tre nere e quattro azzurre. Dal 1947 al 1959 la casacca ebbe in prevalenza quattro strisce nere e tre azzurre. Nella stagione 1958-1959 comparve lo stemma societario sul petto. L'anno seguente la maglia rest\u00f2 invariata, ad eccezione dello stemma societario che fu rimosso.\nAnni 1960 e 1970.\nNel 1961-1962 e nel 1962-1963, le righe divennero nove \u2014 quattro nere e cinque azzurre \u2014 ma nella stagione immediatamente successiva tornarono a essere sette, quattro nere e tre azzurre. La divisa per il 1963-1964 fu impreziosita dal tricolore, che celebrava il campionato conquistato l'anno precedente. Fu un periodo di grandi soddisfazioni sportive per la squadra che contribu\u00ec alla formazione di una divisa iconica, che infatti sub\u00ec poche modifiche e non sostanziali fino al 1971, se si eccettuano il tricolore che torn\u00f2 a campeggiare sulle maglie nella stagione 1965-1966 e la stella celebrativa del decimo titolo italiano in quella 1966-1967. Dal 1967-1968 sul petto rimase solo la stella.\nNel 1971-1972 la maglia fu impreziosita dal tricolore. Da quella stagione e fino a quella 1976-1977 la divisa non sub\u00ec modifiche degne di nota; il numero delle strisce fu prevalentemente pari a sette. A partire della stagione 1977-1978 comparve stabilmente sulla maglia il logo del fornitore tecnico, quello della Puma. Nell'annata successiva la maglia si fregi\u00f2 per la prima volta della coccarda tricolore in virt\u00f9 del successo dell'anno prima nella Coppa nazionale. La maglia della stagione 1979-1980 rimase invariata rispetto a quella dell'annata precedente, eccezion fatta per l'adozione di un nuovo stemma sociale all'interno del quale faceva bella mostra di s\u00e9 un serpente.\nAnni 1980.\nPer la stagione 1980-1981, la divisa torn\u00f2 a esporre il tricolore in luogo dello stemma che trov\u00f2 spazio solo sulla manica destra. Inoltre, le strisce si fecero pi\u00f9 fitte e vennero adottati dei pantaloncini azzurri. Dal 1981 l'Inter abbandon\u00f2 il fornitore tecnico tedesco per legarsi all'azienda italiana della Mec Sport e le strisce tornarono leggermente pi\u00f9 larghe. L'anno successivo comparve sulle maglie nerazzurre pure il primo sponsor ufficiale. Gi\u00e0 dal 1983-1984 tornarono i pantaloncini neri e la divisa rimase sostanzialmente invariata fino al 1986.\nL'annata 1986-1987 vide l'esordio di un nuovo fornitore tecnico, il francese Le Coq Sportif, che si distinse nel biennio di sponsorizzazione per l'adozione di un numero di strisce variabili da un minimo di sette a un massimo di nove e per aver riportato lo stemma sociale sul petto. Nella stagione 1988-1989, la prima dell'azienda tedesca Uhlsport, si assistette alla comparsa sulle maglie di una versione dello stemma leggermente ritoccata che apportava sopra anche la denominazione del club. La casacca della stagione 1989-1990 fece segnare il ritorno del tricolore, che spost\u00f2 il nuovo stemma sociale \u2014 ancora cambiato e pi\u00f9 simile adesso a quello originario \u2014 sulla manica destra.\nAnni 1990.\nNel 1991 si registr\u00f2 un nuovo cambio di fornitore tecnico dopo l'accordo con la Umbro: l'azienda inglese esord\u00ec con una maglia contraddistinta da un numero di strisce pari a sette, tre nere e quattro azzurre. La divisa per l'anno successivo si caratterizz\u00f2 per l'uso di una tonalit\u00e0 di azzurro pi\u00f9 chiara rispetto alle precedente e per un numero di righe pi\u00f9 elevato. Dal 1993 al 1995 le strisce furono stabilmente nove, cinque nere e quattro azzurre.\nLa stagione 1995-1996 fu segnata dall'utilizzo di una tonalit\u00e0 di azzurro pi\u00f9 scura che fu confermata anche nelle due successive annate. Nella stagione 1997-1998 la maglia presentava nella parte inferiore una caratteristica serigrafia del logo sociale. Esaurito il rapporto con l'azienda inglese nel 1998-1999, il club firm\u00f2 un nuovo contratto con il fornitore tecnico americano della Nike, che esord\u00ec presentando una maglia sostanzialmente nel solco delle precedenti.\nAnni 2000.\nNella stagione 2000-2001 la Nike non apport\u00f2 elementi di grande novit\u00e0, mentre nel 2001-2002 decise di introdurre nella tradizionale maglia a strisce nerazzurre degli inserti gialli, che vennero confermati anche nell'annata successiva. Nella stagione 2003-2004 la divisa si caratterizz\u00f2 per una generale predominanza dell'azzurro sul nero, soprattutto nella parte inferiore della stessa, mentre non ci furono grosse novit\u00e0 l'anno successivo.\nNella stagione 2006-2007 torn\u00f2 a campeggiare sulla maglia del club il tricolore \u2014 a distanza di diciassette anni dall'ultima volta \u2014 mentre la coccarda tricolore, simbolo della Coppa Italia conquistata nell'annata precedente, trov\u00f2 spazio solo sulla manica sinistra. La stagione 2007-2008 rappresent\u00f2 per il club quella celebrativa dei primi cento anni dalla sua fondazione. Per celebrare la ricorrenza, la Nike elabor\u00f2 una divisa pi\u00f9 classica: la maglia presentava sette righe \u2014 tre nere e quattro azzurre \u2014 con lo scudetto tricolore disposto al centro della stessa. Per il 2008-2009 l'azienda americana pens\u00f2 a degli inserti di color oro sulle maniche e nella parte inferiore della maglia. Nella stagione 2009-2010 la maglia present\u00f2 nove strisce \u2014 cinque nere e quattro azzurre \u2014 mentre lo stemma societario venne circondato dai colori della bandiera italiana (verde, bianco e rosso) per celebrare i cento anni dal primo scudetto.\nAnni 2010.\nL'annata 2010-2011 fece segnare una sostanziale innovazione: per la prima volta le strisce nerazzurre non furono definite ma presentarono un effetto sfumato che richiamava la pelle del biscione, simbolo della squadra. Novit\u00e0 anche per lo stemma, che venne racchiuso in tre cerchi concentrici con i colori sociali (oro, blu e nero) e per lo scudetto tricolore che, dopo la sopravvenuta vittoria nel Mondiale per club nel dicembre dello stesso anno, and\u00f2 ad affiancare la coccarda nella parte destra della maglia lasciando spazio al centro al FIFA Champions Badge. Dopo una stagione cos\u00ec innovativa, l'anno seguente la Nike scelse di tornare, in un certo senso, alle origini. Le classiche strisce nerazzurre infatti, divennero pi\u00f9 sottili, in controtendenza con i campionati passati. Degno di nota fu il colletto a polo con chiusura a due bottoni. Per il 2012-2013, le strisce della maglia, a girocollo, divennero cinque \u2014 tre azzurre e due nere \u2014 mentre le maniche furono completamente nere con risvolto azzurro. La casacca della stagione 2013-2014 present\u00f2 bande leggermente pi\u00f9 strette rispetto a quella della passata stagione e una tonalit\u00e0 di azzurro pi\u00f9 scura del solito, tendente al blu. Il colletto fu per la prima volta alla coreana, pi\u00f9 basso e rotondo, di colore nero. \nL'annata 2014-2015 fece segnare una vera e propria rivoluzione: la maglia fu caratterizzata da un colletto a polo prevalentemente nero, con una rifinitura azzurra sulla parte superiore, e strisce nere pi\u00f9 strette, ulteriormente definite da tredici \"pinstripes\" azzurre, quasi a ricordare un elegante gessato. Le maniche seguivano la trama principale per poi finire con una striscia sottile azzurra e una banda di colore nero ai bordi. La maglia 2015-2016 si ispir\u00f2 a quella del 1990-1991 per celebrare i venticinque anni dalla vittoria della prima Coppa UEFA: fece cos\u00ec ritorno la classica divisa a strisce nere e azzurre. L'anno successivo la Nike conferm\u00f2 le tradizionali righe verticali nerazzurre, ma aggiunse una particolare grafica a linee ondulate; inoltre, vennero proposti dei curiosi calzettoni gialli. \nNella stagione 2017-2018 l'azienda americana rivoluzion\u00f2 ancora le righe, proponendole asimmetriche, prima di tornare ad uno stile pi\u00f9 classico nell'annata seguente, quando l'elemento pi\u00f9 interessante fu la grafica a pelle di serpente nella parte inferiore della casacca. Questo fu anche il terzo anno consecutivo in cui vennero proposte le maniche monocolore nere. Nella stagione 2019-2020 l'azienda americana pens\u00f2 ad un inserto a strisce diagonali all'altezza del petto che si intersecava con le classiche righe verticali nere e azzurre.\nAnni 2020.\nPer la stagione 2020-2021 la Nike scelse di reinterpretare le tradizionali strisce verticali proponendo delle spesse righe a zig-zag nerazzurre, che riprendevano il biscione, e un motivo a onde. La maglia si rifaceva a forme e colori caratteristici dello stile tribal-pop. Nella stagione 2021-2022 la maglia present\u00f2 una trama a pelle di serpente, che richiamava nuovamente il biscione. Da segnalare il ritorno dello scudetto e il debutto sulla maglia del nuovo logo societario, svelato gi\u00e0 nel corso della stagione precedente.\nSeconda divisa.\nStoria.\nDagli anni 1910 e fino alla prima met\u00e0 degli anni 1940, le maglie da trasferta dell'Inter furono prevalentemente bianche, talvolta con inserti nerazzurri. In alcune gare della stagione 1914-1915 la squadra scese in campo con una particolare maglia bianca con scollo a V, girocollo con laccetti e polsini nerazzurri e fondo della stessa azzurronero nella quale spiccava la scritta \"F.C.I.\" sul petto. Nella stagione 1927-1928 i giocatori dell'Inter indossarono una maglia granata con scollo a V \u2014 riproposta nel 1951-1952, nella variante con girocollo \u2014, mentre nella stagione nel 1937-1938 e nel 1941-1942 comparve una maglia arancione a girocollo.\nA partire dalla seconda met\u00e0 del decennio venne introdotta stabilmente una muta da trasferta di colore bianco che poteva avere girocollo e polsini nerazzurri \u2014 ci\u00f2 avvenne dal 1946 al 1949, e nel 1951 \u2014, oppure scollo a V e laccetti, girocollo, fascia e polsini azzurroneri \u2014 nel 1946 e nel 1952 \u2014, o ancora fascia azzurronera, girocollo azzurronero e polsini nerazzurri, come nel 1950. Dalla stagione 1952-1953 a quella 1954-1955 torn\u00f2 la maglia arancione, con girocollo e polsini neri oppure con girocollo azzurro e polsini neri.\nDal 1956 al 1965 fu adottata una maglia bianca con sbarra nerazzurra, con scollo a V e laccetti, con un'unica variazione nella stagione 1964-1965 rappresentata dal girocollo azzurronero. Per l'annata 1965-1966 e fino a quella 1969-70, venne scelta ancora una casacca bianca con girocollo azzurronero e polsini nerazzurri, ma torn\u00f2 la fascia azzurronera come nell'immediato secondo dopoguerra. Dal 1971 al 1976 fu utilizzata una casacca bianca con scollo a V, colletto e polsini nerazzurri; fece eccezione il 1975, quando torn\u00f2 la maglia bianca con girocollo, fascia e polsini nerazzurri. Nell'intervallo di tempo dalla stagione 1976-1977 a quella 1985-1986 i giocatori indossarono una maglia bianca con colletto e polsini neri e striscia nerazzurra sulle maniche. Nell'annata 1986-1987 venne utilizzata una casacca bianca con colletto nerazzurro e polsini neri, che venne confermata fino al 1988 salvo leggere variazioni.\nNella stagione 1988-1989 venne introdotta una curiosa fantasia azzurronera all'altezza del petto che caratterizz\u00f2 la maglia da trasferta fino alla stagione 1990-1991. Dal 1991 al 1993 la casacca bianca con colletto e polsini nerazzurri fu contraddistinta da un'altra fantasia azzurronera ma questa volta all'altezza delle spalle, mentre dal 1993 al 1995 torn\u00f2 la maglia bianca con colletto e polsini nerazzurri e striscia azzurronera trasversale. Nella stagione 1995-1996 la parte superiore della maglia fu occupata da un curioso \"collage\" dello stemma societario mentre in quella 1996-1997, la casacca fu bianca con colletto e striscia nerazzurra sulle maniche e fascia orizzontale azzurronera. Nel 1998 una fascia verticale azzurronera occup\u00f2 la parte sinistra della maglia. Dal 1998 al 2001 la maglia, a parte alcune leggere variazioni, fu pressoch\u00e9 bianca con scollo a V, mentre nel 2001-2002 fu usata una maglia grigia con girocollo nero. Nella seconda met\u00e0 degli anni 2000 furono proposte maglie bianche con la tradizionale fascia azzurronera trasversale \u2014 come nel 2003 \u2014 od orizzontale \u2014 ci\u00f2 accadde nel 2006 e nel 2010 \u2014, o ancora con inserti di vario tipo azzurroneri, come nel 2005, nel 2007 e nel 2009; tuttavia non mancarono curiosi esperimenti come nel 2003-2004, quando venne adottata una maglia gialla. Discorso a parte per la divisa bianca rossocrociata della stagione 2007-2008, che ebbe un chiaro intento celebrativo in vista del centenario del club.\nNella stagione 2010-2011 la maglia bianca da trasferta present\u00f2 sul fianco sinistro il disegno di un biscione stilizzato, con la testa che sbucava sulla manica. La seconda maglia per l'annata 2011-2012 fu come di consueto bianca ma si caratterizz\u00f2 per il ritorno della storica sbarra nerazzurra. Per la maglia della stagione 2012-2013 il colore scelto fu il rosso, voluto dal presidente Massimo Moratti stesso e ispirato sia dalla propria passione per il sia, pi\u00f9 prosaicamente, dallo stemma cittadino; inserto nerazzurro per il bordo delle maniche. Nel 2013-2014 la seconda maglia torn\u00f2 a essere interamente bianca, con colletto alla coreana azzurro e bande orizzontali nerazzurre sulle maniche, dopo che la scelta del rosso era stata oggetto di contestazione della maggior parte dei tifosi. La maglia dell'annata successiva fu bianca, con una grafica a righe grigio chiaro che disegnava al centro la croce di San Giorgio. Nella stagione 2015-2016 venne realizzata una casacca bianca con una fascia orizzontale azzurronera e con una grafica tono su tono che richiamava il disegno della pelle di un serpente. Il bianco venne confermato anche nelle tre annate successive: nel 2016-2017 con il particolare delle maniche cinte di nerazzurro, nel 2017-2018 con quello delle maniche bicolore (grigia e azzurra) e nel 2018-2019 con quello della grafica a rombi grigio chiaro sul busto, a richiamare la pelle del serpente. Nella stagione 2019-2020 la Nike propose, invece, una maglia color acquamarina con un ricamo oro e nero intorno al collo a V e alle maniche.\nL'annata 2020-2021 vide il ritorno del pi\u00f9 tradizionale bianco e fu caratterizzata da un motivo a rete con righe sottili nerazzurre, presente anche sulle maniche e sul retro, ispirato al postmodernismo milanese degli anni 1980. Nella stagione 2021-2022 la maglia fu ancora bianca, con un serpente nerazzurro disegnato a mano che la attraversava dalla parte anteriore a quella posteriore.\nTerza divisa.\nStoria.\nNonostante si possa parlare dell'utilizzo in pianta stabile di una terza maglia solo a partire dagli anni 1990, gi\u00e0 nella stagione 1950-1951 i giocatori dell'Inter indossarono saltuariamente una maglia nera a girocollo con una fascia orizzontale azzurra. Nella stagione 1980-1981 invece venne realizzata una maglia gialla con colletto e polsini nerazzurri e sulle maniche una striscia nerazzurra.\nDal 1991 al 1995 fu prodotta una maglia gialla con colletto e polsini nerazzurri e una particolare fantasia azzurronera all'altezza delle spalle. Nella stagione 1995-1996 la terza casacca fu di colore verde (venne utilizzata solo nella partita contro il del 24 settembre 1995) mentre gi\u00e0 dall'annata 1996-1997 torn\u00f2 la consueta maglia gialla. Nell'annata 1997-1998, specificamente per le gare di Coppa UEFA e di Coppa Italia, fu realizzata una maglia con righe orizzontali nere e grigie e una serigrafia del logo sociale nella parte inferiore della stessa. Nel 1999 invece si torn\u00f2 a una pi\u00f9 consueta casacca di colore blu. Nella prima met\u00e0 degli anni 2000 vennero prodotte maglie nel solco stilistico di quelle precedenti, due di colore giallo \u2014 nel 2000 e nel 2003 \u2014 e due di colore arancione, nel 2001 e nel 2002. Nelle stagioni 2004-2005 e 2005-2006 fu utilizzata una casacca con righe orizzontali blu e grigie. Dall'anno seguente non venne pi\u00f9 prodotta una terza maglia, e in caso di necessit\u00e0 venne riutilizzata la seconda maglia della stagione precedente.\nNella stagione 2014-2015 la Nike decise di tornare a produrre una terza divisa, realizzando una maglia, caratterizzata da due tonalit\u00e0 di azzurro, chiaro sul fronte e scuro sul retro, divise da una striscia nera che partiva dal colletto a polo e terminava sui calzettoni. Nella stagione 2015-2016 la maglia, con colletto a girocollo e stemma sociale monocromatico, aveva una grafica nera che sfumava dalle maniche e dal bordo dei pantaloncini accentuando il giallo vivace. L'anno successivo la casacca si caratterizz\u00f2 per un motivo a righe orizzontali, formate dai colori azzurro e verde elettrico; la divisa si completava con pantaloncini e calzettoni verdi. Nella stagione 2017-2018 la Nike propose una divisa blu scuro, con una particolare trama geometrica sul busto; gli inserti invece, compresi gli sponsor, erano di colore giallo fluorescente. \nLa terza maglia dell'annata 2018-2019 fu concepita per essere un omaggio alla citt\u00e0 di Milano: il colore scelto, il grigio, e il design richiamavano il marmo utilizzato per costruire il Duomo mentre nella parte frontale della maglia spiccava la croce di San Giorgio, con riprodotta al suo interno la mappa della citt\u00e0 meneghina. L'anno dopo l'azienda americana realizz\u00f2 un completo nero con inserti gialli; il logo Nike fu proposto nella versione \"vintage\" mentre i colori usati per il logo della Pirelli rimandavano direttamente al mondo dell'automobilismo. Nella stagione 2020-2021 la Nike present\u00f2 una maglia a strisce orizzontali di colore nero e grigio scuro e impreziosita da dettagli gialli. Nell'annata seguente venne realizzata una maglia nera che presentava al centro un motivo con quattro colori fluorescenti (azzurro, arancione, verde e giallo) a strisce diagonali accostati, a rappresentare i valori di inclusione e uguaglianza che caratterizzano il club.\nDivisa dei portieri.\nStoria.\nDagli albori fino alla seconda met\u00e0 degli anni 1970, la divisa dei portieri dell'Inter fu monocromatica o quasi: un completo tutto nero con dettagli azzurri. Sul finire degli anni 1970 vennero introdotte nuove colorazioni per la maglia degli estremi difensori: grigio, verde o giallo le pi\u00f9 utilizzate.\nQuesta generale sobriet\u00e0 lasci\u00f2 spazio durante gli anni 1990 a divise dai colori sgargianti e dalle fantasie pi\u00f9 disparate, come la maglia con cui i portieri scesero in campo nella stagione 1995-1996 che si caratterizzava per la particolare disposizione dello sponsor ufficiale.\nCon l'arrivo del XXI secolo la maglia dei portieri torn\u00f2 ad assumere uno stile pi\u00f9 classico: giallo, verde e grigio le tinte pi\u00f9 adoperate. Nella stagione 2010-2011 la casacca del portiere presentava degli inserti seghettati sulle maniche.\nAltre divise.\nNel corso della sua storia l'Inter ha sfoggiato anche divise speciali, realizzate appositamente per particolari sfide o ricorrenze. La prima volta risale al 20 settembre 1926 quando a Milano una rappresentativa cittadina, vestita in maglia granata, super\u00f2 4-1 una corrispettiva tedesca. Il 27 novembre 1949, in occasione della partita contro l' per i festeggiamenti del 50\u00ba anniversario di fondazione del , la rappresentativa mista dei giocatori delle due squadre meneghine scese in campo con una particolare maglia bianca fasciata, dove l'azzurro dell'Inter e il rosso del Milan trovavano spazio nella fascia rossonerazzurra che attraversava il busto.\nIl 27 maggio 1965, nella finale di Coppa dei Campioni contro il , l'Inter indoss\u00f2 una divisa realizzata \"ad hoc\" per l'occasione che consisteva in una maglia bianca fasciata di nerazzurro, abbinata a pantaloncini e calzettoni neri con dettagli azzurri. Il 13 ottobre 1965, in un incontro valido per la \"Coppa Principe Filippo d'Edimburgo\" contro il , i giocatori di Inter e Milan indossarono a San Siro una maglia bianca rossocrociata, simile a quella adottata dall'Ambrosiana nella stagione 1928-1929.\nQuattro anni dopo, l'11 giugno, la mista milanese affront\u00f2 a Lione la squadra locale nell'ambito dei festeggiamenti per il gemellaggio tra le due citt\u00e0, sfoggiando una casacca bianca a strisce rossonerazzurre. Infine, per la sfida benefica del 17 dicembre 1980 con il , volta a sostenere i terremotati irpini, e per quelle d'inizio 1982 in cui fece da \"sparring partner\" alle nazionali polacca e peruviana in vista del , il \"MilanInter\" scese in campo al Meazza in una divisa azzurra che richiamava quella italiana.\nIl 6 aprile 1995 l'Inter scese in campo per un'amichevole contro la indossando una speciale maglia rossa con colletto blu e bianco, voluta dall'allora neopresidente Massimo Moratti e ispirata a quella del , che non venne poi riproposta in gare ufficiali. Nell'aprile 2021, invece, fu presentata una speciale quarta maglia, parte della collezione ideata per il lancio del nuovo logo del club: ispirata all'attitudine visionaria dell'artista futurista Giorgio Muggiani, presentava un intreccio di forme geometriche e utilizzava quattro colori (giallo, bianco, nero e azzurro). La divisa fece il suo esordio nella partita di campionato contro la del successivo 12 maggio.\nIn occasione della gara contro la dell'8 marzo 2008, la Nike appront\u00f2 una versione rivisitata della maglia di quella stagione per celebrare i 100 anni del club nerazzurro. La casacca aveva il logo dello sponsor tecnico e il nome dello sponsor Pirelli in oro.\nOltre un decennio pi\u00f9 tardi, in concomitanza con la stracittadina del 17 marzo 2019, la Nike realizz\u00f2 una maglia speciale per celebrare i 20 anni della \"partnership\" con i nerazzurri: la casacca era un \"collage\" dei dieci \"template\" pi\u00f9 iconici dell'ultimo ventennio interista, cinque sul fronte e cinque sul retro; la maglia era disponibile in edizione limitata a 1908 pezzi, richiamando l'anno di fondazione del club. La casacca fu successivamente riproposta, nello stesso campionato, nelle partite casalinghe contro e .\nSponsor tecnici.\nIl primo sponsor tecnico dell'Inter \u00e8 stato Puma, azienda tedesca che ha vestito i nerazzurri dalla stagione 1978-1979 a quella 1980-1981. La sponsorizzazione pi\u00f9 longeva, invece, \u00e8 quella in essere con Nike, che fornisce le divise al club meneghino ininterrottamente dalla stagione 1998-1999, per un totale di 23 stagioni. A seguire il legame con l'azienda statunitense, ci sono quelli con Umbro di 7 stagioni, da quella 1991-1992 a quella 1997-1998, e con Mec Sport di 5 stagioni, da quella 1981-1982 a quella 1985-1986. \nDi seguito la cronologia degli sponsor tecnici dell'Inter.\nSimboli ufficiali.\nStemma.\nLo stemma dell'Inter fu disegnato dall'illustratore Giorgio Muggiani, uno dei soci fondatori del nuovo sodalizio. La scelta dei colori, il nero e l'azzurro, fu \"in primis\" un omaggio al cielo notturno milanese, ma fu dettata anche dalla volont\u00e0 di opporsi simbolicamente al binomio cromatico adottato dal Milan (nero e rosso): all'epoca, infatti, era comune l'uso di matite a due colori, rosse da una parte e blu dall'altra. Ispirato a quello dei club inglesi, il simbolo riportava al suo interno le lettere sovrapposte in bianco su uno sfondo costituito da un cerchio dorato, circondato da un cerchio nero, che a sua volta era circondato da un cerchio azzurro.\nIl monogramma disegnato da Muggiani fu abbandonato nel 1928, in seguito alla fusione con la Milanese e il cambio di denominazione in Ambrosiana per ragioni politiche: venne quindi adottato uno stemma formato da un cerchio blu con al centro il fascio littorio, sulla sinistra lo scudo con il biscione e sulla destra lo scudo rossocrociato di Milano. Dal 1929 al 1932 fu proposto un cerchio nero, con al proprio interno un rombo contenente dieci strisce verticali blu e nere e affiancato a destra dalla lettera di Associazione e a sinistra dalla lettera di Sportiva, entrambe su campo bianco; in basso era presente una striscia nera orizzontale contenente la parola . Dopo aver cambiato nuovamente denominazione in Ambrosiana-Inter nel 1932, il club fu costretto ad apportare una nuova modifica allo stemma, che divenne un rombo con i lati blu, all'interno dei quali era scritto ; nel rombo campeggiavano nove strisce verticali, cinque nere e quattro blu, con un pallone nel mezzo.\nCon la caduta del regime fascista, nel 1945 l'Ambrosiana-Inter torn\u00f2 a chiamarsi solamente Inter; adott\u00f2, quindi, uno stemma pi\u00f9 simile a quello tradizionale, pur con una variazione di colori: le lettere erano di colore oro, mentre lo sfondo era costituito da un cerchio bianco, circondato da un cerchio nero, a sua volta circondato da un cerchio blu.\nIl 1960 \u00e8 un anno di cambiamento per quanto riguarda il logo nerazzurro: colori invariati, rivoluzionati forma e contenuti. Torna protagonista il biscione. Lo stemma con cui il club viene identificato, pur non venendo mai utilizzato nei documenti o sulle divise ufficiali, \u00e8 un ovale a strisce nerazzurre, dominato al centro dal biscione visconteo in oro. Nella parte superiore compaiono, sempre in oro, la scritta su sfondo nero e le lettere su sfondo blu per dare visibilit\u00e0 alla denominazione Football Club.\nDal 1963 al 1979 l'Inter ritorn\u00f2 allo stemma originario, anche se con qualche lieve modifica: le lettere bianche furono poste dentro un cerchio dorato e circondate da un cerchio nero a sua volta circondato da un cerchio blu, ma la vera novit\u00e0 fu la presenza di un ulteriore cerchio dorato attorno al cerchio blu. Dal 1979 al 1988 fu adottato uno scudo con al suo interno un biscione bianco che si \"muoveva\" su due strisce trasversali, una nera e una azzurra, mentre in alto a destra vi era la stella vinta nel 1966. Nel 1988 l'espressione del biscione diventa pi\u00f9 aggressiva e al logo \u00e8 abbinata la scritta INTER, nera, sopra allo scudo.\nDal 1989 al 1999 si ritorn\u00f2 allo stemma del 1963, di dimensioni pi\u00f9 piccole e sormontato da una grossa stella d'oro.\nNell'estate 1999 vennero apportati alcuni cambiamenti: le lettere erano gialle su campo nero e accanto ad esse venne inserita, in piccole dimensioni, la stella che in precedenza sormontava il bollo; inoltre, le lettere erano circondate da un piccolo cerchio blu scuro, circondato a sua volta da un cerchio nero, attorniato da un altro cerchio blu scuro, ma con la scritta nella parte superiore del cerchio e con l'anno di fondazione nella parte inferiore del cerchio.\nNel 2007 avvenne una nuova modifica, con la stella che venne posta nuovamente sopra il cerchio. Sempre nel 2007, in occasione delle celebrazioni per il centesimo anniversario di fondazione del club, venne realizzato un logo speciale: lo stemma era circondato da una striscia dorata distanziata dallo stemma, nella parte superiore c'era scritto e nella parte inferiore .\nNel 2014 lo stemma subisce un nuovo restyling, con l'eliminazione delle scritte cancelleresche e della stella, la quale torner\u00e0 solo sulla maglia col suo significato originale, ossia quello di dieci scudetti vinti. Vi \u00e8 inoltre la semplificazione delle linee del monogramma e la riduzione del numero dei cerchi. Nel 2018, in concomitanza con i centodieci anni del club, \u00e8 stato realizzato un logo speciale: uno scudo bordato d'oro con all'interno lo stemma dell'Inter su sfondo bianco rossocrociato; in alto c'\u00e8 la scritta mentre ai lati della croce gli anni e .\nNel 2021 il club ha svelato il suo nuovo logo che, per la prima volta nella storia, va a rivisitare lo storico lavoro di Muggiani. Rimane il concetto di monogramma, tuttavia ridotto alle sole lettere e , con la volont\u00e0 di dare vita a una nuova identit\u00e0 visiva fondata sull'acronimo di \u00abInternazionale Milano\u00bb \u2014 a sua volta oggetto di un \"wordmark\" dedicato \u2014 oltrech\u00e9 sull'assonanza con l'espressione inglese \u00abI Am\u00bb, strumento per introdurre l'insieme dei valori del club. Dal punto di vista grafico questo progetto di \"redesign\", curato dallo studio tedesco Bureau Borsche, vede lo stemma adottare \u00abuna veste pi\u00f9 leggera e minimale\u00bb; sul piano cromatico, stante l'adozione di un azzurro pi\u00f9 vivace, l'innovazione pi\u00f9 significativa risiede nell'accantonamento dell'oro, colore il cui problematico contrasto con il bianco lo aveva reso ormai inadatto all'impiego nella contemporanea era digitale.\nInni e canzoni.\nL'inno ufficiale dell'Inter si intitola \"C'\u00e8 solo l'Inter\" ed \u00e8 stato pubblicato dal duo \"Elio e Graziano Romani\" per l'etichetta discografica Hukapan nel 2002. L'interprete del brano \u00e8 il cantante emiliano Graziano Romani, mentre Elio \u00e8 presente nel singolo in qualit\u00e0 di pianista, corista, chitarrista ritmico e coautore della title-track. L'inno risuona ogni volta che la squadra nerazzurra disputa una partita di calcio allo stadio Giuseppe Meazza di Milano.\nTra le altre canzoni dedicate alla squadra, merita una menzione speciale \"Pazza Inter\" che \u00e8 una canzone cantata dai giocatori stessi, registrata il 22 agosto 2003 negli studi del network radiofonico RTL 102.5 e parte di \"Inter Compilation\", progetto discografico pubblicato dall'etichetta DinDonDan e distribuito da Sony Music Italia dal 26 settembre 2003. La realizzazione di \"Pazza Inter\" \u00e8 stata curata da Paolo Barillari e Dino Stewart (testo), Goffredo Orlandi (musica) e Luca Vittori (digital editing). \u00c8 stato prodotto altres\u00ec un videoclip che mostra i calciatori durante la registrazione e in varie scene di una giornata-tipo presso il centro sportivo della Pinetina. \"Pazza Inter\" ha \"de facto\" sostituito l'inno ufficiale nerazzurro nelle occasioni pubbliche \u2014 come la trasmissione allo stadio prima delle partite casalinghe \u2014 per quasi tutto il primo decennio del XXI secolo; il suo utilizzo \u00e8 stato per\u00f2 oscurato dal club interista a partire dalla stagione 2012-2013, a causa di un mancato accordo economico tra la societ\u00e0 nerazzurra e Rosita Celentano, detentrice dei diritti della canzone. In seguito, le due parti hanno trovato un'intesa e il brano \u00e8 stato nuovamente riproposto dalla stagione 2014-2015.\nSoprannomi.\nL'Inter \u00e8 principalmente nota come il \"Biscione\", avendo fatto proprio nel corso degli anni uno degli elementi pi\u00f9 ricorrenti dell'iconografia della citt\u00e0 di Milano, oppure come \"Nerazzurri\", per via dei colori che ne hanno da sempre caratterizzato la tradizionale maglia a strisce verticali. Meno frequente, ma di tanto in tanto ancora utilizzato dai \"mass media\", \u00e8 l'appellativo di \"Beneamata\", affibbiatole dal giornalista sportivo Gianni Brera, che sta a indicare, forse anche in maniera un po' ironica, il sostegno passionale di cui la squadra gode in ogni parte d'Italia e l'alternanza di gioie e dolori provata dai suoi tifosi fino all'autolesionismo, motivo per cui l'Inter \u00e8 anche soprannominata \"Pazza\".\nIl soprannome \"ba\u00f9scia\" fa invece riferimento alla credenza popolare che voleva che il tifo per l'Inter fosse appannaggio dei borghesi, a differenza di quello per la sua rivale cittadina, il Milan, supportato invece dalle classi popolari. Infatti, se i tifosi nerazzurri soprannominavano i rivali del Milan \"casciav\u00ect\" \u2014 che in milanese significa \u00abcacciavite\u00bb \u2014 proprio per indicare l'estrazione operaia della maggior parte di loro, i tifosi milanisti a loro volta apostrofavano i loro cugini appunto \"ba\u00f9scia\" \u2014 termine dialettale che significa \u00absbruffone\u00bb, uno degli stereotipi dei milanesi \u2014 essendo allora la tifoseria interista composta perlopi\u00f9 dalle classi altolocate: il tifoso nerazzurro poteva permettersi il \"lusso\" di andare a San Siro in motoretta (\"mutur\u00e8ta\", altro soprannome dato agl'interisti dai milanisti); d'altro canto, i rossoneri erano i \"tramv\u00e8e\" (cio\u00e8 in grado di arrivare allo stadio solo coi mezzi pubblici). Questo divario tra le due tipologie di tifosi andr\u00e0 spegnendosi sul finire degli anni 1960, in coincidenza con l'avvenuta riconfigurazione dell'assetto socio-economico dell'Italia e della realt\u00e0 lombarda."}
{"id": "2557019", "revid": "599013", "url": "https://it.wikipedia.org/wiki?curid=2557019", "title": "Gvt", "text": ""}
{"id": "2557020", "revid": "729019", "url": "https://it.wikipedia.org/wiki?curid=2557020", "title": "Pan-Europ\u00e9enne", "text": "Pan-Europ\u00e9enne \u00e8 uno studio cinematografico indipendente con sede a Parigi in Francia.\nStoria.\nLa societ\u00e0 Pan-Europ\u00e9enne fu fondata verso la fine degli anni 1980 dal francese Philippe Godeau, il quale in precedenza aveva lavorato nella distribuzione cinematografica per la Gaumont. Ben presto lo studio cinematografico Polygram Filmed Entertainment affid\u00f2 a Godeau, attraverso la Pan-Europ\u00e9enne, la distribuzione francese dei propri film, tra cui \"Quattro matrimoni e un funerale\" (1994), \"Piccoli omicidi tra amici\" (1994), \"Priscilla, la regina del deserto\" (1994) e \"I soliti sospetti\" (1995). Dopo aver distribuito film come \"Toto le h\u00e9ros - Un eroe di fine millennio\" di Jaco Van Dormael e \"Notti selvagge\" di Cyril Collard, Godeau ebbe a disposizione tutti i mezzi necessari per avviare la sua attivit\u00e0 di produttore cinematografico.\nNel 1999, la collaborazione con la Polygram Filmed Entertainment giunse al termine quando la societ\u00e0 fu venduta alla Universal Studios. La Pan-Europ\u00e9enne fu allora divisa in due filiali: Pan-Europ\u00e9enne Edition, struttura indipendente di distribuzione, e Pan-Europ\u00e9enne Production, realizzata in seguito alla fusione di diverse strutture di produzione. Nel 2002, la Pan-Europ\u00e9enne trov\u00f2 la sua piena indipendenza e svilupp\u00f2 numerosi progetti.\nNel 2004, la societ\u00e0 Wild Bunch scelse la Pan-Europ\u00e9enne Edition per realizzare il suo ingresso nel mercato della distribuzione francese. Da allora furono distribuiti circa quindici film all'anno, tra cui \"Sin City\" di Robert Rodr\u00edguez e Frank Miller, la coproduzione \"Mary\" di Abel Ferrara e \"Il labirinto del fauno\" di Guillermo del Toro. Continuando la collaborazione tra le due societ\u00e0, Pan-Europ\u00e9enne Edition prese il nome di Wild Bunch Distribution nel 2006. Inoltre Pan-Europ\u00e9enne Production venne denominata Pan-Europ\u00e9enne. La societ\u00e0 intraprese in modo pi\u00f9 frequente progetti dal carattere internazionale, producendo pellicole come \"Largo Winch\" (2008), girato a Malta, Sicilia e Hong Kong, e \"Mr. Nobody\" (2009), una coproduzione tra Belgio, Canada, Francia e Germania.\nLa Pan-Europ\u00e9enne inoltre produsse i film \"Le Dernier pour la route\" (2009) e \"11.6\" (2013), scritti e diretti dallo stesso Godeau."}
{"id": "2557026", "revid": "339392", "url": "https://it.wikipedia.org/wiki?curid=2557026", "title": "Colori e simboli dell'Inter", "text": ""}
{"id": "2557027", "revid": "648716", "url": "https://it.wikipedia.org/wiki?curid=2557027", "title": "La Gloire", "text": "La Gloire (\"Gloria\") fu una nave da guerra costruita per la Marine nationale francese nel 1860. \nPrima nave corazzata della storia, era dotata di corazzatura in ferro, scheletro in legno, propulsione ad elica e cannoni a retrocarica ad anima rigata. Venne immediatamente surclassata dalla HMS \"Warrior\" che era di dimensioni doppie rispetto alla \"Gloire\" e con lo scafo interamente in ferro, ed inizi\u00f2 cos\u00ec la corsa agli armamenti che sarebbe proseguita di fatto fino al trattato navale di Washington del 1921.\nProgetto.\nFu progettata dall'architetto navale Henri Dupuy de L\u00f4me e sviluppata successivamente alla guerra di Crimea in risposta ai nuovi sviluppi della tecnologia bellica navale, in particolare i cannoni Paixhans e i cannoni a canna rigata che usavano proiettili con testata esplosiva, devastanti contro le navi di legno. Sfrutt\u00f2 inoltre l'esperienza delle batterie galleggianti realizzate dai francesi e dai britannici per il bombardamento dei forti russi durante la guerra di Crimea. Venne varata all'arsenale di Mourillon, Tolone, il 24 novembre 1859.\nImpostata come nave da battaglia con cannoni in bordata da 5\u00a0630 tonnellate e ridotta di un ponte per risparmiare peso, utilizz\u00f2 massicce piastre di ferro applicate su una scafo in legno. Le sue piastre di protezione spesse resistettero al fuoco sperimentale dei pi\u00f9 potenti cannoni dell'epoca (il francese da 50 libbre e il britannico da 68 libbre) a piena carica alla distanza di .\nServizio.\nL'entrata in servizio de \"La Gloire\" segn\u00f2 l'inizio dell'obsolescenza delle tradizionali navi di linea in legno non corazzate, dato che tutte le principali marine non ebbero altra scelta che costruire a loro volta navi corazzate (detti \"ironclad\"). \n\"La Gloire\" ebbe due navi sorelle: \"Invincible\" e \"Normandie\", entrambe entrate in servizio nel 1862."}
{"id": "2557032", "revid": "2184720", "url": "https://it.wikipedia.org/wiki?curid=2557032", "title": "Il sole esiste per tutti", "text": "Il sole esiste per tutti \u00e8 un singolo del cantautore italiano Tiziano Ferro, pubblicato l'11 settembre 2009 come quarto estratto dal quarto album in studio \"Alla mia et\u00e0\". Il brano si \u00e8 piazzato al 2\u00ba posto dei pi\u00f9 trasmessi in radio.\nDescrizione.\nLa canzone viene tradotta in lingua spagnola con il titolo \"El sol existe para todos\".\nNonostante il successo in radio, non vende come gli altri singoli del cantautore, raggiungendo soltanto il 14\u00ba posto.\nVideo musicale.\nIl video del brano, diretto dal regista Cristian Biondani, \u00e8 ripreso durante le due tappe dell\"'Alla mia et\u00e0 Tour 2009/10\" che si sono tenute a Roma allo Stadio Olimpico il 24 e il 25 giugno 2009.\nIl video inizia con Tiziano Ferro che passeggia tra i corridoi dello Stadio Olimpico con delle cuffiette e si reca verso il palco per dare inizio allo spettacolo."}
{"id": "2557033", "revid": "333796", "url": "https://it.wikipedia.org/wiki?curid=2557033", "title": "Pan Europeenne", "text": ""}
{"id": "2557034", "revid": "827882", "url": "https://it.wikipedia.org/wiki?curid=2557034", "title": "HMS Repulse (1916)", "text": "L'HMS \"Repulse\", classe \"Renown\", \u00e8 stato un incrociatore da battaglia della Royal Navy costruito in Scozia nei cantieri navali della \"John Brown and Company\" e varato nel 1916. La \"Repulse\" era stata concepita per entrare a far parte della classe di navi da guerra \"R\", ma sub\u00ec delle modifiche durante la progettazione che ne ritardarono il varo, tanto che non pot\u00e9 prendere parte alla battaglia dello Jutland, ma anche troppo presto per incorporare le lezioni della battaglia. La nave pot\u00e9 comunque partecipare alla prima guerra mondiale nel settembre del 1916. Venne quindi assegnata alla \"Grand Fleet\", diventando la nave ammiraglia del primo squadrone di incrociatori da battaglia.\nServizio.\nPrima guerra mondiale.\nLa \"Repulse\" ebbe il suo battesimo del fuoco il 17 novembre 1917 nella Seconda battaglia di Heligoland Bight. Al comando del Capitano William Boyle ingaggi\u00f2 un breve scontro con due navi da battaglia tedesche, la \"Kaiser\" e la \"Kaiserin\", prima che queste si ritirassero. Il mese successivo rimase danneggiata in una collisione con l'incrociatore da battaglia \"Australia\".\nTra le due guerre.\nEssendo una nave che necessitava numerosi interventi di manutenzione venne soprannominata dai marinai HMS \"Repair\". La sorella \"Renown\" venne soprannominata HMS \"Refit\". Tra il 1918 ed il 1920 sub\u00ec la prima ricostruzione. La corazza da 152\u00a0mm venne rimpiazzata con una dello spessore di 229\u00a0mm. Venne anche aggiunta una sezione da 152\u00a0mm al di sopra, proteggendo una parte dello scafo inizialmente priva di corazzatura. Queste modifiche insieme all'aggiunta di protezioni antisommergibile sotto il livello dell'acqua significarono un peso aggiuntivo di 4.232 tonnellate. I tubi lanciasiluri, precedentemente posizionati sommersi, vennero spostati sul ponte.\nTra il 1924 ed il 1925 l'insieme di pezzi da 102\u00a0mm e da 76\u00a0mm vennero sostituiti con pezzi da 102\u00a0mm con un angolo di tiro maggiore. Vennero installati anche ulteriori armamenti antiaerei e le attrezzature necessarie per un aereo da esplorazione.\nL'ultima importante serie di lavori venne portata avanti tra il 1933 ed il 1936, durante la quale la nave ricevette ulteriore armatura, due ulteriori cannoni da 40\u00a0mm Pom Pom antiaerei e mitragliatrici da 12,7\u00a0mm. Vennero posizionati anche due hangar e una catapulta. Inizialmente gli aerei imbarcati erano Blackburn Shark, rimpiazzati nel 1939 dai Fairey Swordfish e nel 1941 dai Supermarine Walrus.\nTornata in servizio attivo venne trasferita nel Mediterraneo partecipando ai pattugliamenti effettuati dai paesi neutrali attorno alla penisola iberica durante la guerra civile spagnola. Nel luglio 1938 si trovava ad Haifa durante le rivolte palestinesi di quell'estate.\nLa seconda guerra mondiale.\nDallo scoppio della seconda guerra mondiale nel settembre 1939, la \"Repulse\" partecip\u00f2 alla caccia alle corsare tedesche, che affondarono il 25 novembre l'incrociatore ausiliario \"Rawalpindi\" senza per\u00f2 riuscire ad intercettarne nessuna. Nel mese di dicembre ebbe compiti di scorta a convogli di trasporti truppe tra il Canada ed il Regno Unito. L'inizio della campagna di Norvegia vide impegnata la nave a scortare i posamine britannici nella zona. Nel mese di luglio 1940 in seguito all'affondamento del cacciatorpediniere \"Glowworm\" prese parte alla caccia all'incrociatore pesante tedesco, senza riuscire per\u00f2 ad intercettarlo. Durante gli ultimi giorni della campagna di Norvegia, durante l'evacuazione delle truppe britanniche, la \"Repulse\" venne distaccata per proteggere l'Islanda da una temuta invasione tedesca, in realt\u00e0 non in atto. La nave venne quindi riassegnata alla protezione dei convogli fino ai primi giorni del 1941.\nNel gennaio 1941 partecip\u00f2 alla caccia agli incrociatori da battaglia \"Scharnhorst\" e \"Gneisenau\". Nel mese di maggio prese parte alla caccia alla Bismarck. Inizialmente era previsto che la nave scortasse il convoglio WS-8B diretto in Medio Oriente con rotta per il Capo di Buona Speranza ma venne dirottata insieme alle navi della \"Home Fleet\" per intercettare la nave da battaglia tedesca. Rimase per\u00f2 distante nelle prime fasi dello scontro a causa della mancanza di carburante e per la paura degli alti comandi di ripetere una perdita come quella della \"Hood\".\nNel mese di agosto venne trasferita a Citt\u00e0 del Capo, in Sudafrica, che lasci\u00f2 nel mese di ottobre per dirigersi in India, dove giunse il 28 del mese.\nLa Forza Z e l'affondamento.\nAlla fine del 1941, in seguito alle crescenti paure di una entrata in guerra dell'Impero giapponese, la \"Repulse\" venne trasferita in Estremo Oriente per agire come deterrente per una possibile aggressione giapponese. Nei piani strategici dell'Ammiragliato era previsto il dispiegamento di una imponente flotta da battaglia mentre nella realt\u00e0 si concentrarono a Singapore forze corrispondenti ad uno Squadrone incompleto.\nQueste forze vennero designate inizialmente come Forza G e non vennero appoggiate da nessuna portaerei. Poco dopo lo scoppio della guerra nel Pacifico avvenuto l'8 dicembre 1941 con l'attacco a Pearl Harbor, la \"Repulse\" lasci\u00f2 Singapore insieme alla nave da battaglia , altro cardine delle forze britanniche dell'area, e a quattro cacciatorpediniere per intercettare i convogli d'invasione giapponesi diretti in Malaysia.\nIl comandante della flotta denominata Forza Z, l'ammiraglio Thomas Phillips, imbarcato sulla \"Prince of Wales\", decise di procedere con la missione nonostante la mancanza di copertura aerea per le proprie forze, ritenendo che le forze giapponesi non avrebbero operato lontano dalla terraferma e non credendo possibile che le proprie navi potessero essere danneggiate gravemente da attacchi aerei; infatti fino a quel momento della guerra nessuna nave da battaglia era stata affondata da un attacco aereo.\nIl 10 dicembre, dopo aver virato a sud non avendo intercettato le forze d'invasione nipponiche, la Forza Z venne attaccata da 86 aerei giapponesi della 22\u00ba Flottiglia con base a Saigon, che attaccarono contemporaneamente le due navi principali. Durante le prime fasi dell'attacco la \"Repulse\" riusc\u00ec ad evitare diversi attacchi lanciati dagli aerosiluranti nemici. Poco dopo per\u00f2 in un attacco a tenaglia sincronizzato la nave venne colpita da quattro o cinque siluri in rapida successione.\nLa \"Repulse\" si inclin\u00f2 rapidamente sul fianco sinistro iniziando ad affondare. Il capitano ordin\u00f2 quindi di abbandonare la nave che si rovesci\u00f2 affondando alle 12.23. La \"Prince of Wales\", anch'essa gravemente danneggiata da vari siluri, affond\u00f2 pi\u00f9 lentamente essendo pi\u00f9 moderna e dotata di paratie stagne pi\u00f9 resistenti. Questo permise il salvataggio di un numero maggiore di marinai rispetto alla \"Repulse\" che affond\u00f2 nel giro di pochi minuti.\nI cacciatorpediniere e andarono in soccorso della \"Repulse\" mentre l' recuper\u00f2 i sopravvissuti della \"Prince of Wales\". In totale 436 uomini dell'equipaggio scomparvero nell'affondamento. I cacciatorpediniere tornarono quindi a Singapore per portare in salvo i sopravvissuti.\nIl luogo dove si trova il relitto venne designato come \"Luogo Protetto\" nel 2001 in base alla Protection of Military Remains Act del 1986, a poca distanza dal 60\u00ba anniversario dell'affondamento."}
{"id": "2557035", "revid": "547034", "url": "https://it.wikipedia.org/wiki?curid=2557035", "title": "Anne Fine", "text": "Biografia.\n\u00c8 nata e cresciuta a Leicester, in Inghilterra, ed ha conseguito la laurea in politica alla University of Warwick. In seguito si \u00e8 trasferita nella contea di Durham. \u00c8 stata sposata con il filosofo Kit Fine.\nFa parte della Royal Society of Literature.\nPremi.\nI suoi libri per l'infanzia pi\u00f9 grandi includono il pluripremiato The Tulip Touch e Goggle-Eyes, che \u00e8 stato adattato per la televisione dalla scrittrice Deborah Moggach per la BBC. \nOpere.\nDal suo libro \"Madame Doubtfire\" \u00e8 stato tratto il film \"Mrs. Doubtfire\" con Robin Williams.\nAlcuni libri sono stati tradotti in ben 27 lingue.\nTra i libri per ragazzi:\nTra i libri per l'infanzia:"}
{"id": "2557036", "revid": "436907", "url": "https://it.wikipedia.org/wiki?curid=2557036", "title": "Cult of Static", "text": "Cult of Static \u00e8 il sesto album in studio del gruppo musicale statunitense Static-X, pubblicato il 17 marzo 2009 dalla Reprise Records.\nSi tratta dell'ultimo album pubblicato dal gruppo prima della morte del frontman Wayne Static, avvenuta nel 2014.\nDescrizione.\nL'album ha debuttato alla posizione 16 nella Billboard 200 e nella prima settimana ha venduto 19.000 copie negli Stati Uniti.\nIl primo ed unico singolo estratto dall'album, \"Stingwray\", venne pubblicato il 17 febbraio tramite il loro profilo Myspace e, prima dell'uscita del brano, la traccia d'apertura \"Lunatic\" fu inserita nella colonna sonora del film \"Punisher - Zona di guerra\"."}
{"id": "2557037", "revid": "599013", "url": "https://it.wikipedia.org/wiki?curid=2557037", "title": "Alan Desmond Lee", "text": "Carriera.\nClub.\nDopo aver debuttato con l'Aston Villa, Lee ha militato sempre in club inglesi.\nNazionale.\nDal 2003 \u00e8 stato spesso convocato dalla Nazionale irlandese."}
{"id": "2557039", "revid": "767487", "url": "https://it.wikipedia.org/wiki?curid=2557039", "title": "Alice Faye", "text": "Star della 20th Century Fox, il suo nome \u00e8 spesso associato alla canzone premio Oscar \"You'll Never Know\", che lei cant\u00f2 per la prima volta nel musical \"Vecchia San Francisco\" (1943), film che vinse l'Oscar alla migliore canzone nel 1944. Nel 1939, con un altro suo film, \"La grande strada bianca\", vinse l'Oscar per la miglior colonna sonora. \u00c8 inoltre ricordata come partner negli show radiofonici di suo marito Phil Harris.\nInfanzia e adolescenza.\nNacque a New York, figlia di Charley e Alice Leppert: il padre era un ufficiale di polizia di origini tedesche e la madre era irlandese. La sua carriera nel mondo dello spettacolo inizi\u00f2 come ballerina di fila nel vaudeville (fall\u00ec un'audizione per le Ziegfeld Follies quando rivel\u00f2 di essere troppo giovane), prima di trasferirsi a Broadway e interpretare un ruolo nell'edizione 1931 di \"George White's Scandals\". Da quel momento adott\u00f2 il suo nome d'arte e partecip\u00f2 allo spettacolo \"The Fleischmann Hour\" (1932-1934) di Rudy Vallee, dove incontr\u00f2 per la prima volta Phil Harris, suo futuro marito e partner.\nCarriera cinematografica.\nEbbe la sua grande occasione quando, nel 1934, Lilian Harvey rinunci\u00f2 al ruolo di protagonista nella versione cinematografica di \"Il paradiso delle stelle\" al fianco di Vallee. Sostituendola, Alice Faye divent\u00f2 una delle pi\u00f9 popolari dive degli anni trenta e Darryl F. Zanuck, il boss della 20th Century Fox, prendendola sotto la sua protezione, le affid\u00f2 anche nuovi ruoli ad di fuori di quelli essenzialmente canori, tra i quali quelli materni in alcuni film con la piccola Shirley Temple.\nMatrimoni.\nSpos\u00f2 in prime nozze nel 1937 il cantante Tony Martin da cui divorzi\u00f2 nel 1940. L'anno dopo spos\u00f2 l'attore e musicista Phil Harris. Il matrimonio dur\u00f2 fino alla morte di lui nel 1995.\nFilmografia.\nDocumentari:\nCortometraggi:"}
{"id": "2557040", "revid": "827882", "url": "https://it.wikipedia.org/wiki?curid=2557040", "title": "Un disco per l'estate 1975", "text": "La dodicesima edizione di Un disco per l'estate venne trasmessa a partire dal 13 aprile 1975. \nPrima fase (dal 13 aprile).\nLe canzoni in gara furono 48.\nLa novit\u00e0 principale di questa edizione \u00e8 la partecipazione per la prima volta di cinque brani solo strumentali (proposti da Andy Bono, Equipe 84, Il Guardiano del Faro, Enrico Intra e Johnny Sax) e di due composizioni di liscio (interpretate dalle orchestre di Vittorio Borghesi e Raoul Casadei).\nLe passerelle radiofoniche proseguono quotidianamente fino al 18 maggio.\nEcco l'elenco dei partecipanti, in ordine alfabetico: in neretto i 24 promossi alle prime due serate di Saint Vincent, la sigla SF (Serata Finale) indica l'ulteriore promozione dei 12 finalisti. L'ultima indicazione per ogni canzone si riferisce alla casa discografica.\nFase eliminatoria (19-25 maggio).\nLe 48 canzoni in gara vengono sottoposte al voto delle giurie dal 19 al 25 maggio. Presentatore delle selezioni radiofoniche \u00e8 Mike Bongiorno. Nel pomeriggio, da luned\u00ec a sabato alle 18.00 sono trasmessi rispettivamente 6 gruppi di 8 canzoni ciascuno, e il giorno successivo da marted\u00ec a domenica, all'ora di pranzo, le 8 canzoni di ogni gruppo sono ripetute, e al termine della trasmissione viene reso noto l'esito delle votazioni.\nDomenica 25 \u00e8 pronta la classifica generale definitiva. Le 24 canzoni meglio classificate sono ammesse alle serate finali di Saint Vincent, e tornano alla radio, nelle passerelle radiofoniche quotidiane dal 26 maggio al 18 giugno.\nTra gli esclusi, da segnalare due nomi nuovi della canzone italiana, entrambi con canzoni che avranno un grande successo: si tratta di Loredana Bert\u00e8 con \"Sei bellissima\" e dei Matia Bazar con \"Stasera che sera\".\nLe serate finali di Saint Vincent (19-20-21 giugno).\nLe 24 canzoni semifinaliste vengono proposte nel corso delle prime due serate di Saint Vincent, presentate da Corrado e Gabriella Farinon. Queste due serate vanno in onda soltanto alla radio sul Secondo Programma.\nLe sei canzoni meglio classificate per ogni sera accedono alla finale del 21 giugno, in diretta radio e TV, durante la quale le 12 canzoni rimaste in gara vengono riproposte suddivise in due gruppi: le prime due classificate di ogni gruppo accedono alla \"volata finale\" dalla quale uscir\u00e0 la canzone vincitrice.\nI quattro superfinalisti sono I Camaleonti, Mino Reitano, Al Bano e Romina Power, e Il Guardiano del Faro.\nDopo il riascolto delle loro canzoni, le giurie rivotano, e finalmente arriva il verdetto finale.\nClassifica finale.\nPer la prima volta, vince dunque la manifestazione un pezzo interamente strumentale.\nDopo le \"vetrine\" radiofoniche in onda fino al 13 settembre, cala il sipario definitivamente sulla formula originale di Un disco per l'estate. Con la riforma della RAI del 1976, la rassegna viene abolita, sostituita per alcuni anni da \"Saint Vincent Estate\", una serata televisiva in onda a giugno da Saint Vincent, consistente in una passerella di canzoni senza gara.\nLa competizione torner\u00e0 soltanto nel 1981, con \"Saint Vincent: una canzone per la vostra estate, voci e motivi in cerca di successo\", una gara fra 38 nuove canzoni proposte in anteprima alla radio come ai vecchi tempi. Negli anni successivi, ritorna \"Saint Vincent Estate\", e soltanto nel 1992 la manifestazione riprender\u00e0 lo storico titolo di Un disco per l'estate, riavvicinandosi alla formula originale dei primi anni, con le vetrine radiofoniche trasmesse da Radio Italia Solo Musica Italiana.."}
{"id": "2557055", "revid": "121286", "url": "https://it.wikipedia.org/wiki?curid=2557055", "title": "Passante a Nord Ovest", "text": ""}
{"id": "2557057", "revid": "125432399", "url": "https://it.wikipedia.org/wiki?curid=2557057", "title": "Caso Aldrovandi", "text": "Il caso Aldrovandi \u00e8 la vicenda giudiziaria relativa all'uccisione di Federico Aldrovandi, uno studente ferrarese di diciotto anni, avvenuta il 25 settembre 2005 durante un controllo della polizia. Il 6 luglio 2009 i procedimenti giudiziari hanno condannato quattro poliziotti a 3 anni e 6 mesi di reclusione per \"eccesso colposo nell'uso legittimo delle armi\"; il 21 giugno 2012 la Corte di cassazione ha confermato la condanna. All'inchiesta per stabilire la cause della morte ne sono seguite altre per presunti depistaggi e per le querele fra le parti interessate. Il caso \u00e8 stato oggetto di grande attenzione mediatica e ha ispirato un documentario, \"\u00c8 stato morto un ragazzo\".\nStoria.\nLa notte del 25 settembre 2005 Federico Aldrovandi si fece lasciare dagli amici in una via vicino a casa per tornare a piedi dopo aver trascorso la serata al locale \"Link\" di Bologna. Durante la nottata il giovane assunse droghe e alcool ma a fine serata ai testimoni appariva comunque tranquillo. Due abitanti della zona denunciarono la presenza di un uomo in stato di agitazione che urlava in strada. La prima telefonata effettuata da Cristina Chiarelli al 112 \u00e8 delle 5:45: la testimone riferiva che \"[...] c'\u00e8 uno che sta andando in escandescenze, sta urlando come un matto e sbatte dappertutto\". Nell'avvisare la Questura di competenza per quella notte, un ragazzo che strilla diventa un ragazzo che \"sbatte la testa contro i pali\"\". A seguito di questa telefonata viene inviata nei pressi di via Ippodromo a Ferrara la pattuglia \"Alfa 3\", con a bordo Enzo Pontani e Luca Pollastri. La seconda telefonata al 113 viene effettuata da Cristian Fogli, abitante della zona, che riferisce \"\"c'\u00e8 un ragazzo in stato di semi ubriachezza, che ci continua a urlare\". La volante viene avvisata e si porta con decisione all'indirizzo segnalato. Pontani e Pollastri descrivono l'Aldrovandi come un \"invasato violento in evidente stato di agitazione\", sostengono di \"essere stati aggrediti dallo stesso a colpi di karate e senza un motivo apparente\"\" e chiedono per questo i rinforzi. Dopo poco tempo arriva in aiuto la volante \"Alfa 2\" con a bordo Paolo Forlani e Monica Segatto.\nLo scontro tra i quattro poliziotti e il giovane diventa molto violento (durante la colluttazione due manganelli si spezzano) e porta quest'ultimo alla morte, sopraggiunta per \"asfissia da posizione\", con il torace schiacciato sull'asfalto dalle ginocchia dei poliziotti. Alle 6:04 la prima pattuglia richiedeva alla propria centrale operativa l'invio di un'ambulanza del 118 per un sopraggiunto malore. Secondo i tabulati dell'intervento, alle 6:10 arriv\u00f2 la chiamata da parte del 113 a Ferrara Soccorso, che invi\u00f2 un'ambulanza e un'automedica, giunte sul posto rispettivamente alle 6:15 e alle 6:18.\nAll'arrivo il personale del 118 trov\u00f2 il paziente \u201c\"riverso a terra, prono con le mani ammanettate dietro la schiena [...] era incosciente e non rispondeva\"\u201d. Dopo numerosi tentativi di rianimazione cardiopolmonare l'intervento si concluse con la constatazione sul posto della morte del giovane, per \u201c\"arresto cardio-respiratorio e trauma cranico-facciale\"\u201d.\nLa famiglia venne avvertita solamente alle 11 del mattino, quasi cinque ore dopo la constatazione del decesso. I genitori, di fronte alle 54 lesioni ed ecchimosi presenti sul corpo del ragazzo, ritennero poco credibile la morte per un malore. Il 2 gennaio 2006 la madre di Federico apr\u00ec un blog su internet, chiedendo che venisse fatta luce su alcuni contorni oscuri di tutta la vicenda. Questo caus\u00f2 un'accelerazione delle indagini, che erano gi\u00e0 in corso.\nIl 20 febbraio successivo vennero depositati i risultati della consulenza tecnica medico-legale disposta dal pubblico ministero, secondo la quale \"\"la causa e le modalit\u00e0 della morte dell'Aldrovandi risiedono in una insufficienza miocardica contrattile acuta dovuta all'aumentata richiesta di ossigeno indotta dallo stress psico-fisico per la marcata agitazione psico-motoria e gli sforzi intensi posti in essere dal soggetto durante la colluttazione e per resistere alla immobilizzazione, all'ipotetica depressione respiratoria secondaria alla assunzione di oppiacei e alle turbe della ventilazione polmonare prodotte dalla restrizione fisica in posizione prona con le mani ammanettate dietro la schiena\"\u201d, rilevando che \"le sostanze rilevate dall'indagine tossicologica (alcool etilico, ketamina, morfina) non sono idonee nel determinare la morte\".\nDi tutt'altra voce \u00e8 un'indagine medico-legale, depositata il 28 febbraio dai consulenti della famiglia, secondo la quale dall'esame autoptico la causa ultima di morte sarebbe stata \"un'anossia posturale\", dovuta al caricamento sulla schiena di uno o pi\u00f9 poliziotti durante l'immobilizzazione. Per quanto riguarda le droghe, la quantit\u00e0 di sostanze tossiche assunte dal giovane era la medesima rilevata dai consulenti della Procura, ma assolutamente non sufficiente a causare l'arresto respiratorio: in particolare l'alcol etilico (0,4 g/L) era inferiore ai limiti fissati dal codice della strada per guidare, la ketamina era 175 volte inferiore alla dose letale e l'eroina assunta non poteva essere significativa, stante lo stato di agitazione imputato ad Aldrovandi. Essendo la sintomatologia dell'abuso di oppiacei caratterizzata da uno stato di sedazione e torpore, la morte di Aldrovandi, correlata al suo stato di euforia e agitazione, \u00e8 logicamente incompatibile con una forte overdose di eroina. Inoltre, sia la perizia sia i risultati delle indagini avrebbero evidenziato un contesto di gravi violenze subite dal giovane durante tutto l'intervento delle due pattuglie di polizia.\nNel frattempo la notoriet\u00e0 della storia aumentava sempre pi\u00f9, grazie alla mobilitazione di associazioni, comitati, scuole e del consiglio comunale di Ferrara, arrivando fino alla partecipazione a trasmissioni televisive nazionali.\nIndagini.\nIl 15 marzo arriv\u00f2 la notizia dell'iscrizione nel registro degli indagati dei quattro agenti che avevano arrestato Aldrovandi per omicidio colposo, mentre l'avviso di garanzia venne notificato loro il 6 aprile. Il 16 giugno si tenne il primo incidente probatorio di fronte al giudice per le indagini preliminari, fra la famiglia della vittima, i quattro imputati e una testimone oculare dell'accaduto, la camerunese Annie Marie Tsagueu. Tsagueu, residente in via Ippodromo, \u00e8 l'unica ad aver visto e sentito distintamente alcune fasi della colluttazione. Ha visto gli agenti (due su quattro) picchiare Federico Aldrovandi, comprimerlo sull'asfalto e manganellarlo. Ha inoltre sentito le sue grida di aiuto e lo ha sentito respirare tra un conato di vomito e l'altro.\nDall'incidente probatorio emersero tra le altre una lunga escoriazione alla natica sinistra, segno di trascinamento sull'asfalto, e un importante schiacciamento dei testicoli. Nel frattempo venne disposta una perizia super-partes, con un incarico affidato all'Istituto di Medicina Legale di Torino. Dalle indagini nel frattempo emergevano vari elementi incoerenti: il fatto che il PM non era andato a compiere un sopralluogo sulla scena del decesso; che non era stata sequestrata l'automobile su cui, a detta degli agenti, si sarebbe ferito Aldrovandi; che non erano stati sequestrati i manganelli, di cui due rotti; e infine che il nastro contenente le comunicazioni fra il 113 e la pattuglia era stato messo a disposizione della Procura soltanto molto tempo dopo.\nPer questi motivi fu aperta una seconda inchiesta presso la Procura di Ferrara, per vari reati, tra cui falso, omissione e mancata trasmissione di atti. L'11 novembre venne depositata la perizia eseguita a Torino, in cui veniva escluso categoricamente un nesso fra la morte e le sostanze psicotrope assunte da Aldrovandi; dalla discussione della perizia, avvenuta il 14 dicembre, emerse un ruolo attivo delle persone che erano con Aldrovandi.\nProcessi.\nIl 10 gennaio 2007 venivano rinviati a giudizio per omicidio colposo gli agenti Paolo Forlani, Monica Segatto, Enzo Pontani e Luca Pollastri, per aver ecceduto i limiti dell'adempimento di un dovere, per aver perseverato nella violenza anche dopo aver vinto la resistenza del giovane e per aver ritardato l'intervento dell'ambulanza. Dopo le procedure di istruzione del processo la prima udienza preliminare venne fissata per l'ottobre seguente. All'inizio di febbraio 2008 fu mostrato un filmato di dieci minuti, girato dalla polizia scientifica sul luogo dell'evento, dopo la partenza dell'ambulanza e prima dell'arrivo del medico legale, in cui gli agenti presenti sul posto scambiano considerazioni sull'accaduto. Nel video emergerebbero divergenze con le foto scattate dal medico legale.\nIl 26 giugno 2007, per la prima volta durante il processo, furono interrogati i quattro imputati, i quali si dichiararono stupiti della morte della vittima, che \"\"stava benissimo prima dell'arrivo dei sanitari\", mentre la registrazione della centrale operativa riporta chiaramente: \"... l'abbiamo bastonato di brutto. Adesso \u00e8 svenuto, non so... \u00c8 mezzo morto\". Gli agenti raccontarono che i due sfollagente si sarebbero rotti per un calcio di Aldrovandi e per una caduta accidentale di un poliziotto. Sempre secondo la deposizione, l'ambulanza fu chiamata immediatamente, mentre non fu utilizzato il defibrillatore semiautomatico di cui era dotata la volante poich\u00e9 Aldrovandi non aveva \"mai dato segni di sofferenza\"\".\nPrimo grado.\nIl 19 giugno 2009 il pubblico ministero titolare del caso pronunci\u00f2 una requisitoria in cui chiese una pena di 3 anni e 8 mesi di reclusione per Monica Segatto, Paolo Forlani, Enzo Pontani e Luca Pollastri.\nIl 6 luglio il giudice Francesco Maria Caruso del tribunale di Ferrara condann\u00f2 per omicidio colposo a tre anni e sei mesi di reclusione i quattro poliziotti indagati, riconoscendo l'eccesso colposo nell'uso legittimo delle armi. Ma in realt\u00e0 nessuno dei quattro condannati, grazie all'indulto varato nel 2006, sconter\u00e0 la propria pena.\nSecondo grado.\nIl 9 ottobre 2010 a favore dei familiari di Federico Aldrovandi fu stabilito un risarcimento pari a circa due milioni di euro, in cambio dell'impegno a non costituirsi parte civile nei procedimenti ancora aperti. Il 10 giugno 2011 la Corte d'appello di Bologna conferm\u00f2 la pena sancita in primo grado, accogliendo in questo modo le richieste della Procura Generale e respingendo in toto le tesi difensive.\nRicorso in cassazione.\nIl 21 giugno 2012 la corte di cassazione rese definitiva la condanna a 3 anni e 6 mesi di reclusione per \"\"eccesso colposo nell'uso legittimo delle armi\" a Paolo Forlani, Monica Segatto, Enzo Pontani e Luca Pollastri. In particolare, la quarta sezione penale respinse il ricorso presentato dalla difesa dei quattro agenti contro la condanna gi\u00e0 emessa dalla Corte d'Appello di Bologna. I poliziotti, per\u00f2, beneficiarono dell'indulto, che copriva 36 dei 42 mesi di carcerazione previsti dalla condanna. In ogni caso, dopo l'attuazione di quest'ultima, scattarono i provvedimenti disciplinari.\nPer Amnesty International si tratt\u00f2 di \"un lungo e tormentato percorso di ricerca della verit\u00e0 e della giustizia. Solidariet\u00e0 e vicinanza ai familiari di Federico Aldrovandi, che in questi anni hanno dovuto fronteggiare assenza di collaborazione da parte delle istituzioni italiane e depistaggi dell'inchiesta\"\".\nIn cassazione i familiari di Federico Aldrovandi non si costituirono parte civile, avendo raggiunto una transazione col Ministero dell'Interno e ricevuto le scuse del capo della polizia Antonio Manganelli che incontr\u00f2 i genitori del giovane durante una visita privata.\nDecorso.\nIl 29 gennaio 2013 il Tribunale di sorveglianza di Bologna decret\u00f2 il carcere per la pena residua di 6 mesi (dato che 3 anni erano stati condonati dall'indulto) nei confronti dei poliziotti Paolo Forlani, Monica Segatto e Luca Pollastri. Il provvedimento del Tribunale giunse dopo la richiesta avanzata dal Procuratore Generale. Il 1\u00ba marzo venne poi respinta l'istanza della difesa del quarto poliziotto, Enzo Pontani, dunque anche quest'ultimo fu condannato in via definitiva a scontare la pena detentiva.\nIl successivo 18 marzo Monica Segatto venne scarcerata sulla base del decreto Severino (lo \"svuota-carceri\") dopo un mese di detenzione e ammessa al regime degli arresti domiciliari. Anche Paolo Forlani e Luca Pollastri avevano avanzato la richiesta di poter accedere alla misura meno afflittiva dei domiciliari, sempre appellandosi allo svuota-carceri; quella volta, per\u00f2, il magistrato di sorveglianza respinse la domanda, confermando il carcere per i due agenti. Gli uomini, insieme con Enzo Pontani, avrebbero quindi dovuto scontare il resto della pena presso il penitenziario di Ferrara, in regime di isolamento.\nTre dei quattro poliziotti (eccetto Forlani, a causa di una cura per \"nevrosi reattiva\") tornarono in servizio nel gennaio 2014, destinati a servizi amministrativi. Il 2 luglio 2014 la\u00a0Corte dei conti\u00a0dispose il sequestro dei beni dei quattro poliziotti condannati in via definitiva. Il provvedimento, di natura conservativa in vista del procedimento presso la magistratura contabile, fu disposto dalla sezione giurisdizionale per la Regione Emilia-Romagna della Corte dei conti e riguardava i circa 1.870.000 euro di danno erariale che\u00a0Paolo Forlani, Monica Segatto, Luca Pollastri ed Enzo Pontani\u00a0avrebbero provocato con la loro condotta.\nQuei quasi due milioni di euro, individuati dalla procura come danno erariale, consistono infatti nel risarcimento che a suo tempo, dopo la condanna in primo grado del luglio 2009, furono offerti dal Ministero dell'Interno alla famiglia di Federico Aldrovandi a titolo di risarcimento. La misura, notificata nel luglio 2014 dalla Guardia di finanza di Ferrara,\u00a0vide il sequestro del quinto dello stipendio, dei beni immobili e degli altri diritti reali immobiliari dei quattro agenti, fino alla concorrenza dell'importo complessivo di circa 1.870.000 euro. Ciascuno dei quattro agenti fu tenuto a risarcire in proprio un danno di circa 467.000 euro.\nLa segnalazione di Chiarelli.\nDurante il processo la difesa sosterr\u00e0 che la volante \"Alfa 3\" sarebbe giunta sul posto dopo la segnalazione di una residente, Cristina Chiarelli, preoccupata per il frastuono proveniente dal parco di via Ippodromo. Fabio Anselmo, legale della famiglia Aldrovandi, sostiene invece che la suddetta pattuglia era gi\u00e0 presente sul luogo e che le urla udite e segnalate da Chiarelli provenivano dallo scontro in corso tra Aldrovandi e i quattro poliziotti. Tale sequenza temporale \u00e8 stata ipotizzata anche dal giudice in primo grado.\nUlteriori perizie.\nIl 10 ottobre 2008 i periti della difesa fornirono una versione opposta alle perizie di parte civile, ribadendo la rilevanza delle sostanze assunte dal giovane, in quantit\u00e0 sufficienti a causarne la morte, ed escludendo che la colluttazione o il mantenimento della posizione prona abbiano \"\u00abavuto effetto nel processo che ha portato alla morte del ragazzo.\u00bb\" Sommando gli effetti analgesici delle droghe si sarebbe compreso come il ragazzo avesse potuto ferirsi ripetutamente senza sentire dolore. L'agitazione psicomotoria \"\u00abintensissima\" [...] \"ha innescato un meccanismo che ha portato a perdere il controllo del cervello e quindi a non rendersi conto del fabbisogno di ossigeno che il suo organismo richiedeva\u00bb\", cosa che sarebbe dipesa \"\u00abdall'assunzione delle droghe, indipendentemente dalle quantit\u00e0 ingerite\".\u00bb Nemmeno il mettere la vittima in posizione seduta, conclusero i periti, le avrebbe salvato la vita, in assenza di una specifica terapia d'urgenza.\nSecondo una nuova perizia di parte civile del 6 novembre seguente venne invece riportato che \"\u00aballa base del cuore, lungo l'efflusso ventricolare sinistro, in particolare in corrispondenza del setto membranoso situato fra cuspide aortica non coronarica e coronarica destra, si osserva un cospicuo ematoma. Questa \u00e8 la sede del fascio di His\" [...]. \"Il coinvolgimento del fascio di His da parte dell'ematoma \u00e8 vistoso e con grande verosimiglianza \u00e8 di origine traumatica\" [...] \"oppure ipossico da insufficienza respiratoria prolungata\". La perizia concluse che \"con probabilit\u00e0 molto elevata questa complicanza \u00e8 stata la causa di morte.\u00bb\" Il 9 gennaio 2009 fu sentito in udienza il perito di parte, il quale concluse affermando la morte di Aldrovandi per causa violenta.\nAldrovandi Bis.\nIl 5 marzo 2010 tre poliziotti furono condannati nel processo \"Aldrovandi bis\" sui depistaggi nelle indagini mentre un quarto fu rinviato a giudizio. La decisione sui depistaggi conferma l'ipotesi accusatoria dell'intralcio alle indagini fin dal primo momento. Le condanne furono per:\nLuca Casoni, il quarto poliziotto coinvolto, che non aveva scelto il rito abbreviato, fu sottoposto a processo a partire dal 21 aprile di quell'anno. Il 27 gennaio 2011 venne assolto dall'accusa di falsa testimonianza perch\u00e9 il fatto non sussisteva e dalle accuse di favoreggiamento e omissione d'atti ufficio perch\u00e9 il fatto non costituiva reato."}
{"id": "2557060", "revid": "339392", "url": "https://it.wikipedia.org/wiki?curid=2557060", "title": "San Umberto", "text": ""}
{"id": "2557065", "revid": "287204", "url": "https://it.wikipedia.org/wiki?curid=2557065", "title": "Ed Powers", "text": "Powers nacque a Brooklyn, New York. \u00c8 maggiormente conosciuto per la serie \"Dirty Debutantes\", con performance di star femminili dilettanti che non avevano mai girato scene pornografiche di masturbazione, sesso con attori maschili e occasionalmente scene lesbiche.\nLa serie \"Dirty Debutantes\".\nNella serie \"Dirty Debutantes\" introdusse molte nuove attrici, contribuendo cos\u00ec ad aumentare la loro notoriet\u00e0 nel mondo dell'hard. Jamie Gillis fu inizialmente un co-producer della serie. Il primo film di Marylin Star fu \"More Dirty Debutantes 30\", realizzato nel 1994. Il primo film di Leanni Lei, per Powers, fu nel 1997. Fu ispirata ad iniziare la carriera di pornstar dopo aver visto un film con protagonista Mimi Miyagi che all'epoca era al suo debutto con Powers. Il primo film di Aurora Snow \u00e8 stato \"More Dirty Debutantes 152.\"\nNel 2001 Sunrise Adams fece il suo debutto in \"More Dirty Debutantes 186\". Lei rifer\u00ec successivamente l'esperienza di fare un film come \"niente che voglia ricordare\". La prima scena di Katie Morgan fu in \"Dirty Debutantes 197\". Lisa Sparxxx fece il suo debutto in un film nella pellicola: \"Dirtier Debutants #4\" in 2003. Angelica Costello fece inoltre il suo debutto nella serie.\nFelix Vicious fece il suo debutto in \"More Dirty Debutantes 225\". La prima scena in cui debutt\u00f2 Audrey Hollander fu in\"More Dirty Debutantes 268\". Nel 2005 Brooke Ashley, positiva all'HIV ritorn\u00f2 nell'industria dei film per adulti con \"Dirty Debutantes 328\". Lei gir\u00f2 le scene di sesso con il suo fidanzato Eddie Wood, che era anche lui positivo al test HIV.\nPowers faceva un talk show in radio nella notte del fine settimana a Los Angeles, conosciuto come \"Bedtime Stories\" on 97.1 KLSX, o KSEX, nella quale i vari ospiti erano connessi al sesso in qualche modo come swingers, prostitute, porn stars, ecc. che apparivano nello show con Ed, seguendo una lista di spezzoni in sequenza. Fra gli ospiti era inclusa Bridget Powers. Lo show in radio show fu ritenuto il numero uno a quel tempo. E, inoltre, fece altre series cinematotografiche chiamate: \"Bus Stop Tales\" e \"New Ends\". \u00c8 apparso anche in una promozione in California basate sul pro wrestling, Pro Wrestling Guerrilla a supporto dei wrestlers Top Gun Talwar e Hook Bomberry."}
{"id": "2557071", "revid": "715366", "url": "https://it.wikipedia.org/wiki?curid=2557071", "title": "Shahraz\u0101d (Rimskij-Korsakov)", "text": "\"Shahraz\u0101d\", Op. 35 (in russo \"\u0428\u0435\u0445\u0435\u0440\u0435\u0437\u0430\u0434\u0430,\" altrimenti nota anche come Sherazade o Scheherazade) \u00e8 una suite sinfonica composta da Nikolaj Andreevi\u010d Rimskij-Korsakov nel 1888. Ispirata a \"Le mille e una notte\", questo lavoro orchestrale unisce due caratteristiche peculiari della musica di Rimskij Korsakov: combina un'orchestrazione sgargiante ad un particolare interesse per l'oriente e per l'esotico. \u00c8 considerata una delle opere pi\u00f9 popolari del compositore.\nStoria della composizione.\nDurante l'inverno del 1887, mentre stava lavorando al completamento dell'opera di Aleksandr Borodin \"Il principe Igor\"', Rimskij-Korsakov decise di comporre un brano orchestrale basato su \"Le mille e una notte\". La composizione fu portata a termine nell'estate del 1888: ne risult\u00f2 una suite sinfonica in quattro movimenti. Il programma, sul quale Rimskij-Korsakov si bas\u00f2 per comporre \"Shahraz\u0101d\" era costituito da singoli episodi e scene, non legati tra loro, de \"Le mille e una notte\", uniti dal filo conduttore da un tema al violino solo presente come introduzione o intermezzo in tutti e quattro i movimenti, che rappresenta la giovane Shahraz\u0101d mentre racconta le sue incredibili fiabe al terribile sultano. Inizialmente, Rimskij-Korsakov aveva l'intenzione di intitolare i quattro movimenti della suite \"Preludio\", \"Ballata\", \"Adagio\" e \"Finale\", tuttavia, dopo aver sentito l'opinione di Anatolij Ljadov ed altri, opt\u00f2 per dei titoli programmatici, mantenendoli per\u00f2 vaghi, in modo che non potessero essere associati a specifici racconti. La prima esecuzione dell'opera ebbe luogo a San Pietroburgo il 22 ottobre 1888, in occasione del concerto inaugurale della stagione 1888-89 dei \"Concerti Sinfonici Russi\", diretta dal compositore stesso.\nStruttura della composizione.\nIl compositore scrisse una breve introduzione programmatica alla sua suite:\nL'idea di Rimskij-Korsakov era quella di creare una suite in quattro parti, strettamente coesa dalla comunanza di temi e motivi, ma che si presentasse come un caleidoscopio di frammenti di fiabe e di scene dal carattere orientale.\nMovimenti.\n\"Shahraz\u0101d\" \u00e8 composta da quattro movimenti:\nAdattamenti.\nIl 4 giugno 1910, all'Op\u00e9ra Garnier di Parigi, fu messo in scena il balletto \"Sh\u00e9h\u00e9razade\", da parte dei Balletti russi, basato sulla suite dei Rimskij-Korsakov. La coreografia era di Michel Fokine ed il libretto era dello stesso Fokine e di L\u00e9on Bakst, che disegn\u00f2 anche le scene ed i costumi. La vedova del compositore protest\u00f2 per l'uso della musica del marito fatto in questo balletto.\nSergej Prokof'ev scrisse una \"Fantasia su Shahraz\u0101d\" per pianoforte, e la registr\u00f2."}
{"id": "2557073", "revid": "57342", "url": "https://it.wikipedia.org/wiki?curid=2557073", "title": "Giovanni Fortunato Bianchini", "text": "Biografia.\nFortunato Bianchi nacque a Chieti da nobile famiglia. Inizi\u00f2 i suoi studi in medicina a Ortona a Mare. Recatosi poi a Napoli esercit\u00f2 la professione con il Medico Niccol\u00f2 Cirillo e insegn\u00f2 Medicina teorica con molto successo. Verso il 1748 trasferitosi a Venezia inizi\u00f2 ad occuparsi dell'elettricismo atmosferico. Ne \u00e8 testimonianza la sua opera Essa contiene due lettere indirizzate dall'autore all'Accademia delle Scienze di Parigi. \nNel 1750 il Consiglio di Udine lo elesse Protomedico. Fu tra i promotori della nuova Accademia e della Societ\u00e0 di agricoltura. L'aggregazione all'ordine nobile di Udine nel 1765 conferma l'altissima opinione della cittadinanza per le sue opere e i suoi studi.\nIl Senato veneto lo chiam\u00f2 nel 1775 a ricoprire la cattedra di Medicina pratica nell'Universit\u00e0 di Padova resasi vacante per la morte del conte Jacopo Scovolo.\nDi lui rimangono 2 opere di medicina stampate presso Giambattista Pasquali in Venezia.\nNella prima Bianchini riporta le osservazioni fatte di due vecchie armi, utilizzate sin dal secolo XIII nel castello di Duino, presso Trieste, per la previsione dei temporali. Egli descrive accuratamente il fenomeno e riferisce circa le condizioni atmosferiche in cui esse gettano scintille. Espone poi un esperimento di controllo da lui effettuato mediante l'installazione di punte di metalli diversi. Le punte si comportano da conduttori in modo diverso, causa la diversit\u00e0 dei metalli, rivelando l'elettricit\u00e0 atmosferica.\nNella seconda vengono illustrate le ricerche sul percorso sotterraneo del Timavo. Esse possono essere considerate le prime indagini scientifiche per determinare l'ipotetico percorso sotterraneo del Timavo. Infatti Bianchini registr\u00f2 una serie di dati sperimentali che riguardano il regime idrico del primo tratto del fiume, la propriet\u00e0 delle rocce carsiche di conservare l'acqua piovana, le gallerie nelle quali gran parte del Timavo corre e le rispettive risorgenze."}
{"id": "2557076", "revid": "123841592", "url": "https://it.wikipedia.org/wiki?curid=2557076", "title": "Beuno", "text": "Agiografia.\nEra figlio di Beugi e nipote di un principe del regno di Powys. Fra i suoi antenati si annovera anche il leggendario Re Art\u00f9.\nDopo l'istruzione e l'ordinazione nel monastero di Bangor-on-Dee nel nord-est del Galles, divenne un attivo missionario; Cadfan, re di Gwynedd, fu il suo generoso benefattore. Cadfan Cadwallon, suo figlio e successore, tolse a Beuno alcuni terreni donati dal padre e, quando il santo chiese giustizia, gliela neg\u00f2. Allora il cugino Gwyddaint Cadwallon, a titolo di risarcimento, diede a Dio e Beuno per sempre la sua borgata di Clynnog Fawr nella penisola di Ll\u0177n, (Carnavonshire), dove il santo fond\u00f2 un'abbazia divenuta famosa. \nBeuno divenne il tutore della nipote, la vergine Santa Gwenfrewi, alla quale ridiede miracolosamente la vita dopo che era stata decapitata dal suo spasimante Caradog di Hawarden. Fu implacabile con i peccatori incalliti, ma pieno di compassione per quelli in difficolt\u00e0. Prima della sua morte a Clynnog, avvenuta il settimo giorno dopo Pasqua, ebbe una visione meravigliosa.\nCulto.\nIl Martirologio romano fissa la memoria liturgica il 21 aprile.\nNel Galles sono state dedicate a lui ben undici chiese che testimoniano tuttora l'importanza della sua azione missionaria. Nelle raffigurazioni artistiche viene rappresentato nell'atto di rimettere sul collo la testa di Santa Gwenfrewi."}
{"id": "2557080", "revid": "547034", "url": "https://it.wikipedia.org/wiki?curid=2557080", "title": "Gremio dei sarti", "text": "Il gremio dei sarti gremiu di li trapperi in Sassarese \u00e8 un'antica corporazione di arti e mestieri della citt\u00e0 di Sassari.\nStoria.\nIl gremio dei sarti ottenne dal 1597 la cappella della Madonna di Montserrat. In passato a questo gremio era associato anche quello dei calzettai.\nNel XIX secolo in un periodo di forte disaffezione generale e di cambiamenti nell'ambito dei mestieri il gremio abbandon\u00f2 la festa. Riprese a partecipare molti anni dopo.\nPatrona.\nLa patrona del gremio \u00e8 la \"Moreneta\" ossia la Madonna di Montserrat, patrona anche della Catalogna.\n\u00c8 riportata anche sulla bandiera.\nIl compatrono del gremio \u00e8 sant'Omobono.\nSegni distintivi.\nBandiera.\nLa bandiera del gremio \u00e8 di colore giallo oro damascato riportante l'effigie della patrona. \u00c8 l'unica bandiera di questo colore. In passato per\u00f2 erano gialle le bandiere di altri gremi che avevano a che fare con pelli e tessuti, come il gremio dei conciatori e quello dei pelliciai, oltre a quello dei braccianti.\nLa punta della bandiera raffigura una colomba.\nCappella.\nSi trova nella chiesa di Santa Maria di Betlem, attualmente \u00e8 oggetto di restauri ed \u00e8 intitolata alla patrona del gremio.\nCostume.\n\u00c8 composto da frac nero con camicia bianca, guanti e papillon neri e spada. Il gilet \u00e8 in damasco giallo oro.\nCandeliere.\nIl candeliere del gremio \u00e8 quello che pi\u00f9 si differenzia dagli altri: non ha le bandiere degli anni passati ne i \"Bora Bora\". Lo stile \u00e8 definito \u201cImpero\u201d, ha un motivo baroccheggiante a spirale nella parte superiore della colonna e impressi la Madonna con Bambino, sant'Omobono, sant'Antonio e san Gavino in quella bassa.il candeliere vecchio e di fine 1800 anche se nella struttura a parti del candeliere del 1700.\nIl candeliere non ha capitello ma sulla sommit\u00e0 della colonna arde un braciere, a ricordo della originale funzione di candele delle odierne colonne lignee.\nIl candeliere dei sarti pesa 242 kg con stanghe e 225 kg senza stanghe.\nA partire dal 2015 il Gremio possiede un nuovo Candeliere, copia quasi identica del cero ottocentesco, che ha sostituito il precedente, il quale per problemi di staticit\u00e0 non potr\u00e0 pi\u00f9 essere utilizzato per la festa del 14 agosto. Il peso del nuovo candeliere e di 225 kg senza stanghe e 257 kg con stanghe\nAlte cariche per l'anno 2016/2017.\nObriere Maggiore: Gabriele Moraccini\nObriere di Candeliere: Salvatore Spada\nObriere di Cappella: Giovanni Andrea Pasca"}
{"id": "2557081", "revid": "762947", "url": "https://it.wikipedia.org/wiki?curid=2557081", "title": "Jeux d'enfants", "text": "Jeux d'enfants (\"Giochi di bambini\"), Op. 22, \u00e8 un gruppo di dodici pezzi per pianoforte a quattro mani composti da Georges Bizet nel 1871. I pezzi sono i seguenti:\nCinque dei pi\u00f9 popolari pezzi di questo gruppo (i numeri 6, 3, 2, 11, 12) sono stati pi\u00f9 tardi orchestrati come \"Petite Suite\"."}
{"id": "2557095", "revid": "123889151", "url": "https://it.wikipedia.org/wiki?curid=2557095", "title": "Aprile spezzato", "text": "Aprile spezzato \u00e8 un romanzo scritto dall'autore albanese Ismail Kadare, pubblicato per la prima volta nel 1978. \nIl tema trattato nella storia sarebbe uno dei pilastri del \"Kanun\", tra i pi\u00f9 importanti codici di diritto consuetudinario albanese e che prima dell'avvento del comunismo regolava i pi\u00f9 disparati aspetti del tessuto sociale dell'Albania, ovverosia il particolarissimo sistema organizzato di faide utilizzato per regolare i crimini di sangue tra la popolazione nelle zone montuose del Paese balcanico. \nDal libro \u00e8 stato poi tratto il film \"Disperato aprile\" nel 2001, per la regia di Walter Salles, che per\u00f2 traspone la vicenda nel Brasile rurale d'inizio Novecento.\nTrama.\nIl protagonista del romanzo \u00e8 Gjergj, un giovane che vive in uno sperduto paesino di montagna nell'Albania settentrionale. Presto gli viene detto che ha un compito da svolgere: vendicare la morte di suo fratello, cos\u00ec come prevedevano le norme del Kanun; dopo aver ucciso l'assassino di suo fratello, avr\u00e0 un mese di tempo per vivere indisturbato, dopodich\u00e9, sempre secondo il Kanun, un familiare della vittima avr\u00e0 il diritto di ucciderlo come atto di ritorsione.\nPer lui la vita diventa ben presto impossibile e, nell'attesa che finiscano i suoi giorni, decide di fare qualcosa di diverso dalle sue solite attivit\u00e0 scandite dalla vita ordinaria del suo paese, fino alla met\u00e0 di aprile, quando scade la tregua.\nIntanto, l'agiato scrittore Besian e la di lui consorte Diana da Tirana per il loro viaggio di nozze sugli altipiani del nord del Paese. La loro intenzione \u00e8 di scoprire lo stile di vita nelle montagne dell'Albania, che, a quanto si diceva, aveva resistito al tempo e alla modernizzazione. Quando il giovane terminer\u00e0 i suoi giorni di libert\u00e0, s'imbatter\u00e0 proprio nella coppia, e nel momento critico commetter\u00e0 un'imprudenza fatale, che spezzer\u00e0 la sua vita e il suo aprile."}
{"id": "2557096", "revid": "363629", "url": "https://it.wikipedia.org/wiki?curid=2557096", "title": "Diffusione dell'HIV in Angola", "text": "La diffusione dell'HIV in Angola ha raggiunto livelli allarmanti e una fetta significativa della popolazione \u00e8 infetta. Il Programma delle Nazioni Unite per l'AIDS stima che la diffusione fra adulti verso la fine del 2003 fosse del 3,9%, con pi\u00f9 di 420.000 persone infette.\nDiffusione.\nL'Angola ha raggiunto un punto critico nella lotta contro la diffusione dell'epidemia di HIV e AIDS. Le statistiche del ministero della sanit\u00e0 dell'Angola sono in contrasto con quelle dell'UNAIDS: il ministero stima una diffusione del 2,8% tra donne incinte che ricorrono a servizi prenatali, mentre l'UNAIDS stima che gli infetti siano il 3,9% della popolazione. Alcuni pensano che i tassi di diffusione relativamente bassi siano solo l'inizio di un'epidemia che porter\u00e0 questi numeri a salire vertiginosamente, come successo in altri paesi africani.\nLa guerra civile angolana, durata 27 anni (1975-2002), ha contribuito alla diminuzione dei nuovi casi di HIV perch\u00e9 ha reso vaste porzioni del paese inaccessibili. Come risultato l'Angola ha diminuito i contatti con paesi adiacenti, molti dei quali hanno un tasso di diffusione di HIV elevato. Ora che la guerra \u00e8 giunta al termine, le vie di comunicazione si stanno riaprendo, e rendono possibile un avanzamento dell'epidemia in nuove aree. Prove della relazione diretta fra vie di comunicazione e nuove infezioni sono le statistiche che dimostrano un tasso di infezione pi\u00f9 elevato nelle provincie vicine ai confini, specialmente nell'area comunicante con la Namibia e la Repubblica Democratica del Congo, dove la diffusione di HIV \u00e8 la pi\u00f9 alta nel paese.\nCirca il 70% della popolazione dell'Angola ha meno di 24 anni. I risultati di una ricerca del 2003 condotta fra persone dai 14 ai 24 anni hanno evidenziato che il 43% degli intervistati ha avuto rapporti sessuali prima di compiere 15 anni, una delle percentuali pi\u00f9 alte al mondo. Gli intervistati hanno risposto che alcune delle barriere alla prevenzione dell'HIV sono la disponibilit\u00e0 limitata di preservativi, e l'accesso limitato alla sanit\u00e0. Tra gli intervistati si \u00e8 inoltre riscontrata un'alta diffusione di malattie veneree, le quali rendono il paese prono a un aumento di casi di HIV.\nGli adulti vengono infettati prevalentemente attraverso rapporti sessuali con pi\u00f9 di un partner, con una donna infetta per ogni 0,8 uomini infetti. Altre fonti di infezione sono aghi, apparecchi medici e trasfusione di sangue contaminato. La trasmissione del virus da madre a figlio \u00e8 la fonte del 15% delle infezioni.\nCampagna nazionale.\nL'Angola si trova a dover affrontare estremi problemi sociali economici e politici. Si stima che il 68% della popolazione viva in povert\u00e0 e che il 26% viva in estrema povert\u00e0. Ci\u00f2 nonostante il governo si \u00e8 impegnato a combattere l'epidemia di HIV e sta lavorando con agenzie di aiuto internazionale, chiese, fondazioni e organizzazioni non governative per riuscire ad offrire servizi pubblici per la prevenzione e la cura dell'HIV. \nIl programma nazionale dell'Angola contro l'AIDS (PNLS) venne fondato dal ministero della sanit\u00e0 nel 1987 per combattere la diffusione di HIV e AIDS. Con l'eccezione delle buste paga, il capitale della PNLS proviene interamente da donazioni. \nLa commissione nazionale per l'AIDS venne fondata nel 2002 con l'obbiettivo di attrarre l'attenzione di figure governative di alto livello e combattere l'epidemia; al momento la commissione sta mettendo in azione una strategia designata per durare dal 2003 al 2008. Questa strategia mira a concentrare le risorse della commissione su settori della popolazione particolarmente a rischio: prostitute, camionisti, personale impiegato nello scavo di miniere, personale militare, i giovani, i bambini che vivono per strada, donne in gravidanza, persone riceventi trasfusioni di sangue, rifugiati, carcerati, persone che fanno uso di droga per via intravenosa, personale medico, guaritori tradizionali, e bambini infetti da HIV. \nNel giugno del 2004, l'assemblea nazionale angolana ha approvato una legge sull'HIV e l'AIDS con lo scopo di \"proteggere e promuovere la sanit\u00e0 attraverso l'adozione di misure necessarie per prevenire, controllare, trattare e investigare l'HIV e l'AIDS.\" In particolare la legge \u00e8 stata introdotta per proteggere i diritti degli infetti da HIV, come per esempio il diritto al lavoro, a cure mediche gratuite e alla privacy dei propri dati medici.\nL'Angola ha sviluppato delle linee guida nazionali per provvedere cure mediche per persone infette da HIV o AIDS, ci\u00f2 nonostante il sistema per la distribuzione di farmaci per la terapia antiretrovirale necessita di essere implementato al di fuori di Luanda. Circa 2.750 persone stanno facendo uso di terapie antiretrovirali, ma il numero di persone che le necessitano sono circa 30.000.\nPer ora la bassa diffusione di HIV in Angola non ha avuto un impatto sulla sua economia; ma se la diffusione continua \u00e8 probabile che l'epidemia diventi particolarmente devastante nei settori dell'agricoltura, dei trasporti, dell'estrazione di minerali e dell'educazione. La paura dell'HIV e AIDS \u00e8 alta, e le persone infette vengono discriminate. Nella ricerca del 2003 menzionata prima, si era scoperto che \"se il proprietario di un negozio viene scoperto essere siero positivo, pi\u00f9 della met\u00e0 dei giovani, e due terzi delle persone senza istruzione, rifiuterebbero di comprare cibo a quel negozio. Similarmente, pi\u00f9 di un terzo dei giovani e due terzi di quelli senza istruzione, rifiuterebbero di condividere un pasto con una persona siero positiva.\" L'Angola ha circa 1 milione di orfani, l'11% dei quali ha perso i propri genitori per colpa dell'AIDS."}
{"id": "2557098", "revid": "919662", "url": "https://it.wikipedia.org/wiki?curid=2557098", "title": "Calciatori della Juventus Football Club", "text": "In pi\u00f9 di 120 anni di storia sono oltre 700 i calciatori della Juventus Football Club, societ\u00e0 calcistica italiana per azioni con sede a Torino.\nStoria.\nTra i numerosi calciatori di rilievo che hanno militato nella Juventus figurano Giampiero Boniperti, riconosciuto come il calciatore pi\u00f9 rappresentativo della storia della societ\u00e0. Il \"Marisa\" (cos\u00ec era soprannominato) ha vinto un totale di 25 trofei ufficiali durante la sua carriera, sia da giocatore che da dirigente del club, per la quale ha detenuto dal 2006 al 2021 la carica di presidente onorario. Boniperti, insieme al gallese John Charles, insignito dall'Ordine dell'Impero Britannico nel 2002 e \"UEFA Golden Player\" dalla sua nazione, e a Omar S\u00edvori, vincitore del Campionato Sudamericano nel 1957 con la nazionale argentina e primo giocatore della Serie A a vincere, nel 1961, il Pallone d'oro, ha composto il celebre \"Trio Magico\" della squadra tra la fine degli anni 1950 e gli inizi degli anni 1960.\nGianpiero Combi, campione del mondo nel 1934, \u00e8 considerato uno dei migliori portieri dell'anteguerra, insieme a Ricardo Zamora e Franti\u0161ek Pl\u00e1ni\u010dka. Dino Zoff, nominato dalla FIGC miglior calciatore italiano nel periodo 1954-2003 e vincitore, tra altri, di sei scudetti e una Coppa UEFA con la Juventus, della quale difese la porta per 330 partite consecutive di campionato tra il 1972 e il 1983, \u00e8 l'unico calciatore italiano ad avere vinto sia il campionato europeo che quello mondiale con l'. Gaetano Scirea, Sergio Brio, Antonio Cabrini e Stefano Tacconi sono quattro dei cinque soli calciatori ad aver vinto tutte le competizioni ufficiali UEFA per club e, insieme al loro compagno di squadra Marco Tardelli, cinque dei soli nove calciatori che hanno vinto, almeno una volta, le tre competizioni confederali stagionali. Da citare anche i francesi Michel Platini, soprannominato in patria \"le Roi\" (il re), tra altri, campione d'Europa nel 1984 con la sua rappresentativa nazionale e nel 1985 con la Juventus, e Zin\u00e9dine Zidane, campione del mondo nel 1998 e d'Europa nel 2000 con la Francia, campione del mondo di club con la Juventus e, con essa, vincitrice di due scudetti, il franco-argentino David Trezeguet, capocannoniere del campionato di Serie A nel 2002 e maggior marcatore straniero nella storia bianconera (171 gol), Roberto Baggio, Pallone d'oro 1993 e Alessandro Del Piero, sei volte campione d'Italia e, nel 1996, campione d'Europa e del mondo con la squadra bianconera, nonch\u00e9 campione del mondo 2006. Del Piero, membro attivo della compagine bianconera dal 1993 al 2012 e capitano durante undici stagioni (2001-2012), \u00e8 stato il giocatore simbolo della squadra nel primo decennio del XXI secolo.\nAltri calciatori bianconeri da menzionare sono l'attaccante Piero Pastore, il pi\u00f9 giovane debuttante della storia bianconera con soli 15 anni, 6 mesi e 11 giorni d'et\u00e0, che ha collezionato 66 presenze e 55 reti in prima squadra fino al 1926 e il difensore Carlo Bigatto, considerato il primo uomo-simbolo del club, nel periodo del passaggio dal primo anteguerra al \"Quinquennio d'oro\". Bigatto vest\u00ec la maglia della squadra in due periodi, dal 1913 al 1915 e dal 1920 al 1931: i 17 anni, 2 mesi e 9 giorni trascorsi dal 12 ottobre 1913 (giorno del suo esordio) al 21 dicembre 1930 (l'ultima gara) resero la sua carriera la pi\u00f9 lunga per un calciatore nella storia del club durante i seguenti 81 anni. Da citare, nel periodo del secondo dopoguerra, Carlo Parola, difensore noto per una sua celebre rovesciata, il cui gesto atletico ha ispirato l'inconfondibile marchio dell'album \"Calciatori\" Panini, e militante in prima squadra per 17 stagioni consecutive dal 1939 al 1954. Negli anni 1960 e 1970 un importante contributo alla cosiddetta \"Juventus del Movimiento\" venne dallo spagnolo Luis del Sol, campione d'Europa nel 1964 con la sua nazionale, presente in quasi 300 partite ufficiali dei bianconeri fino al 1970, da Antonello Cuccureddu, uno dei pi\u00f9 noti jolly del calcio italiano al pari di Giovanni Varglien nel decennio del 1930 e Pietro Magni negli anni 1940, e dal tedesco Helmut Haller, gi\u00e0 campione d'Italia con il Bologna, che alla Juventus vinse due titoli.\nInfine, l\"UEFA Golden Player\" sammarinese Massimo Bonini, mediano voluto dall'allenatore Giovanni Trapattoni per rinforzare la retroguardia della squadra nei primi anni 1980 e vincitore di, tra altri, tre campionati italiani, una Coppa dei Campioni e una Coppa Intercontinentale con la squadra bianconera; \u00e8 il secondo calciatore straniero per numero di presenze nella Juventus (296), dietro solo al ceco Pavel Nedv\u011bd, vincitore del Pallone d'oro nel 2003 (327).\nLista dei capitani.\nLa figura del capitano, sebbene fosse gi\u00e0 presente fin dagli albori del calcio italiano, inizi\u00f2 a comparire stabilmente nei primi anni 1920; da allora, un totale di 23 calciatori della Juventus sono stati insigniti ufficialmente del ruolo. Da menzionare Luis Monti negli anni 1930 e Omar S\u00edvori negli anni 1960, gli unici di origine non italiana (anche se poi entrambi acquisirono la nazionalit\u00e0 italiana, essendo discendenti di emigrati) ad aver ricoperto il ruolo nella storia del club torinese.\nIl periodo pi\u00f9 lungo con la fascia di capitano della squadra bianconera \u00e8 stato quello di Alessandro Del Piero: undici stagioni tra il 2001 e il 2012. Dal 2018 il capitano della squadra \u00e8 Giorgio Chiellini.\nP: Portiere,\nL: Libero,\nDC: Difensore centrale (stopper),\nTD: Terzino destro,\nTS: Terzino sinistro,\nTZ: Terzino,\nM: Mediano,\nCC: Centrocampista centrale,\nR: Regista,\nTQ: Trequartista,\nSP: Seconda punta,\nCA: Centravanti.\nRecord.\nCapocannonieri per singola stagione.\nIn competizioni nazionali.\nFino a maggio 2021, sono dodici i giocatori che hanno vinto la classifica dei marcatori del campionato italiano quando vestivano la maglia della Juventus. Inoltre, i calciatori juventini hanno vinto tale classifica in un totale di 17 stagioni (\"ex \u00e6quo\" del , squadra che vanta 9 capocannonieri del campionato italiano per un totale di 17 stagioni).\nI migliori marcatori della Juventus in un campionato a \"girone unico\" sono l'italiano Felice Borel, con 31 gol in 34 gare nel campionato di Serie A 1933-1934, e il portoghese Cristiano Ronaldo, con 31 gol in 33 gare nel campionato di Serie A 2019-2020; quest'ultimo, nella stessa stagione, ha inoltre stabilito il record assoluto di reti per un calciatore bianconero in una singola annata (37).\nL'ungherese Ferenc Hirzer, invece, detiene il record di gol segnati in un campionato di prima divisione, 35 in 26 incontri nel Campionato Federale 1925-26.\nAnalogo numero di reti segn\u00f2 lo svedese Gunnar Nordahl del Milan, ma in un campionato a girone unico.\nIl club torinese annovera il maggior numero di capocannonieri della Coppa Italia sia in assoluto che per numero di giocatori (9).\nCalciatori premiati.\nLa Juventus Football Club \u00e8 la societ\u00e0 calcistica italiana che ha annoverato tra le proprie file il maggior numero di vincitori dell'Oscar del calcio, premio assegnato dall'Associazione Italiana Calciatori (AIC) ai migliori calciatori militanti nel campionato di Serie A dal 1997 al 2010 (8). Complessivamente, i giocatori juventini hanno vinto il premio per un totale di venticinque occasioni (record), facendo del club torinese il primo classificato in quattro delle categorie riservate ai giocatori su un totale di sei (migliore calciatore in assoluto, migliore calciatore straniero, migliore portiere e migliore difensore).\nA tutto il 2020, la Juventus vanta il maggior numero di vincitori del premio al migliore giocatore assoluto del campionato nazionale (12, ripartiti in 9 giocatori), mentre diciassette dei suoi giocatori, per un totale di quarantasei occasioni, pi\u00f9 di qualsiasi altra societ\u00e0 nel Paese, sono stati inclusi nella Squadra dell'anno proposta dall'organizzazione nella Gran Gal\u00e0 del calcio, includendo sette nelle edizioni 2014 e 2017, anch'esso record.\nIl club torinese, insieme al , vanta il terzo maggior numero di vincitori (8, record italiano) del Pallone d'oro, premio conferito dal 1956 dalla rivista francese \"France Football\" al calciatore europeo dell'anno e, dal 2007, al giocatore al mondo che pi\u00f9 si \u00e8 distinto nell'anno solare; compresa una striscia consecutiva record dal 1982 al 1985. Limitatamente ai giocatori con nazionalit\u00e0 italiana, la societ\u00e0 bianconera risulta essere quella con il maggior numero di premiati (tre su un totale di cinque).\nLa Juventus \u00e8 il club italiano, secondo in assoluto, con il maggior numero di vincitori (4) del FIFA World Player of the Year, premio conferito annualmente dal 1991 al 2009 dalla federazione calcistica mondiale al miglior giocatore al mondo; tra di essi, vanta il primato di vittorie anche tra quelli d'origine italiana (2).\nLa Juventus, inoltre, \u00e8 il club italiano e secondo in assoluto con il maggior numero di vincitori del World Soccer's World Player of the Year, riconoscimento al miglior calciatore dell'anno a livello mondiale assegnato dall'omonima pubblicazione inglese (7 giocatori, per un totale di 8 occasioni) e il club europeo con il maggior numero di vincitori dell'Onze d'or, trofeo assegnato dalla rivista francese \"Onze Mondial\" (4 giocatori, per un totale di sette occasioni).\nNella presente sezione vengono solo citati i calciatori vincitori di riconoscimenti calcistici durante la loro militanza nella Juventus.\nRiconoscimenti.\nInserimenti in liste stagionali e annuali.\nSono qui riportati i nominativi dei calciatori militanti nella Juventus consegnati da riconoscimenti conferiti da organizzazioni sportive internazionali:\nInserimenti in liste secolari.\nSono qui riportati i nominativi dei calciatori che militarono nella Juventus almeno durante una stagione e sono stati indotti in liste di carattere storico (principalmente a livello secolare) redatte da organizzazioni sportive internazionali:\n\"Hall of Fame\".\nNel 2000 la Federazione Italiana Giuoco Calcio (FIGC) e la Fondazione del Museo del Calcio di Coverciano istituirono per la prima volta una \"hall of fame\" con l'obiettivo di celebrare la vita e la carriera di diverse personalit\u00e0 del calcio italiano. In quell'anno furono riconosciuti tredici personalit\u00e0 in sei categorie diverse, tra le quali, quattro calciatori.\nTale iniziativa fu riproposta da entrambe le istituzioni un decennio dopo, nel dicembre del 2011, con la presentazione della Hall of Fame della FIGC a Firenze e la pubblicazione della prima lista di personalit\u00e0 inserite.\nIn precedenza, nel 1997, durante la consegna del \"FIFA World Player Award\", la Federazione Internazionale del Calcio (FIFA) e l'International Football Hall of Champions (IFHOC), un'associazione senza fini di lucro inglese, presentarono la \"Hall of Champions\", in cui furono inseriti un totale di 27 calciatori al 2000, cinque dei quali militarono in squadre iscritte al campionato italiano.\nNel 2004, inoltre, in occasione del 50\u00ba anniversario di fondazione dell'Unione delle Federazioni Calcistiche Europee (UEFA), ogni membro\u00a0\u2013 all'epoca, 52\u00a0\u2013 nomin\u00f2 il proprio miglior giocatore degli ultimi cinquant'anni (periodo 1954-2003) con il titolo di \"Golden Player\" (calciatore d'oro), essendo stati riconosciuti con un'esposizione permanente all'interno della sede amministrativa della confederazione a Nyon, in Svizzera."}
{"id": "2557099", "revid": "486946", "url": "https://it.wikipedia.org/wiki?curid=2557099", "title": "Cassieardolla Elaine Story", "text": ""}
{"id": "2557102", "revid": "533647", "url": "https://it.wikipedia.org/wiki?curid=2557102", "title": "In partibus", "text": ""}
{"id": "2557103", "revid": "298229", "url": "https://it.wikipedia.org/wiki?curid=2557103", "title": "IAAF World Athletics Tour", "text": "Lo IAAF World Athletics Tour (o semplicemente World Athletics Tour, spesso nella forma abbreviata WAT) \u00e8 stato un circuito di competizioni internazionali di atletica leggera all'aperto organizzate annualmente dalla IAAF a partire dal 2006, anno in cui \u00e8 diventato il contenitore dei circuiti di meeting IAAF. Era composto da quattro livelli separati di meeting: Golden League (il circuito principale e pi\u00f9 prestigioso), Super Grand Prix, Grand Prix e Area Permit Meetings, quest'ultimo gestito dalle federazioni continentali, e si chiudeva ogni anno a met\u00e0 settembre con la World Athletics Final, che prevedevano lo svolgimento di un programma completo di gare su due giorni, per le quali si qualificavano gli atleti meglio piazzati nelle differenti classifiche di specialit\u00e0.\nNel 2010 il circuito \u00e8 stato sostituito dalla Diamond League e dal World Challenge.\nStoria.\nDopo l'esperienza del Grand Prix, la IAAF cre\u00f2 un nuovo contenitore di meeting \"con lo scopo di promuovere competizioni gradevoli e di alta qualit\u00e0 quali regolare vetrina per lo sport\", diminuendo drasticamente il numero di appuntamenti in programma (portandolo da 34 a 24) e garantendo la presenza di almeno un meeting per ogni continente. La qualit\u00e0 dei meeting in programma fu assicurata mediante un meccanismo di valutazione annuale della struttura organizzativa degli stessi, seguita - a fine stagione - dalla stesura del calendario per l'anno successivo. Il numero di meeting in programma \u00e8 variato da 24 a 26 nel complesso dei circuiti dei primi tre livelli ed \u00e8 sempre stato di poco inferiore ai 30 per l'ultimo livello continentale.\nLa struttura.\nAll'interno di ogni edizione, gli atleti possono conquistare punti per la classifica di specialit\u00e0 in ognuno dei meeting in programma, in quantit\u00e0 dipendente sia dal piazzamento ottenuto, sia dal circuito cui appartiene il meeting. Da questo punto di vista, i primi due circuiti (Golden League e Super Grand Prix) formano il primo livello di punteggio, garantendo 20 punti al vincitore, mentre gli eventi del Grand Prix valgono l'esatta met\u00e0; punti possono essere conquistati anche nei meeting del circuito Permit, sebbene in misura minore.\nPunti ulteriori sono appannaggio degli atleti che eguagliano o migliorano un record del mondo, rispettivamente nella quantit\u00e0 di 3 e 6.\nLa classifica finale di specialit\u00e0 viene determinata sommando i cinque (quattro per i lanci) migliori punteggi che ogni atleta ha conseguito nel corso della stagione. Per ogni specialit\u00e0, i primi sette atleti (undici per le corse di 1.500 m e pi\u00f9, a discrezione della IAAF) guadagnano l'accesso alle Finali mondiali dell'atletica che si svolgono attorno alla met\u00e0 di settembre, mentre un ulteriore posto \u00e8 riservato come wild card a disposizione della IAAF. Condizione necessaria per accedere alle finali \u00e8 quella di aver conquistato punti in almeno 3 meeting, almeno uno dei quali non appartenente al circuito Permit. In caso di parit\u00e0 in classifica, criterio discriminante per la qualificazione \u00e8 quello del miglior primato personale stagionale.\nI meeting.\nIl World Athletics Tour ha visto la presenza di poco meno di 30 meeting ogni anno, un po' meno della met\u00e0 dei quali inquadrati nei tre circuiti di livello pi\u00f9 alto; nel corso degli anni, anche in seguito alle valutazioni qualitative di fine stagione, alcuni meeting hanno fatto il proprio ingresso o uscita dal Tour, ovvero la loro collocazione \u00e8 cambiata all'interno dei quattro circuiti. Di seguito un riepilogo della composizione del programma dei primi tre circuiti di meeting nel corso delle edizioni.\nLegenda:"}
{"id": "2557109", "revid": "762947", "url": "https://it.wikipedia.org/wiki?curid=2557109", "title": "The Young Person's Guide to the Orchestra", "text": "The Young Person's Guide to the Orchestra (\"La guida del giovane all'orchestra\" opus 34 \u2013 Variazioni e fuga su di un tema di Purcell), \u00e8 una composizione musicale di Benjamin Britten del 1946. \u00c8 ispirata al rond\u00f2 dalle musiche di scena composte da Henry Purcell per il dramma di Aphra Behn \"Abdelazer\". \nIl lavoro \u00e8 uno dei pi\u00f9 conosciuti pezzi del compositore, e uno dei tre popolarmente usati per l'educazione musicale dei bambini, insieme con \"Il carnevale degli animali\" di Saint-Sa\u00ebns e con \"Pierino e il lupo\" di Sergej Prokof'ev.\nOrganico.\nL'opera \u00e8 composta per una grande orchestra sinfonica che comprende:\nStruttura dell'opera.\nIl tema, le variazioni, e la fuga si susseguono senza soluzione di continuit\u00e0 nel seguente ordine:"}
{"id": "2557112", "revid": "6340", "url": "https://it.wikipedia.org/wiki?curid=2557112", "title": "Monumenti scultorei a Livorno", "text": ""}
{"id": "2557117", "revid": "547034", "url": "https://it.wikipedia.org/wiki?curid=2557117", "title": "Sulmona International Film Festival", "text": "Il Sulmona International Film Festival \u00e8 un festival cinematografico di cortometraggi che si svolge a Sulmona ogni anno nella seconda settimana di novembre, organizzato dall'associazione culturale Sulmonacinema. Il direttore artistico del festival \u00e8 Carlo Liberatore.\nStoria.\nIl Sulmona International Film Festival nasce nel 1983 con il nome Sulmonacinema Film Festival. Le prime sette edizioni erano rassegne non competitive che ogni anno venivano dedicate alla cinematografia di uno specifica nazione o area geografica. La prima edizione fu dedicata al cinema canadese, per poi passare al cinema ungherese (1984), svizzero (1985), cubano e latinoamericano (1986-87), di nuovo al cinema canadese (1988) e al cinema australiano (1989).\nA partire dall'edizione del 1990 fino al 2015, il festival cambi\u00f2 linea dedicando le successive edizioni ai lungometraggi italiani. Lo scopo era di promuovere il giovane cinema italiano e attivare la ricerca, soprattutto insieme agli studenti di cinema, sul rapporto fra il pubblico e l'evoluzione del linguaggio cinematografico. Il festival divent\u00f2 competitivo con assegnazione premi dal 1991. Nel 2014 e 2015 non furono assegnati premi. In questa fase il direttore artistico era il critico cinematografico Roberto Silvestri.\nDall'edizione del 2016, il festival ha cambiato nome in Sulmona International Film Festival. Ha quindi assunto un carattere molto pi\u00f9 internazionale ed \u00e8 diventato un festival competitivo per cortometraggi. Il nuovo direttore artistico \u00e8 Carlo Liberatore.\nNel corso della storia del festival hanno partecipato alle varie edizioni numerose personalit\u00e0 del cinema italiano contemporaneo.\nTra gli attori: Cosimo Cinieri, Stefano Accorsi, Alba Rohrwacher, Sonia Bergamasco, Giulio Scarpati, Nino D'Angelo, Maya Sansa, Vincenzo Amato, Elio Germano, Valentina Carnelutti, Claudio Santamaria, Valentina Cervi; tra i registi: Paolo Sorrentino, Antonietta De Lillo, Alessandro Piva, Saverio Costanzo, Emanuele Crialese, Gabriele Muccino, Pippo Del Bono, Daniele Gaglianone, Luca Guadagnino, Stefano Rulli, Matteo Garrone, Roberta Torre, Alina Marazzi, Flavia Mastrella e Antonio Rezza, Maria Sole Tognazzi, Giada Colagrande, Mario Monicelli, Lina Wertm\u00fcller, Agostino Ferrente.\nProgramma.\nDal 1990 al 2015, il concorso per lungometraggi era dedicato alle opere prime e seconde di registi italiani, con particolare attenzione ai registi stranieri che lavorano in Italia oppure italiani che operano all'estero. La giuria, composta da studenti delle scuole di cinema italiane e presieduta da un regista o attore di fama internazionale, assegnava il premio \"Ovidio d'argento\" per il miglior film, la miglior regia, il miglior attore e la miglior attrice. In alcune edizioni sono stati conferiti anche altri premi: miglior colonna sonora, premio \"Nasino d'argento\" (riservato ai cortometraggi), premio della giuria e menzioni speciali. Oltre al concorso sono presenti anteprime, incontri con autori e workshop. Il premio Ovidio viene tuttora assegnato ai migliori cortometraggi.\nSulmonacinema e Creative Commons.\nL'edizione del 2008 del Sulmonacinema Film Festival, in occasione del quarantennale del Sessantotto, ha dedicato un approfondimento a quel periodo di contestazioni e di radicali mutamenti nella politica, nei costumi, nella musica e nell'arte. Si \u00e8 occupata inoltre, in collaborazione con Creative Commons Italia, anche di altre rivoluzioni pi\u00f9 silenziose ma pur sempre cruciali, come quella avviata da alcuni anni in ambito internazionale dalle licenze Creative Commons, che stanno modificando la tradizionale concezione del diritto d'autore, promuovendo licenze flessibili che si propongono di favorire sia gli interessi dei creatori che dei fruitori di contenuti, per una maggiore diffusione della conoscenza.\nAlbo d'Oro 1991\u20132013.\nLista parziale dei premi assegnati ai lungometraggi italiani dal 1991 al 2013, quando il festival si chiamava \"Sulmonacinema Film Festival\" \nAlbo d'Oro dal 2016.\nLista parziale dei premi assegnati ai cortometraggi in concorso, stranieri e italiani, dal 2016. Nel 2014 e nel 2015 il festival non assegn\u00f2 premi."}
{"id": "2557119", "revid": "287204", "url": "https://it.wikipedia.org/wiki?curid=2557119", "title": "R\u00f6mer (bicchiere)", "text": "Il r\u00f6mer era un prezioso e particolare bicchiere, lavorato alla base, che abbelliva le tavole imbandite dei signori nel XVII secolo; per questo lo ritroviamo in diversi dipinti di \"natura inanimata\" (la cosiddetta natura morta) dell'epoca. Bicchiere tipico della produzione vetraria della zona renana, ha il piede a tronco di cono, il fusto alto con una zona per l'impugnatura e termina con una coppa. Il colore pi\u00f9 diffuso del vetro era il verde, in varie tonalit\u00e0. Piccole bugne, borchie o bottoni, sempre in vetro, decorano la zona centrale.\nPer alcuni aveva un profondo valore simbolico per il richiamo al mondo religioso come calice eucaristico. I r\u00f6mer ai giorni nostri sono ricercati oggetti da collezionismo."}
{"id": "2557121", "revid": "3115", "url": "https://it.wikipedia.org/wiki?curid=2557121", "title": "Louis-Mayeul Chaudon", "text": "Biografia.\nLouis-Mayeul Chaudon \u00e8 stato monaco benedettino all'abbazia di Cluny che si \u00e8 dedicato alla ricerca erudita. Fu secolarizzato nel 1787. Pubblic\u00f2 nel 1766 un \"Nouveau dictionnaire historique portatif\", che ebbe grande successo.\nPrese parte attiva al dibattito culturale del suo tempo: scrisse numerosi lavori in difesa del cattolicesimo, per i quali ricevette i ringraziamenti di Clemente XIII e Pio VI, in due brevi apostoliche, e polemizz\u00f2 con gli enciclopedisti nel \"Dictionnaire antiphilosophique\" (1767-1769).\nAnche suo fratello Esprit-Joseph Chaudon (1738-1800) fu un bibliografo e un letterato, autore di una \"Biblioth\u00e8que de l'homme de go\u00fbt\" (Avignon, 1772)."}
{"id": "2557122", "revid": "404338", "url": "https://it.wikipedia.org/wiki?curid=2557122", "title": "Ragno di Volterra", "text": ""}
{"id": "2557127", "revid": "1543377", "url": "https://it.wikipedia.org/wiki?curid=2557127", "title": "Leona Helmsley", "text": "Biografia.\nPrimi anni.\nNacque col nome di Lena Mindy Rosenthal a Marbletown, in una famiglia di immigrati polacchi ebrei, suo padre era un fabbricante di cappelli. La sua famiglia si spost\u00f2 a Brooklyn quando lei era ancora una ragazza e negli anni seguenti traslocarono 6 volte prima di stabilirsi definitivamente a Manhattan. Abbandon\u00f2 le scuole superiori per andare in cerca di fortuna e in breve tempo cambi\u00f2 diverse volte il proprio nome, tra le varianti utilizzate Lee Roberts, Mindy Roberts e Leni Roberts; alla fine scelse di mantenere il nome Leona Mindy Roberts e, dopo aver usato per diverso tempo questo nome, scelse di cambiare legalmente le proprie generalit\u00e0. Fin dagli anni giovanili fu un'accanita fumatrice, consumando diverse decine di sigarette ogni giorno. Negli anni seguenti la Helmsley affermer\u00e0 di aver lavorato come modella durante questo periodo e di essere comparsa su alcuni cartelloni pubblicitari per conto della Chesterfield, tuttavia questa affermazione non ha trovato nessun riscontro nella realt\u00e0. Nel 1938 a soli 18 anni si sposa con l'avvocato Leo Panzirer; la coppia avr\u00e0 un figlio di nome Jay (1941\u20131982) che a sua volta avr\u00e0 4 figli. Leona e Panzirer divorzieranno nel 1952.\nLa carriera imprenditoriale.\nIn seguito al divorzio da Panzirer, Leona si sposa per due volte (e per due volte divorzia) con Joseph Lubin, dirigente di un'industria di abbigliamento. Dopo aver lavorato per un breve periodo nella fabbrica di vestiti, Leona utilizz\u00f2 i fondi del marito per entrare in una societ\u00e0 immobiliare di New York, diventandone Vicepresidente. Nel 1968 Leona si occupava di amministrazione condominiale; in questo anno incontr\u00f2 per la prima volta Harry Helmsley, grande magnate del settore immobiliare, intrecciando subito una relazione con lui. Nel 1970, gi\u00e0 molto ricca, lasci\u00f2 la sua vecchia societ\u00e0 per entrare a far parte della societ\u00e0 immobiliare di Helmsley come vicepresidente. Helmsley divorzier\u00e0 dalla moglie - dopo 33 anni di matrimonio - e l'8 aprile 1972 sposer\u00e0 Leona.\nQuesto matrimonio salver\u00e0 Leona dal disastro finanziario: infatti verso la fine del 1971 fu chiamata in causa da molti suoi inquilini che la accusavano di intimidazione. Leona perse la causa e fu costretta a risarcire le vittime, inoltre dovette concedere loro l'uso gratuito per tre anni degli appartamenti e la sua licenza di agente immobiliare fu sospesa. Leona non se ne preoccup\u00f2 troppo perch\u00e9 ora poteva concentrarsi nell'amministrazione del sempre crescente impero alberghiero del marito. Harry e Leona Helmsley cominciarono a ricostruire i loro appartamenti rendendoli molto pi\u00f9 lussuosi e facendone crescere il valore. Inoltre iniziarono a costruire edifici di lusso come \"Helmsley Palace\" e in breve si ritrovarono a possedere un impero immobiliare e alberghiero con possedimenti in diversi stati tra New York e la Florida. In questo periodo la sua popolarit\u00e0 crebbe continuamente, e contemporaneamente cominciarono a diffondersi sempre di pi\u00f9 le indiscrezioni sui suoi atteggiamenti nella vita privata.\nEvasione fiscale.\nNel 1983 gli Helmsley comprarono una tenuta di 21 stanze Greenwich, nel Connecticut, da usare come luogo in cui ritirarsi nei week-end. L'acquisto cost\u00f2 11 milioni di dollari e gli Helmsley contattarono subito il loro ingegnere Jeremiah McCarthy per apportare migliorie alla villa. McCarthy afferm\u00f2 che Leona pretendeva continuamente che lui firmasse fatture false: secondo il libro di Ransdell Peirson \"The Queen of Mean\", quando McCarthy rifiut\u00f2 lei lo minacci\u00f2 affermando \"You're not my f***ing partner you'll sign what I tell you to sign\" (\"Tu non sei un mio fottuto socio, tu devi firmare ogni volta che io ti dico di firmare\". Il progetto di restauro cost\u00f2 8 milioni di dollari, ma gli Helmsley non pagarono subito. Alcuni degli appaltatori dei lavori furono costretti a ricorrere alle vie legali per avere i loro soldi e alla fine vinsero la causa ottenendo il dovuto.\nTuttavia durante il procedimento, nel 1985, alcuni appaltatori rivelarono che erano stati costretti da Leona a intestare illegalmente le fatture alle aziende di famiglia, in modo da far figurare le spese nei conti degli alberghi e permettere agli Helmsley di usufrire illegalmente di diversi sgravi fiscali. Nel 1988 il procuratore distrettuale Rudy Giuliani mise sotto processo gli Helmsley e due loro associati per diverse irregolarit\u00e0 fiscali. Il processo fu rinviato e inizi\u00f2 solo nell'estate del 1989 a causa dei continui ricorsi di Leona e dello stato di salute del marito. Harry Helmsley soffr\u00ec di un ictus e in seguito venne dichiarato incapace di intendere e di volere e pertanto non venne sottoposto a processo, mentre Leona dovette affrontare l'intero iter giudiziario. Durante il processo emersero diversi comportamenti della vita privata di Leona che portarono la stampa ad assegnarle quello pseudonimo con cui ancora oggi \u00e8 ricordata. In aula diversi testimoni affermarono di essere stati costretti da Leona Helmsley a commettere irregolarit\u00e0 dietro minacce di licenziamento; inoltre venne chiamata a testimoniare Elizabeth Baum, una ex-cameriera di casa Helmsley, che durante il suo intervento disse:\nIl 30 agosto Leona Helmsley venne condannata a 16 anni di carcere; tuttavia, in seguito la pena venne consistentemente ridotta perch\u00e9 i capi d'accusa pi\u00f9 gravi vennero meno in seguito al ricorso.\nDopo la prigione e morte.\nLeona Helmsley rimase 18 mesi in una prigione federale. In seguito all'uscita dal carcere condusse una vita molto isolata, soprattutto dopo la morte del marito nel 1997 che la nomin\u00f2 erede di tutta la propria fortuna (stimata in oltre 5 miliardi di dollari). Negli ultimi anni la Helmsley abiter\u00e0 in un lussuosissimo attico al Park Lane hotel, con vista su Central Park. Nonostante la reputazione di \"regina del male\" la Helmsley, forse segnata dalla prigionia, divenne generosa negli ultimi giorni di vita, occupandosi di diverse opere caritatevoli e arrivando a donare 5 milioni di dollari ai familiari dei vigili del fuoco rimasti vittime degli attentati dell'11 settembre 2001 e 25 milioni al \"New York's Presbyterian Hospital\" per la ricerca medica. Nel 2002 venne nuovamente chiamata in causa da Charles Bell, un ex-dipendente licenziato a causa della sua omosessualit\u00e0: Leona fu riconosciuta colpevole e dovette pagare 11.200.000 $ di danni. In seguito il giudice ridusse il risarcimento a 554.000 $. \u00c8 morta per insufficienza cardiaca il 20 agosto 2007 all'et\u00e0 di 87 anni.\nLa \"Regina del male\".\nNonostante la grande ricchezza (valutata negli anni ottanta oltre un miliardo di dollari e circa 5 miliardi al momento del decesso), Leona si guadagn\u00f2 questo celebre appellativo a causa del fatto di non esitare a chiedere ed ottenere sconti su qualsiasi cosa; inoltre in pi\u00f9 occasioni non pagava i fornitori dei suoi costosissimi vizi. Tutti coloro che la conoscevano erano da sempre a conoscenza del fatto che amava mostrare a tutti la propria opulenza indossando vestiti e gioielli costosi, ma nessuno - eccetto i suoi dipendenti - conosceva i suoi atteggiamenti privati. Alcuni tra i subordinati della Helmsley rivelarono che in privato era un principale estremamente esigente, tirannico e dispotico. Alcune ex-cameriere della Helmsley raccontarono di essere state licenziate in tronco a causa di minuscoli errori o imprecisioni nel loro lavoro, raccontarono anche di essere state ripetutamente insultate e umiliate durante il periodo in cui erano in servizio.\nAlcuni credettero a queste dichiarazioni, altri pensarono che fossero solo tentativi di ex-dipendenti infuriati di calunniare il loro ex-capo. Questi ultimi dovettero ricredersi nel 1982, quando l'unico figlio di Leona, Jay, mor\u00ec per attacco cardiaco lasciando la moglie Mimi e 4 figli: la casa in cui viveva la famiglia di Jay era ovviamente di propriet\u00e0 di Leona che non esit\u00f2 a riappropriarsene sfrattando la vedova del figlio. Nel 1991 venne girata una miniserie televisiva biografica su Leona dal titolo: \"\". Nel ruolo della protagonista fu chiamata Suzanne Pleshette che per questa interpretazione ricevette anche una nomination al Golden Globe per la miglior attrice in una mini-serie o film per la televisione."}
{"id": "2557136", "revid": "938", "url": "https://it.wikipedia.org/wiki?curid=2557136", "title": "Italia ai Giochi del Mediterraneo nell'atletica leggera", "text": "La Nazionale di atletica leggera dell'Italia ha partecipato a 17 edizioni dei Giochi del Mediterraneo (non essendosi presentata a Beirut 1959) fino al 2018. Ha ottenuto 447 podii (272 gli uomini e 175 le donne), conquistando il successo in 175 occasioni (115 gli uomini e 60 le donne). Le donne hanno cominciato a disputare le competizioni di atletica a partire da Tunisi 1967."}
{"id": "2557137", "revid": "125252717", "url": "https://it.wikipedia.org/wiki?curid=2557137", "title": "Filip Krajinovi\u0107", "text": "Carriera.\nA 15 anni si \u00e8 trasferito in Florida per frequentare la Nick Bollettieri Tennis Academy. Nel 2008 ha raggiunto le semifinali di Wimbledon e dello Us Open a livello Juniores. I suoi primi punti ATP gli vengono attribuiti a maggio, dove arriva al terzo turno di un futures americano.\nA Knoxville ha battuto l'allora numero 83 al mondo Kendrick.\nNel 2009 ha raggiunto per tre volte la finale di un evento dell'ATP Challenger Series. Il 7 maggio 2010 raggiunge la semifinale del Serbia Open grazie al ritiro del numero 2 del Ranking ATP Novak \u0110okovi\u0107, dopo la vittoria del primo set da parte del giovane serbo. Questo risultato gli vale il raggiungimento del suo best ranking, alla posizione numero 209. In seguito migliora la sua classifica con la finale del challenger di Kosice, che gli vale il raggiungimento della 170\u00aa posizione.\nIl 6 novembre 2017, in seguito alla finale al Master 1000 di Parigi migliora ancora il suo best ranking al numero 33 del mondo. Il 23 aprile 2018 conquista la 26\u00ba posto ATP, suo attuale best ranking. Inizia il 2020 sul cemento di Doha. Nei sedicesimi di finale batte l'inglese Kyle Edmund in 3 set, ma viene poi sconfitto agli ottavi dallo spagnolo Fernando Verdasco, sempre in 3 set."}
{"id": "2557138", "revid": "2084998", "url": "https://it.wikipedia.org/wiki?curid=2557138", "title": "Nighttime Birds", "text": "Nighttime Birds \u00e8 il quarto album della metal band olandese The Gathering, pubblicato nel 1997. La musica \u00e8 stata composta dai The Gathering, tutti i testi sono stati scritti da Anneke van Giersbergen."}
{"id": "2557144", "revid": "37401", "url": "https://it.wikipedia.org/wiki?curid=2557144", "title": "Sakarya", "text": "Il Sakarya (in greco \u03a3\u03b1\u03b3\u03b3\u03ac\u03c1\u03b9\u03bf\u03c2, in latino \"Sangarius\", in italiano Sangario) \u00e8 il terzo fiume pi\u00f9 lungo della Turchia; attraversa l'Asia Minore e specificamente la regione che una volta era conosciuta come Frigia.\nNel Medioevo la valle del Sakarya era la patria della trib\u00f9 di S\u00f6\u011f\u00fct, dalla quale venne a espandersi l'impero ottomano.\nCorso.\nLa sorgente del fiume \u00e8 il \"Bayat Yaylas\u0131\" (altopiano del Bayat), localizzato a nord-est di Afyon. Il fiume \u00e8 sbarrato dalle tre dighe: Sar\u0131yar, G\u00f6k\u00e7ekaya e Yenice. Le sue sorgenti si trovano nella regione di Bayat nella provincia d'Afyonkarahisar. Il suo corso superiore \u00e8 rappresentato dalla confluenza di pi\u00f9 fiumi dei quali il pi\u00f9 importante \u00e8 il Seydi \u00c7ay\u0131.\nIl suo principale affluente \u00e8 il Porsuk (nell'antichit\u00e0: Tembrogius), di cui riceve le acque vicino alla citt\u00e0 di Polatl\u0131. Ricevute presso questa citt\u00e0 anche le acque del fiume Ankara, proveniente dalla citt\u00e0 omonima, il fiume scorre attraverso l\"'Adapazar\u0131 Ovas\u0131\" (pianura di Adapazar\u0131) prima di raggiungere il Mar Nero.\nIl basso corso del Sakarya era una volta attraversato da un famoso ponte, costruito dall'imperatore bizantino Giustiniano I (527-565). Oggi sono ancora visibili i resti del ponte, ma il corso del fiume si \u00e8 spostato pi\u00f9 a est.\nNella mitologia.\nIl Sangario veniva visto come uno dei 25 figli di Teti e di Oceano, citato da Esiodo (VIII secolo a.C.) nella sua \"Teogonia\", dove riferisce la creazione del mondo:\nSecondo Plutarco (I secolo), il fiume era prima chiamato Serabate (\"Xerabates\") (in greco: Xerobates, \u039e\u03b7\u03c1\u03bf\u03b2\u03ac\u03c4\u03b7\u03c2), spiegando in seguito perch\u00e9 fosse stato chiamato Sangario:\nPausania (II secolo) propose una versione pi\u00f9 evoluta dal mito, relazionando la leggenda di Attis cos\u00ec come viene raccontata dai Galati di Frigia (Attes in questa traduzione):\nIntorno alla leggenda di Troia.\nPriamo, re di Troia, combatt\u00e9 contro le amazzoni sulle rive del fiume Sangario. In una conversazione con Elena, Priamo evoca questa battaglia contro le amazzoni..\nAchille uccise Pentesilea, la regina delle amazzoni venuta a rifugiarsi a Troia e combattere insieme ai troiani e se ne innamora nel momento in cui la uccise. Le rive del Sangario saranno anche teatro di alcune vicende storiche.\nStoria.\nDal 14 agosto al 13 settembre del 1921, lungo gli argini del Sakarya, nei pressi del villaggio chiamato Sakarya, a sud-ovest di Polatl\u0131, ebbe luogo la battaglia del Sakarya tra l'esercito turco condotto tra gli altri da Mustafa Kemal e l'esercito greco (a sud del sito dell'antica citt\u00e0 di Gordio)."}
{"id": "2557146", "revid": "352448", "url": "https://it.wikipedia.org/wiki?curid=2557146", "title": "Sangario (fiume)", "text": ""}
{"id": "2557147", "revid": "188116", "url": "https://it.wikipedia.org/wiki?curid=2557147", "title": "Peter Fleming", "text": "Fu insignito dell'onorificenza di Ufficiale dell'Ordine dell'Impero Britannico (OBE, \"Officer of the Order of the British Empire\") nel 1945 per meriti militari.\nBiografia.\nPeter Fleming fu uno dei quattro figli dell'avvocato, e membro del parlamento, Valentine Fleming, perito in battaglia nel 1917, durante la Prima guerra mondiale. Ian Fleming, fratello minore di Peter, \u00e8 l'autore dei romanzi di James Bond.\nPeter Fleming studi\u00f2 presso l'Eton College e poi alla Christ Church di Oxford. Mentre era a Eton, fu il direttore dell\"'Eton College Chronicle\"; e il \"Peter Fleming Owl\" (sinonimo di \"Strix\", lo pseudonimo con cui si firm\u00f2 in seguito al periodico \"The Spectator\", dove lavor\u00f2 come critico cinematografico) viene ancora assegnato ogni anno al miglior collaboratore del \"Chronicle\".\nNell'aprile del 1932, rispondendo a un annuncio del \"Times\", di cui fu anche inviato speciale, prese parte a una spedizione in Brasile alla ricerca del colonnello Percy Fawcett. Spedizione che si concluse in un insuccesso nel novembre dello stesso anno. Su quel viaggio pubblic\u00f2 \"Brazilian Adventure\". In questo libro, oltre a descrivere il suo viaggio, riflette sul genere della narrativa di viaggio, sui tic degli esploratori producendo una parodia dell'eroe imperialista. Questo modo di scrivere diviene molto raffinato, tanto da dar vita ad un genere a s\u00e9: la \"meta-non-fiction\". Il libro, uscito nel 1933, ha avuto un ruolo nell'immaginario che allora si andava formando nelle platee europee riguardo al sud del mondo, un mondo misterioso selvaggio e languido. \nNel febbraio del 1935 affront\u00f2, assieme ad Ella Maillart, una traversata di sette mesi della Cina, da Pechino verso il Kashmir, attraverso i deserti dell'Asia centrale (a quel tempo era gi\u00e0 un agente dell'MI6). Dopo quel viaggio, nel 1936, avrebbe pubblicato \"News from Tartary\" e \"One's Company\"; ed Ella Maillart \"Oasi proibite\" nel 1937.\nNel 1935, spos\u00f2 l'attrice Celia Johnson (1908\u20131982), nota per aver interpretato il film \"Breve incontro\".\nDurante la Seconda guerra mondiale fece parte del corpo dei granatieri; in seguito, assieme al fratello Ian, fu incaricato dal generale di divisione Colin Gubbins di costituire le unit\u00e0 ausiliarie: un esercito segreto di volontari civili che avrebbe combattuto dietro le linee nemiche nell'ambito dei piani anti-invasione britannici. Prest\u00f2 poi servizio in Norvegia e in Grecia; il suo ruolo principale, comunque, dal 1942 alla fine della guerra fu alla guida della \"\"D Division\",\" incaricata di operazioni militari nel sud-est asiatico.\nDopo la guerra, Peter Fleming si ritir\u00f2 in campagna a Nettlebed, nell'Oxfordshire, nel cui cimitero \u00e8 stato sepolto. Mor\u00ec accidentalmente durante una battuta di caccia vicino a Glencoe nella contea di Argyll, in Scozia.\nOpere.\nFleming \u00e8 stato inviato speciale per \"The Times\"; e (con lo pseudonimo \"Strix\") saggista per \"The Spectator\"; ha scritto una serie di libri sui suoi viaggi intorno al mondo."}
{"id": "2557148", "revid": "131358", "url": "https://it.wikipedia.org/wiki?curid=2557148", "title": "Chaudon, L. M.", "text": ""}
{"id": "2557153", "revid": "131358", "url": "https://it.wikipedia.org/wiki?curid=2557153", "title": "Louis Mayeul Chaudon", "text": ""}
{"id": "2557154", "revid": "729019", "url": "https://it.wikipedia.org/wiki?curid=2557154", "title": "Bridget Powers", "text": "Biografia.\nI suoi genitori divorziarono quando aveva un anno di et\u00e0 e fra i tredici e i quattordici anni fece diversi interventi per correggere le gambe inarcate; il risultato fu che si ritrov\u00f2 con una gamba dritta ed una inarcata a sinistra.\n\u00c8 stata conduttrice della trasmissione radiofonica di Ed Powers \"Bedtime Stories\". In aggiunta ai ruoli erotici \u00e8 apparsa in molti film come \"8 mm-Delitto a luci rosse\", \"S.W.A.T. - Squadra speciale anticrimine\", \"Confessioni di una mente pericolosa\", e film indipendenti come \"Almost Amateur\", \"Tiptoes\" e \"Lynsey does Jody 2 - Extreme Edition\".\nVita privata.\nApertamente bissessuale, ha avuto un bambino."}
{"id": "2557158", "revid": "486946", "url": "https://it.wikipedia.org/wiki?curid=2557158", "title": "Khantia-Mansia", "text": ""}
{"id": "2557160", "revid": "729019", "url": "https://it.wikipedia.org/wiki?curid=2557160", "title": "Qualificazioni al campionato mondiale di pallavolo maschile 2010", "text": "Le qualificazioni per il campionato mondiale di pallavolo maschile 2010, le cui fasi finali si terranno in Italia, si svolsero dal dicembre 2008 fino ad agosto 2009. A seconda del numero di squadre partecipanti per ogni continente si ebbero fino a tre fasi: la prima fase si svolse tra i mesi di dicembre 2008 e gennaio 2009, la seconda fase tra il 1\u00b0 e il 31 maggio 2009 e la terza fase, quella definitiva, tra il 14 e il 30 agosto 2009.\nAlle qualificazioni parteciparono 109 squadre di tutti e cinque i continenti, record assoluto per la competizione: 13 squadre africane, 33 nordamericane, 8 sudamericane, 21 asiatiche-oceaniche e 34 europee.\nIn totale si qualificarono per le fasi finali del campionato mondiale 22 squadre (3 dall'Africa, 4 dall'Asia-Oceania, 5 dal Nord America, 2 dal Sud America e 8 dall'Europa), oltre a due gi\u00e0 qualificate, l'Italia, paese organizzatore e il Brasile, campione in carica.\nSquadre partecipanti.\nSegue l'elenco delle 109 nazionali partecipanti alle qualificazioni:\nQualificazioni continentali.\nAfrica.\nDelle 53 squadre CAVB:\nAmerica del Nord.\nDelle 35 squadre NORCECA:\nAmerica del Sud.\nDelle 12 squadre CSV:\nAsia e Oceania.\nDelle 65 squadre AVC:\nEuropa.\nDelle 56 squadre CEV:"}
{"id": "2557167", "revid": "188402", "url": "https://it.wikipedia.org/wiki?curid=2557167", "title": "Lago Mobutu Sese Seko", "text": ""}
{"id": "2557171", "revid": "923674", "url": "https://it.wikipedia.org/wiki?curid=2557171", "title": "Antonella Capriotti", "text": "Biografia.\nTre volte a medaglia in manifestazioni internazionali, prediligeva le competizioni indoor. Sul finale di carriera si ciment\u00f2, con ottimi risultati, anche nel salto triplo che si stava affacciando nelle varie competizioni internazionali. Inoltre \u00e8 stata la prima atleta italiana a varcare la soglia dei quattordici metri in salto triplo. Il suo record personale di 6,72 m nel salto in lungo (stabilito indoor nel 1994), rimane ancora oggi la 5\u00aa miglior prestazione italiana di sempre. \nNel 1990 diventa anche primatista italiana di salto triplo saltando la misura di 13.14 (prec. Annamaria Bonazza 12.64, 1990), misura migliorata a 13,28 nel 1991 ed a 13,60 e 13,66 nel 1992, a 13.96 ed a 14.11 e 14.18 nel 1993. Partecip\u00f2 alle Olimpiadi di Seul nel 1988 e a quelle di Barcellona nel 1992. In entrambi i casi venne eliminata nelle qualificazioni con m. 6,31 in Sud Corea e m. 6,43 in Spagna, piazzandosi curiosamente sempre al 19.mo posto. Nel 1993, ai Campionati Mondiali di Stoccarda si classific\u00f2 al sesto posto nel salto triplo.\nAttualmente vive a Verona. \u00c8 stata invitata dalla RAI a commentare i campionati mondiali di Atletica leggera 2011 a Taegu."}
{"id": "2557182", "revid": "124608384", "url": "https://it.wikipedia.org/wiki?curid=2557182", "title": "Stregheria", "text": "Con il termine stregheria, a volte detta Vecchia Religione italica o stregoneria italiana, si indica un tipo di stregoneria tradizionale italo-americana ricostruzionistica, politeista e neopagana che ha origine negli anni '70 con Leo Martello. Martello ha affermato di appartenere ad una \"tradizione di famiglia\" di stregoneria religiosa della Sicilia, di antica origine della zona di Enna, nel suo libro del 1970 \"Witchcraft: The Old Religion\". Martello non usa la parola \"Stregheria\" quando ci si riferisce alla sua pratica personale, bens\u00ec si riferisce ad essa come \"la tradizione della Strega\". Il culto avrebbe origini pre-romane, forse coeve alla religione etrusca.Gli aderenti considerano come testo sacro il libro di Charles Godfrey Leland intitolato \"Aradia, o il Vangelo delle Streghe\" (1899), il primo a occuparsi di presunti culti pagani pre-romani e pre-cristiani che sarebbero sopravvissuti in Italia in alcune zone marginali. La stregoneria italiana in questione ha per oggetto principale di culto la dea greco-romana Diana e sua figlia Aradia. Non ha a che fare con la stregoneria descritta dal cristianesimo, che ne \u00e8 distorsione secondo gli aderenti, in quanto la magia nera non viene quasi praticata, tranne che per colpire i malvagi, e le streghe e stregoni (ossia pagani che credono nella stregheria, sacerdotesse e sacerdoti di s\u00e9 stessi, devoti al divino e alla natura) si dedicano alla magia neutra, di solito magia bianca, meditazione e preghiera.\nCulto.\nI seguaci della Vecchia Religione italica venerano Diana (regina delle streghe), figlia e sposa di Giove, che gener\u00f2 Dianus Lucifero (da non confondere con Lucifero biblico con cui ha alcune caratteristiche in comune, ad esempio essere scacciato da Giove e spedito negli Inferi in quanto troppo bello, prese da un omonimo dio romano figlio dell'Aurora), figlio, fratello e sposo di Diana, e la loro figlia, sorella e nipote Aradia, inviata in Terra da Diana. I praticanti usano a volte come simbolo il pentacolo non rovesciato (a volte detto simbolo di Venere e o di Diana) ma detestano e ripudiano il satanismo, secondo loro grave devianza e derivanza ebraico-cristiana-gnostica. Non vengono effettuati mai sacrifici cruenti e i diritti umani e degli animali sono rispettati, cos\u00ec come l'ambientalismo, in conseguenza di un vago panteismo. Le streghe (e stregoni) non si appoggiano, a differenza di alcune correnti di estrema destra del neopaganesimo (ad esempio quelle che si rifanno a Julius Evola e Renato del Ponte) a nessuna corrente politica, essendo per il trasversalismo. \nOltre ad Aradia e Diana, altre divinit\u00e0 fondamentali sono Apollo, Erodiade (non la figura evangelica ma forse Aradia stessa, in origine Herodiana, fusione dei nomi di Hera/Giunone e Diana/Artemide), Giano, Pan, Mefite, Ecate, Maimone, Dioniso, Bacco, Esculapio, il poeta Virgilio (considerato mago e profeta immortale di Diana) e molti altri. Credono nell'aldil\u00e0 e nella metempsicosi, ma non nella punizione della rinascita. Molti praticanti credono e spesso venerano gli Spiriti della Natura e quelli dei propri Antenati, a volte chiamati Lari o Lasa o dei Mani, per influsso della religione romana. Alcune Tradizioni inoltre adorano, per influenza del sincretismo cristiano, anche i santi cattolici. La morale \u00e8 sostanzialmente libera, specie in ambito sessuale. L'etica \u00e8 soggettiva e consiste unicamente in \"non danneggiare nessuno\" e nell'etica della reciprocit\u00e0 (non fare ad altri quello che non vorresti fosse fatto a te). Molti praticano la nudit\u00e0 rituale sei mesi l'anno (per influsso di Leland) e gli altri sei mesi usano vesti rituali (cosiddetto Sabba), e talvolta la magia sessuale. La Vecchia Religione celebra alcuni giorni come Sabba: otto Feste del Fuoco e Feste dell'Acqua, e le Lune Piene. Essi sono giorni particolari: quattro Sabba maggiori (2 febbraio, 30 aprile, 1\u00ba agosto e 31 ottobre) e quattro Sabba minori, che coincidono coi solstizi e gli equinozi; accanto agli otto Sabba o \u00abfeste del Fuoco\u00bb, ci sarebbero tredici feste Lunari in corrispondenza della Lune Piene (\u00abfeste dell'Acqua\u00bb). I luoghi preferiti per i sabba sarebbero il Noce di Benevento e il Passo del Tonale. Per la maggioranza dei praticanti della stregoneria esisterebbe inoltre una naturale continuit\u00e0 tra magia e religione, trattandosi di una magia mirante non a controllare o comandare secondo un processo meccanico, ma che crea e comunica in maniera spontanea in un mondo incantato, organico e vivente.\nIn antichit\u00e0 venivano usati unguenti composti da piante stupefacenti, derivanti dallo sciamanesimo, che consentivano un viaggio spirituale. Per evitare danni cerebrali e tossicodipendenza dovuti all'assunzione di tali droghe alcuni praticanti usano, al posto dell'unguento e delle droghe, la meditazione o altre pratiche che permettano lo stato di trance, ad esempio vengono eseguiti esercizi mentali di autoipnosi, lavoro sui sogni, viaggi astrali, divinazione e pratiche oracolari.\nMolti aderenti tengono a mantenere una prudente riservatezza sulle loro credenze: essi appoggiano la libert\u00e0 religiosa, rispettano ogni simbolo e fede, compreso l'ateismo e il cattolicesimo, ma spesso hanno connotazioni di anticlericalismo, dovuti alle passate cacce alle streghe.\nLa stregoneria italiana riprende anche riti popolari come lanciare o togliere il malocchio e l'imposizione delle mani (dove i guaritori Apollo ed Esculapio sono stati sostituiti nei riti popolareschi vigenti in Toscana, in montagna o nelle campagne meridionali dai santi cristiani Cosma e Damiano).\nDiffusione.\nNon \u00e8 da confondere con la Wicca. In seguito a saghe come \"Harry Potter\" di J.K. Rowling, la Wicca e la stregheria hanno avuto un forte \"revival\" anche oltreoceano. La Vecchia Religione sarebbe presente in tutte le regioni italiane, in particolar modo in Lombardia, Piemonte, Veneto, Friuli-Venezia Giulia, Liguria, Emilia-Romagna, Lazio, Puglia, Campania, Calabria e Sicilia, che conterebbero la presenza di un numero significativo di persone ad essa dedite.\nLa Vecchia Religione si caratterizza anche e spesso come pratica individuale e solitaria (gnosi personale non verificata o rivelazione privata) la pratica di gruppo non \u00e8 ritenuta cos\u00ec importante come invece avviene nella Wicca, sebbene sia praticata in alcune occasioni, specie in piccoli gruppi.\n\"Aradia, o il Vangelo delle Streghe\".\nAltre opere a cui il movimento si rif\u00e0 sono quelle dell'antropologo Charles Godfrey Leland, come in \"Aradia, o il Vangelo delle Streghe\" (pi\u00f9 altre), considerato un testo sacro (Diana e Aradia sono viste come liberatrici e vendicatrici di schiavi antichi e di oppressi dalla Chiesa cattolica, specialmente servi ed eretici), e ad altri autori italoamericani; tra questi di particolare rilevanza \u00e8 Raven Grimassi, che afferma di avere derivato le sue conoscenze da tradizioni famigliari di stregoneria, provenienti dall'Italia, dalla quale i suoi avi immigrarono negli Stati Uniti.\nSu Grimassi, scrivendo della leggenda di Aradia, l'antropologa Sabina Magliocco afferma:\nIl termine \"stregheria\".\nLa parola stregheria in s\u00e9 stessa \u00e8 un termine sostanzialmente moderno e usato raramente: \nUno dei primi e rari usi nella storia moderna del termine \"stregheria\", come sinonimo di stregoneria si ritrova in un'opera poetica di Lorenzo Lippi, pubblicata postuma nel 1688, Il Malmantile racquistato. Un altro riferimento al termine, si ritrova nell'opera in lingua inglese di Ephraim Chambers, \"Cyclopaedia or Universal Dictionary of Arts and Sciences\" opera pubblicata a Londra nel 1728. Successivamente il \"Dizionario di erudizione storico-ecclesiastica da San Pietro sino ai nostri \" del 1854, narra un episodio del 1521 ossia di una delibera presa dal Consiglio dei Dieci di Venezia contro eretici della Valcamonica che praticavano ci\u00f2 che veniva definito per l'appunto stregheria.\nDagli Stati Uniti il termine stregheria \u00e8 stato riadottato negli ultimi decenni da gruppi neopagani italiani di stregoneria, che hanno voluto polemicamente distanziarsi dalla Wicca."}
{"id": "2557185", "revid": "200568", "url": "https://it.wikipedia.org/wiki?curid=2557185", "title": "Pavel Tregubov", "text": ""}
{"id": "2557189", "revid": "339392", "url": "https://it.wikipedia.org/wiki?curid=2557189", "title": "Nikita Vitiugov", "text": ""}
{"id": "2557195", "revid": "200568", "url": "https://it.wikipedia.org/wiki?curid=2557195", "title": "Larisa Volpert", "text": ""}
{"id": "2557198", "revid": "196390", "url": "https://it.wikipedia.org/wiki?curid=2557198", "title": "Addio, signora Miniver", "text": ""}
{"id": "2557207", "revid": "767487", "url": "https://it.wikipedia.org/wiki?curid=2557207", "title": "Addio signora Miniver", "text": "Addio signora Miniver (\"The Miniver Story\") \u00e8 un film del 1950 diretto da Henry C. Potter. \u00c8 il \"sequel\" di \"La signora Miniver\" (\"Mrs. Miniver\") di William Wyler (1942).\nTrama.\nMentre si trova a Londra per fare delle spese, la signora Kay Miniver sente alla radio l'annuncio che, sul fronte europeo, la guerra \u00e8 finita. \u00c8 l'8 maggio 1945; la signora Miniver ritorna a casa, nel suo villaggio alle porte di Londra, dove si prepara al ritorno dei suoi cari: il marito Clem, ufficiale dell'esercito, la figlia Judy, infermiera militare dislocata al Cairo, il figlio pi\u00f9 giovane, Toby, mandato negli Stati Uniti per sfuggire ai bombardamenti. Quella sera, durante i festeggiamenti, Spike Romway, il comandante delle truppe USA di stanza nella zona, le confessa di essersi innamorato di lei, ma Kay lo persuade che il suo amore \u00e8 dovuto agli sconvolgimenti della guerra e, saggiamente, gli consiglia di dimenticarsi di lei e di ritornare dalla moglie, di cui era innamorato prima di essere preso dal turbinoso succedersi degli accadimenti di quegli anni.\nPresto la vita torna normale: la famiglia di nuovo \u00e8 riunita, Clem \u00e8 ritornato al suo lavoro di architetto e tutti si divertono al nuovo \"slang\" di Toby, che sfoggia accento, modi di dire e passioni americane, come quella per il baseball. \nKay e Clem cominciano per\u00f2 a preoccuparsi per Judy, che si \u00e8 innamorata di Steve Brunswick, un generale molto pi\u00f9 vecchio di lei che, solo da poco, si \u00e8 separato dalla moglie. Kay nasconde un segreto: \u00e8 malata di cancro e il medico ormai non le d\u00e0 pi\u00f9 di un anno di vita. Prima di informare la famiglia, Kay vuole sistemare tutto prima di lasciare i suoi cari per sempre: il marito non \u00e8 felice del suo lavoro e insiste per partire per il Brasile. Lei si rende conto che probabilmente l'angoscia che lo attanaglia \u00e8 dovuta al fatto di vedere ogni giorno dalla finestra dell'ufficio le devastazioni che hanno portato i bombardamenti sulla citt\u00e0. Insieme alla segretaria di Clem, gli sposta l'ufficio in un'altra stanza e le apprensioni di Clem si quietano. Judy, intanto, \u00e8 sempre pi\u00f9 decisa a sposare Brunswick. Kay le propone di andare a Londra, per conoscerlo. Steve \u00e8 un uomo affascinante e intelligente ma Kay si rende conto che lui \u00e8 ancora innamorato della moglie, una famosa pianista, con la quale condivide interessi e passioni. Sottilmente, gli fa notare che Judy \u00e8 una ragazza semplice, che non ha una cultura artistica e che, passata la passione dell'innamoramento, a loro due resterebbero pochi interessi in comune. Quel pomeriggio, Judy giunge a casa in lacrime, accusando la madre di aver spinto Steve a rompere con lei. Kay consola la figlia e la riporta con i piedi a terra: non si ricorda pi\u00f9 l'amore che la legava a Tom, il suo ragazzo? Per farle capire cosa la guerra possa aver provocato e come sia ancora possibile riprendere la vita di prima, le dice dei sentimenti che la legavano a Spike e legge alla figlia una lettera che lui le ha inviato dopo il ritorno in America nella quale le confessa di aver capito di amare ancora sua moglie proprio grazie a lei.\nJudy accetta quella sera di accompagnare la famiglia al ballo del villaggio. Clem offre a Tom di entrare come apprendista nello studio e Judy balla con il ragazzo. Tutto sembra essere tornato nei binari della normalit\u00e0: ora Kay si sente pronta per condividere con la famiglia la sua malattia. Clem \u00e8 distrutto, non si capacita di come potr\u00e0 essere la sua vita senza la moglie. Lei muore quell'inverno ma prima assiste al matrimonio di Judy e Tom.\nQualche anno dopo, lo spirito di Kay aleggia ancora sulla famiglia Miniver: Tom e Judy hanno ora preso il posto di Kay e di Clem, e vivono nella loro casa, continuando a prendersi cura dell'anziano padre e del giovane Toby.\nCast.\nJames Fox: per il giovane (era nato nel 1939) attore che sarebbe in seguito diventato uno dei pi\u00f9 noti volti del cinema britannico, conosciuto anche a livello internazionale, questo fu l'esordio sullo schermo. Nei titoli appare con il suo vero nome, William Fox.\nDistribuzione.\nDistribuito dalla Metro-Goldwyn-Mayer, il film venne presentato in prima a Londra il 22 agosto 1950, mentre negli Stati Uniti fu proiettato per la prima volta in pubblico il 26 ottobre dello stesso anno. Il film ebbe una distribuzione internazionale e nel 1951 usc\u00ec, tra i tanti paesi, in Svezia (12 febbraio), in Spagna, a Madrid (26 febbraio), in Portogallo (27 febbraio), Finlandia (20 aprile), Francia (1\u00ba giugno), Danimarca (17 agosto). Nel 1952, fu presentato anche nella Germania Ovest In Italia usc\u00ec nel settembre 1951."}
{"id": "2557208", "revid": "30445", "url": "https://it.wikipedia.org/wiki?curid=2557208", "title": "Mar di Tasmania", "text": ""}
{"id": "2557213", "revid": "125749913", "url": "https://it.wikipedia.org/wiki?curid=2557213", "title": "Governatore dell'Alabama", "text": "Il governatore dell'Alabama \u00e8 il capo del potere esecutivo in Alabama, e il comandante in capo dell'Alabama National Guard, la forza armata dello stato. Il governatore ha il compito di far applicare le leggi, il potere di approvare o porre il veto sulle leggi approvate dal parlamento dell'Alabama, di convocare quest'ultimo e di concedere la grazia, ad eccezione dei casi di \"impeachment\".\nLa prima costituzione dell'Alabama, del 1819, cre\u00f2 l'ufficio di governatore come carica di due anni, che non poteva essere ottenuta dalla stessa persona per pi\u00f9 di quattro anni ogni sei; la costituzione del 1868 lasci\u00f2 cadere quest'ultimo punto. La costituzione attuale, del 1901, increment\u00f2 il mandato a quattro anni, ma proib\u00ec ai governatori di succedere a s\u00e9 stessi; nel 1968 la costituzione \u00e8 stata emendata per permettere ai governatori di ottenere un secondo mandato. La stessa costituzione fissa l'inizio del mandato dal secondo marted\u00ec del gennaio successivo all'elezione.\nLa carica di vicegovernatore fu creata nel 1868, abolita nel 1875 e ricreata nel 1901. Attualmente, se il governatore \u00e8 fuori dallo stato per pi\u00f9 di venti giorni, il vicegovernatore diventa governatore provvisorio, e se la carica si rende vacante diventa governatore. Il governatore e il vicegovernatore sono eletti indipendentemente.\nVi sono stati ufficialmente 54 governatori dello stato dell'Alabama; questo numero non include i governatori militari e quelli provvisori. Il primo governatore, William Wyatt Bibb, fu inoltre l'unico governatore del territorio dell'Alabama. Cinque persone sono state governatori provvisori; quattro hanno invece ricoperto la carica in pi\u00f9 mandati non consecutivi (Bibb Graves, James E. Folsom, Sr. e Forrest H. James due, George Wallace tre), mentre William D. Jelks ag\u00ec come governatore per due mandati non consecutivi, ma il primo come governatore provvisorio. L'uomo che ricopr\u00ec la carica per pi\u00f9 tempo fu George Wallace, che fu governatore per dodici anni, mentre il governo pi\u00f9 corto (a parte i provvisori) fu di Hugh McVay, che ricopr\u00ec la carica per quattro mesi e mezzo dopo aver rimpiazzato il dimissionario Clement C. Clay. Lurleen Wallace, moglie di George Wallace, \u00e8 stata la prima donna ad essere governatore dell'Alabama.\nAttualmente, il governatore in carica \u00e8 la repubblicana Kay Ivey.\nGovernatori e governatrici.\nGovernatore del Territorio di Alabama.\nIl territorio dell'Alabama fu formato il 3 marzo 1817 da parte territorio prima appartenente al territorio del Mississippi. L'unico governatore del territorio, prima che diventasse uno stato nel 1819, fu William Wyatt Bibb, che rimase in carica tra il 6 marzo 1817 e il 14 dicembre 1819.\nStato dell'Alabama.\nPartiti politici: \n (3) \n (47) \n (1) \n (2) \n (7)"}
{"id": "2557219", "revid": "1305772", "url": "https://it.wikipedia.org/wiki?curid=2557219", "title": "Serie A NFLI 2005", "text": "La Serie A NFLI 2005 \u00e8 stato il massimo livello del campionato italiano di football americano nel 2005. \u00c8 stata organizzata da NFL Italia.\nRegular Season.\nLa stagione regolare si \u00e8 svolta dal 9 aprile al 26 giugno. La formula consisteva in un girone all'italiana con gare di sola andata.\nPlayoff.\nAi Playoff, disputati dal 2 al 16 luglio, hanno preso parte le prime 6 classificate della stagione regolare. Le squadre dalla terza alla sesta classificata hanno disputato una wild card, mentre le prime due classificate accedevano direttamente alle semifinali.\nXXV Superbowl.\nLa partita finale, chiamata XXV Superbowl italiano, si \u00e8 disputata il 23 luglio 2005 allo Stadio Andrea Torelli di Scandiano (RE), ed \u00e8 stata vinta dai Lions Bergamo, al loro 9\u00ba titolo (8\u00b0 consecutivo) sui Warriors Bologna, tornati a disputare il Superbowl dopo 17 anni di digiuno. Il risultato ha premiato i bergamaschi per 42 a 14.\nIl miglior giocatore dell'incontro \u00e8 stato Michael Ceroli, runningback dei Lions."}
{"id": "2557221", "revid": "599013", "url": "https://it.wikipedia.org/wiki?curid=2557221", "title": "Riste Stefanov", "text": ""}
{"id": "2557222", "revid": "1305772", "url": "https://it.wikipedia.org/wiki?curid=2557222", "title": "Mattauno", "text": "Mattauno (in sloveno Matavun, in tedesco \"Mattaun\") \u00e8 un paese della Slovenia, frazione del comune di Div\u00e0ccia.\nLa localit\u00e0 si trova a 401.5 metri s.l.m., a 3.8 kilometri a sudest del capoluogo comunale ed a 12.2 kilometri dal confine italiano.\nDurante il dominio asburgico fu frazione del comune di Nacla San Maurizio.&lt;br&gt;\nTra le due guerre mondiali per un periodo fu frazione comune di Nacla San Maurizio nella Provincia di Trieste per passare in seguito al comune di Div\u00e0ccia-San Canziano.\nSi trova lungo il percorso dell'itinerario rosso della Via Alpina."}
{"id": "2557230", "revid": "287204", "url": "https://it.wikipedia.org/wiki?curid=2557230", "title": "Andr\u00e9 Schembri", "text": "Biografia.\n\u00c8 figlio di Eric Schembri, anche lui nazionale maltese e a sua volta figlio di un altro nazionale, ovvero Salvinu Schembri.\nAndr\u00e9 Schembri \u00e8 stato citato nell'autobiografia del grande ex calciatore italiano Andrea Pirlo per via dell'assfissiante marcatura effettuata su di lui, tanto da essere ritenuto dallo stesso Pirlo il giocatore pi\u00f9 duro che abbia affrontato.\nCarriera.\nClub.\nLa sua carriera \u00e8 iniziata giocando con la squadra dell'Hibernians. Dopo tre stagioni, esattamente nel calciomercato di gennaio 2005, si trasferisce allo Marsaxlokk, con cui ha vinto per la prima volta il campionato maltese, il primo storico titolo nazionale per il club. Nel 2007 ha iniziato il suo percorso verso il calcio europeo, quando \u00e8 passato in prestito alla squadra tedesca dell'Eintracht Braunschweig, conquistando la promozione alla terza divisione tedesca. Nella stagione successiva ritorna a giocare nella Regionalliga Nord, questa volta con il Carl Zeiss Jena, sempre con la formula del prestito. Il 20 giugno 2009 firma un biennale per l'Austria K\u00e4rnten. Dopo solo sette mesi con la squadra austriaca, si trasferisce alla squadra ungherese del Ferencv\u00e1ros. Dopo un periodo di ambientamento, nella stagione 2010-11 diventa una pedina fondamentale della squadra e finisce la stagione segnando 16 gol in campionato. Nell'estate del 2011 si aggrega alla squadra greca dell'Olympiakos Volou, per passare poco dopo al Panionios.\nNel 2012 passa ufficialmente ai ciprioti dell'Omonia Nicosia. Dopo due anni in Cipro, passa al FSV Francoforte, in terza divisione tedesca, ma qui colleziona solo 9 presenze e nessun gol. Dopo l\u2019annata in Germania torna all\u2019Omonia dove si rende nuovamente protagonista di ottime performance. Nel 2017 il giocatore passa in Portogallo, al Boavista, dove ottiene 3 reti in 30 presenze. Conclusa la stagione, Schembri ritorna in Cipro, questa volta all\u2019Apollon Limassol, dove esordisce nella fase a gironi di Europa League 2018-2019.\nNazionale.\nSchembri ha esordito con la nazionale maltese il 4 giugno 2006, nell'amichevole persa per 1-0 contro il Giappone. Ha segnato i suoi primi due gol nella vittoria storica per 2-1 contro l'Ungheria nelle qualificazioni al campionato europeo di calcio 2008, disputata l'11 ottobre 2007. Segna il suo terzo gol con la nazionale quando mette a segno il secondo goal dei maltesi contro la Turchia, finita 2-2.\nStatistiche.\nPresenze e reti nei club.\n\"Statistiche aggiornate al 1\u00ba novembre 2019.\""}
{"id": "2557231", "revid": "300067", "url": "https://it.wikipedia.org/wiki?curid=2557231", "title": "San Antonio Spurs 1998-1999", "text": "La stagione 1998-99 dei San Antonio Spurs fu la 23\u00aa nella NBA per la franchigia.\nI San Antonio Spurs vinsero la \"Midwest Division\" della \"Western Conference\" con un record di 37-13. Nei play-off vinsero il primo turno con i Minnesota Timberwolves (3-1), la semifinale di conference con i Los Angeles Lakers (4-0), la finale di conference con i Portland Trail Blazers (4-0), vincendo poi il titolo battendo nella finale NBA i New York Knicks (4-1)."}
{"id": "2557233", "revid": "26492264", "url": "https://it.wikipedia.org/wiki?curid=2557233", "title": "Ministro evangelico", "text": ""}
{"id": "2557236", "revid": "170423", "url": "https://it.wikipedia.org/wiki?curid=2557236", "title": "San Antonio Spurs 1999-2000", "text": "La stagione 1999-2000 dei San Antonio Spurs fu la 24\u00aa nella NBA per la franchigia.\nI San Antonio Spurs arrivarono secondi nella \"Midwest Division\" della \"Western Conference\" con un record di 53-29. Nei play-off persero al primo turno con i Phoenix Suns (3-1)."}
{"id": "2557238", "revid": "61051", "url": "https://it.wikipedia.org/wiki?curid=2557238", "title": "Villa Contarini Rota Piva", "text": "Villa Contarini Rota Piva \u00e8 una villa veneta di Cinto Euganeo, situata nella frazione di Valnogaredo.\nStoria.\nVilla Contarini Piva ebbe il suo sviluppo nel XVIII secolo per volont\u00e0 della nobile casata veneziana dei Contarini, che la modificarono a partire da una struttura preesistente.\nNello stesso secolo furono chiamati i pittori Andrea Urbani e Jacopo Guarana, che ne decorarono gli interni.\nSuccessivamente la villa pass\u00f2 ad altri proprietari e oggi \u00e8 ancora privata e in buona conservazione.\nDescrizione.\nSituata a pochi metri dalla chiesa parrocchiale nel cuore della frazione, sul dolce pendio dei colli, la villa si sviluppa in lunghezza, col la sua forma \"a L\", dovuta all'adiacenza di due barchesse sul lato destro.\nL'edificio \u00e8 di tre piani, aperto ai primi due piani da monofore a tutto sesto, che centralmente al piano nobile si raggruppano a formare una trifora con balaustra.\nLe barchesse sono tre (due adiacenti a destra e un'autonoma a sinistra), caratterizzate, secondo la forma pi\u00f9 diffusa, da arconi a tutto sesto sotto i quali si aveva accesso ai mezzi e a parte delle attivit\u00e0 agricole.\nNel salone principale della villa sono conservate le scene dipinte dal Guarana, tra i suoi lavori pi\u00f9 importanti fuori Venezia, a cui fanno da cornice gli interventi minori dell'Urbani.\nDavanti alla villa si estende un giardino all'italiana, con vista sul paesaggio collinare e ancora perlopi\u00f9 agricolo delle aree circostanti."}
{"id": "2557241", "revid": "110157", "url": "https://it.wikipedia.org/wiki?curid=2557241", "title": "Il fuoco (album)", "text": "Il fuoco \u00e8 il quarto album dei Giardini di Mir\u00f2.\nIl disco.\nLe musiche contenute nel disco sono state composte per la sonorizzazione live de \"Il fuoco\", film muto di Giovanni Pastrone. \u00c8 il primo disco uscito per l'etichetta Unhip Records, poi ristampato da Santeria/Audiogobe con l'aggiunta del dvd contenente il film. Per il mercato estero il disco \u00e8 stato pubblicato dall'etichetta berlinese City Centre Office."}
{"id": "2557243", "revid": "287204", "url": "https://it.wikipedia.org/wiki?curid=2557243", "title": "Estoril Open 1992", "text": "L'Estoril Open 1992 \u00e8 stato un torneo di tennis giocato sulla terra rossa. \u00c8 stata la 3\u00aa edizione dell'Estoril Open, che fa parte della categoria ATP World Series nell'ambito dell'ATP Tour 1992, Il torneo si \u00e8 giocato all'Estoril Court Central di Oeiras in Portogallo, dal 30 marzo al 6 aprile 1992.\nCampioni.\nSingolare.\n Carlos Costa ha battuto in finale Sergi Bruguera, 4\u20136, 6\u20132, 6\u20132\nDoppio.\n Hendrik Jan Davids / Libor Pimek hanno battuto in finale Luke Jensen / Laurie Warder, 3\u20136, 6\u20133, 7\u20135"}
{"id": "2557247", "revid": "204391", "url": "https://it.wikipedia.org/wiki?curid=2557247", "title": "Broncopneumopatie croniche ostruttive", "text": ""}
{"id": "2557249", "revid": "1431409", "url": "https://it.wikipedia.org/wiki?curid=2557249", "title": "Serhij Nazarenko", "text": ""}
{"id": "2557250", "revid": "287204", "url": "https://it.wikipedia.org/wiki?curid=2557250", "title": "San Antonio Spurs 1979-1980", "text": "La stagione 1979-80 dei San Antonio Spurs fu la 4\u00aa nella NBA per la franchigia.\nI San Antonio Spurs arrivarono secondi nella \"Central Division\" della \"Eastern Conference\" con un record di 41-41. Nei play-off persero 2-1 nel primo turno con gli Houston Rockets."}
{"id": "2557253", "revid": "76963", "url": "https://it.wikipedia.org/wiki?curid=2557253", "title": "Deborah Ann Woll", "text": "\u00c8 nota principalmente per il ruolo di Jessica Hamby nella serie televisiva \"True Blood\" e per quello di Karen Page nelle serie \"Daredevil\" e il suo spin-off \"The Punisher\".\nBiografia.\nNata a New York da una famiglia di origini tedesche e irlandesi, effettua gli studi al Packer Collegiate Institute di Brooklyn; successivamente frequenta la University of Southern California, dove studia teatro.\nDopo essersi trasferita a Los Angeles debutta in un episodio della serie televisiva \"Life\"; in seguito ottiene brevi apparizioni come guest star in serie come \"E.R. - Medici in prima linea\", \"\", \"My Name Is Earl\" e \"The Mentalist\".\nNel 2008 ottiene il ruolo della giovane vampira Jessica Hamby nella serie della HBO \"True Blood\": inizialmente ingaggiata per interpretare il personaggio in soli due episodi, grazie al successo riscosso ha mantenuto il ruolo in tutte le stagioni successive.\nGrazie alla visibilit\u00e0 acquistata inizia a lavorare per il cinema: nel 2010 prende parte all'horror \"Mother's Day\" di Darren Lynn Bousman e al drammatico \"Little Murder\", dove recita al fianco di Josh Lucas. Nel 2011 \u00e8 tra i protagonisti del film di Roberto Faenza \"Un giorno questo dolore ti sar\u00e0 utile\", adattamento cinematografico dell'omonimo romanzo di Peter Cameron.\nNel 2015 ottiene il ruolo di Karen Page nella serie televisiva prodotta da Netflix \"Daredevil\", basata sull'omonimo personaggio dei fumetti Marvel Comics; riprender\u00e0 tale ruolo anche nella serie da essa derivata, \"The Punisher\".\nVita privata.\nL'attrice soffre di celiachia; il fidanzato E.J. Scott soffre di coroideremia, una rara malattia degli occhi che lentamente rende ciechi, per questo da anni \u00e8 sostenitrice della The Choroideremia Research Foundation.\nDoppiatrici italiane.\nNelle versioni in italiano dei suoi lavori, Deborah Ann Woll \u00e8 stata doppiata da:"}
{"id": "2557255", "revid": "599013", "url": "https://it.wikipedia.org/wiki?curid=2557255", "title": "Irv Kiffin", "text": ""}
{"id": "2557259", "revid": "300067", "url": "https://it.wikipedia.org/wiki?curid=2557259", "title": "Irvin Kiffin", "text": ""}
{"id": "2557263", "revid": "46291", "url": "https://it.wikipedia.org/wiki?curid=2557263", "title": "Grindelia robusta", "text": "Grindelia robusta \u00e8 una pianta della famiglia delle Asteraceae.\nDescrizione.\nErba perenne alta fino a 1 metro, con foglie alterne, dentate e semiamplessicauli; capolino formato da fiori giallo-arancio con alla base una foglia modificata avente una spina ricurva che essuda una resina marrone.\nDistribuzione e habitat.\nOriginaria del Nord America, coltivata in Europa\nPrincipi attivi.\nAcidi diterpenici (acido grindelico), flavonoidi (quercetina, crisocriolo, canfora), saponine triterpeniche, olio essenziale (0,5%)\nUsi.\nDai capolini che secernono la resina balsamica si ricavano preparazioni farmaceutiche sotto forma di sciroppi, compresse per il trattamento dei disturbi del tratto respiratorio: asma, bronchite e tosse, con propriet\u00e0 mucolitiche, antitussive, antifiammatorie e antibatteriche"}
{"id": "2557266", "revid": "110157", "url": "https://it.wikipedia.org/wiki?curid=2557266", "title": "Cami\u00f1a", "text": "Cami\u00f1a \u00e8 un comune del Cile, situato nella Provincia del Tamarugal della Regione di Tarapac\u00e1. Al censimento del 2002 possedeva una popolazione di 1.275 abitanti.\nIl comune fu creato l'8 settembre 1970 da parte del comune di Pisagua."}
{"id": "2557269", "revid": "1197938", "url": "https://it.wikipedia.org/wiki?curid=2557269", "title": "Colchane", "text": "Colchane \u00e8 un comune del Cile, situato nella Provincia del Tamarugal della Regione di Tarapac\u00e1. Al censimento del 2002 possedeva una popolazione di 1.649 abitanti.\nIl comune fu creato l'8 settembre 1970 con il nome di \"Los C\u00f3ndores\" da parte del comune di Pisagua e Huara."}
{"id": "2557271", "revid": "155634", "url": "https://it.wikipedia.org/wiki?curid=2557271", "title": "Serie A NFLI 2004", "text": "La Serie A FIAF 2004 \u00e8 stato il massimo livello del campionato italiano di football americano nel 2004. \u00c8 stata organizzata dalla Federazione Italiana American Football (FIAF).\nRegular Season.\nLa stagione regolare si \u00e8 svolta dal 3 aprile al 27 giugno. La formula consisteva in un girone all'italiana con gare di sola andata.\nPlayoff.\nAi Playoff, disputati dal 2 al 16 luglio, hanno preso parte le prime 6 classificate della stagione regolare. Le squadre dalla terza alla sesta classificata hanno disputato una wild card, mentre le prime due classificate accedevano direttamente alle semifinali.\nXXIV Superbowl.\nLa partita finale, chiamata XXIV Superbowl italiano, si \u00e8 disputata il 24 luglio 2004 allo Stadio Andrea Torelli di Scandiano (RE), ed ha visto i Lions Bergamo superare i Dolphins Ancona per 14 a 13.\nKeith Bartynski, runningback dei Lions, \u00e8 stato premiato come MVP dell'incontro."}
{"id": "2557277", "revid": "1543377", "url": "https://it.wikipedia.org/wiki?curid=2557277", "title": "Monte Carlo Open 1992", "text": "Il Monte Carlo Masters 1992 \u00e8 stato un torneo di tennis giocato sulla terra rossa. \n\u00c8 stata l'86\u00aa edizione del Monte Carlo Masters, che fa parte della categoria ATP Super 9 nell'ambito dell'ATP Tour 1992.\nSi \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo,\ndal 20 al 27 aprile 1992.\nCampioni.\nSingolare.\n Thomas Muster ha battuto in finale Aaron Krickstein 6\u20133, 6\u20131, 6\u20133\nDoppio.\n Boris Becker / Michael Stich hanno battuto in finale Petr Korda / Karel Nov\u00e1\u010dek 3\u20136, 6\u20131, 6\u20134"}
{"id": "2557278", "revid": "6923", "url": "https://it.wikipedia.org/wiki?curid=2557278", "title": "Grindelia", "text": "Grindelia \u00e8 un genere di piante della famiglia delle Asteraceae.\nTassonomia.\nIl genere comprende le seguenti specie:"}
{"id": "2557282", "revid": "767487", "url": "https://it.wikipedia.org/wiki?curid=2557282", "title": "Huara", "text": "Huara \u00e8 un comune del Cile, situato nella Provincia del Tamarugal della Regione di Tarapac\u00e1. Al censimento del 2002 possedeva una popolazione di 2.599 abitanti.\nIl comune fu fondato nel 1885."}
{"id": "2557285", "revid": "1652635", "url": "https://it.wikipedia.org/wiki?curid=2557285", "title": "Lessico-grammatica", "text": "Si definisce lessico-grammatica sia il metodo sia la pratica di descrizione formale delle lingue sviluppati da Maurice Gross dalla fine degli anni sessanta. Realizzati contemporaneamente, metodo e pratica si incrementano reciprocamente.\nLa base teorica su cui si fonda il lessico-grammatica \u00e8 il distribuzionalismo di Zellig S. Harris, e in particolare la nozione di trasformazione. Le notazioni convenzionali per la presentazione delle informazioni grammaticali sono quanto pi\u00f9 possibile semplici e trasparenti. La metodologia del lessico-grammatica si ispira alle scienze sperimentali. Pone l'accento sulla raccolta dei fatti linguistici, quindi sul confronto con la realt\u00e0 degli usi linguistici, dal punto di vista quantitativo (descrizione sistematica del lessico) e qualitativo (precauzioni metodologiche). Inoltre, esigenza primaria del lessico-grammatica \u00e8 la formalizzazione. I risultati della descrizione devono essere sufficientemente formali da permettere un'applicazione nel trattamento automatico delle lingue, in particolare attraverso la realizzazione di analizzatori sintattici messi a punto da informatici.\nIl modello formale \u00e8 concepito in modo tale che i risultati della descrizione vengano presentati sotto forma di tabelle a doppia entrata, chiamate tavole o matrici, che incrociano entrate lessicali con propriet\u00e0 sintattico-semantiche. I risultati ottenuti costituiscono una base di dati sintattico-semantici. L'esperienza ha mostrato che pi\u00f9 persone o \u00e9quipe possono pervenire alla cumulativit\u00e0 dei risultati delle loro descrizioni.\nBase teorica.\nLa base teorica su cui si fonda il lessico-grammatica \u00e8 il distribuzionalismo di Zellig Harris, di cui Maurice Gross fu allievo, e in particolare la nozione di trasformazione intesa appunto in senso harrisiano.\nLe notazioni convenzionali per la presentazione delle informazioni grammaticali sono quanto pi\u00f9 possibile semplici e trasparenti. Tale era l'intento di Zellig Harris, la cui teoria si orienta verso la superficie direttamente osservabile; in questo, si differenzia dalla grammatica generativa, solita ricorre a strutture astratte quali le strutture profonde.\nRaccolta dei fatti linguistici.\nLa metodologia del lessico-grammatica si ispira alle scienze sperimentali. Pone l'accento sulla raccolta dei fatti linguistici, quindi sul confronto con la realt\u00e0 degli usi linguistici, dal punto di vista quantitativo e qualitativo.\nQuantitativamente, il lessico-grammatica comporta un programma di descrizione sistematica del lessico. Ci\u00f2 implica un lavoro su vasta scala, realizzabile da parte di \u00e9quipe e non di singoli studiosi. La ricerca esclusiva di regole sintattiche generali, indipendenti dal materiale lessicale a cui si applicano, \u00e8 indicata come una vera e propria impasse. Altra differenza rispetto alla grammatica generativa, che avvalora la nozione di generalizzazione.\nQualitativamente, per assicurare una buona riproducibilit\u00e0 delle osservazioni, e in particolare per contrastare i rischi legati agli esempi costruiti, vengono adottate delle precauzioni metodologiche. La prima consiste nel considerare la frase elementare come l'unit\u00e0 semantica minima. In effetti, una parola acquisisce un determinato senso solo in un certo contesto; inserendo poi una parola in una frase, si ha il vantaggio di manipolare una sequenza che pu\u00f2 essere giudicata accettabile o inaccettabile. \u00c8 stata questa la condizione imprescindibile per stabilire che delle propriet\u00e0 sintattico-semantiche fossero definite con un grado di precisione tale che avesse senso rapportarle al lessico considerato nella sua totalit\u00e0.\nDelle precauzioni che si sono evolute di pari passo con il progresso tecnologico: cos\u00ec, a partire dai primi anni novanta, l'\u00e9quipe impegnata nella ricerca ha potuto far ricorso sempre pi\u00f9 facilmente alla scelta di esempi attestati in corpora. Questa nuova precauzione si \u00e8 semplicemente aggiunta alle precedenti, rendendo il lessico-grammatica un metodo che riprende sia la linguistica introspettiva sia la linguistica dei corpora, un po' come aveva preconizzato Fillmore. I progetti americani FrameNet e VerbNet testimoniano del resto una relativa convergenza verso obiettivi vicini a quelli del lessico-grammatica.\nFormalizzazione.\nEsigenza primaria del lessico-grammatica \u00e8 la formalizzazione. I risultati della descrizione devono essere sufficientemente formali da permettere:\n- una verifica tramite confronto con l'uso reale;\n- un'applicazione nel trattamento automatico delle lingue, in particolare attraverso la realizzazione di analizzatori sintattici messi a punto da informatici.\nL'esigenza di formalizzazione si manifesta attraverso l'adozione di un modello discretizzato della sintassi e della semantica. In tal modo, l'accettabilit\u00e0 \u00e8 modellizzata da una propriet\u00e0 binaria: per i bisogni della descrizione, una frase \u00e8 considerata o accettabile o inaccettabile, secondo le stesse modalit\u00e0 e per gli stessi motivi teorizzati dalla grammatica generativa. Anche l'ambiguit\u00e0 lessicale \u00e8 rappresentata separando con cura ogni parola in un numero intero di entrate lessicali, distinte l'una dall'altra come se fossero entrate di parole morfologicamente diverse (per esempio, i differenti significati di \"mancare\" corrispondono ad entrate diverse).\nLe propriet\u00e0 sintattico-lessicali delle entrate (ad esempio le strutture frastiche in cui pu\u00f2 comparire un dato verbo, o la distribuzione del soggetto) formano una lista confrontata sistematicamente con tutte le entrate. Esse sono identificate da intestazioni abbastanza informali del tipo formula_1, che rappresenta una trasformazione tra due strutture frastiche (o costruzioni sintattiche) derivanti da una stessa entrata lessicale. La nozione di entrata lessicale non \u00e8 quindi confusa con quella di costruzione sintattica. Per questo, si evita il termine di \u201cquadro di sottocategorizzazione\u201d, spesso usato nel contesto di modelli che tendono a considerare le due nozioni in rapporto di biiezione.\nNell'ambito del lessico-grammatica, le decisioni riguardo alla classificazione (\u201csottocategorizzazione\u201d) di un'entrata si fondano a priori sull'insieme delle costruzioni sintattiche che derivano dall'entrata, non su una sola costruzione (\u201cquadro\u201d). Infine, vengono mantenute soltanto le propriet\u00e0 per le quali esiste un procedimento in grado di determinare in modo sufficientemente affidabile se una data entrata la possieda o no. Tale procedura \u00e8 determinata per via sperimentale testando la riproducibilit\u00e0 dei giudizi di accettabilit\u00e0 su un vasto vocabolario.\nLe propriet\u00e0, dunque, sono modellizzate come binarie e non come dei continuum. Dato questo modello formale, il carattere essenziale della descrizione di una lingua consiste nello specificare le propriet\u00e0 delle entrate. I risultati della descrizione assumono cos\u00ec, in modo del tutto naturale, la forma di tabelle a doppia entrata, chiamate tavole o matrici, che incrociano entrate lessicali con propriet\u00e0 sintattico-semantiche. La descrizione della struttura delle frasi implica l'identificazione di un insieme di argomenti caratteristici di ogni entrata predicativa; in particolare, si applicano dei principi per distinguere gli argomenti (soggetti e oggetti o complementi essenziali) dai complementi avverbiali (o circostanziali).\nRisultati.\nI risultati ottenuti con l'applicazione di questi principi metodologici da parte di alcune decine di linguisti per alcune decine di anni, costituiscono una banca dati sintattico-semantica per il trattamento delle lingue. La sua qualit\u00e0 \u00e8 facilmente valutabile se si tiene conto:\nPer il francese sono state definite oltre entrate; seguendo lo stesso modello, sono state realizzate descrizioni pi\u00f9 o meno considerevoli di una decina di altre lingue, tra cui spiccano l'italiano, il portoghese, il neogreco e il coreano.\nNell'ambito del lessico-grammatica, a partire dagli anni Settanta, sono stati realizzati e pubblicati vari lavori sui sostantivi predicativi, e dagli anni Ottanta, anche sulle espressioni fisse (o polirematiche).\nLa nozione di sostantivo predicativo, mutuata da Zellig Harris, parte dall'idea che se, per esempio, il verbo \"studiare\" \u00e8 analizzato come predicato nella frase \"Max studia le eclissi\", \u00e8 naturale analizzare il sostantivo \"studio\" (o la sequenza \"fare uno studio\") come predicato nella frase \"Max fa uno studio sulle eclissi\". In tal caso, il sostantivo in questione \u00e8 detto predicativo; il verbo che l'accompagna, \"fare\", \u00e8 definito verbo supporto. Questa idea \u00e8 stata applicata sistematicamente nell'ambito del lessico-grammatica a partire dagli anni settanta.\nGli addetti ai lavori sul lessico-grammatica parlano di frasi fisse quando un'espressione (ad esempio \"parola d'ordine\") possiede propriet\u00e0 specifiche (in questo caso il senso) che le permettono di costituire un'entrata lessicale, nonostante sia costituita da pi\u00f9 elementi (\"parola\", \"di\" e \"ordine\") che, in un modo o nell'altro, possono essere considerate come parole. A partire dagli anni Ottanta \u00e8 stato intrapreso un programma sistematico di descrizione di queste espressioni nell'ambito del lessico-grammatica.\nCumulativit\u00e0.\nQueste esperienze hanno mostrato che pi\u00f9 studiosi o pi\u00f9 \u00e9quipe possono pervenire a risultati identici. La riproducibilit\u00e0 assicura la cumulativit\u00e0 delle descrizioni e si tratta di un risultato cruciale per il futuro del trattamento delle lingue: la qualit\u00e0 dei dati che deve essere accumulata e rappresentata in un modello coerente \u00e8 tale da richiedere la cooperazione di numerose e \u00e9quipe di ricerca e sviluppo, e i loro risultati devono poter essere riuniti senza che sia necessario riscrivere parti sostanziali della grammatica e del lessico di ogni lingua. Un'esigenza difficile da soddisfare, in quanto si conoscono pochi esempi di grammatiche di dimensioni significative che non siano opera di un solo specialista."}
{"id": "2557286", "revid": "125750010", "url": "https://it.wikipedia.org/wiki?curid=2557286", "title": "Governatore della Carolina del Nord", "text": "Il governatore della Carolina del Nord \u00e8 il capo del potere esecutivo dello stato statunitense della Carolina del Nord.\nIl governatore ha il potere di porre il veto sulle leggi approvate dall'Assemblea generale (il parlamento statale), e pu\u00f2 nominare diversi funzionari, alcuni giudici e alcuni membri di consigli e commissioni. \u00c8 anche il capo del Consiglio di Stato. Secondo uno studio del 2007, il governatore ha, rispetto ai governatori degli altri stati, un potere minore della media.\nL'attuale governatore \u00e8 il democratico Roy Cooper.\nStoria.\nOriginariamente, nella prima Costituzione della Carolina del Nord, la carica era molto debole, ed era eletta dal parlamento dello stato per un anno. Edward B. Dudley divenne il primo governatore eletto dal popolo nel 1836, anno in cui il mandato fu allungato a due anni; la costituzione del 1868 ampli\u00f2 ancora il termine a quattro anni, ma senza la possibilit\u00e0 di essere rieletti. La costituzione del 1971 permise di essere eletti due volte consecutivamente, ma senza impedire mandati non consecutivi: nel 1980 James B. Hunt divenne il primo governatore a essere rieletto, e dopo una pausa di otto anni fu rieletto nel 1992 e nel 1996. Anche il vicegovernatore \u00e8 limitato a due mandati consecutivi.\nLa Carolina del Nord \u00e8 stato l'ultimo stato a concedere ai suoi governatori il diritto di veto sulle leggi approvate dal parlamento statale: tale diritto fu aggiunto alla Costituzione nel 1996, dopo un referendum.\nDopo l'era della ricostruzione, a seguito della guerra di secessione, la grande maggioranza dei governatori \u00e8 appartenuta al Partito Democratico; l'unico repubblicano eletto governatore tra il 1876 e il 1972 \u00e8 stato Daniel L. Russell, che ha governato tra il 1897 e il 1901. Negli anni cinquanta e sessanta del Novecento i candidati repubblicani sono stati maggiormente competitivi, finch\u00e9 James Holshouser, nel 1972, divenne il primo governatore repubblicano eletto nel ventesimo secolo. Tuttavia la carica, anche in seguito, \u00e8 rimasta soprattutto nelle mani dei democratici.\nIl governatore risiede nella North Carolina Executive Mansion, una casa vittoriana a Raleigh, completata nel 1891. L'ufficio \u00e8 collocato invece nel North Carolina State Capitol.\nLista dei governatori.\nDemocratici (37) Repubblicani (7)"}
{"id": "2557287", "revid": "37401", "url": "https://it.wikipedia.org/wiki?curid=2557287", "title": "Nana (mitologia greca)", "text": "Secondo la mitologia greca, Nana era una ninfa del Sangario, un fiume situato attualmente nella Turchia.\nIl mito.\nDivenne gravida quando una mandorla, staccatasi dall'albero, le cadde in grembo. Il mandorlo era germogliato dove era stato trucidato il violento e pericoloso genio Agdistis, figlio di Cibele, madre di tutte le cose.\nNana abbandon\u00f2 il bambino, che venne adottato da sua \"nonna\" Cibele. Il piccolo Attis crebbe, diventando poi servitore e amante di Cibele."}
{"id": "2557293", "revid": "628767", "url": "https://it.wikipedia.org/wiki?curid=2557293", "title": "Pica (Cile)", "text": "Pica \u00e8 un comune del Cile, situato nella Provincia del Tamarugal della Regione di Tarapac\u00e1. Al censimento del 2002 possedeva una popolazione di 6.178 abitanti.\nIl comune fu fondato nel 1540 circa con il nome di \"San Andr\u00e9s de Pica\"."}
{"id": "2557294", "revid": "729019", "url": "https://it.wikipedia.org/wiki?curid=2557294", "title": "SIA 9", "text": "Il SIA 9 era un ricognitore-bombardiere monomotore biplano prodotto dall'azienda italiana Societ\u00e0 Italiana Aviazione negli anni dieci del XX secolo, ed utilizzato dalla Regia Marina durante e dopo il termine della prima guerra mondiale.\nStoria del progetto.\nLa Societ\u00e0 Italiana Aviazione cominci\u00f2 a costruire velivoli per scopi militari nel 1914 con la produzione su licenza del Maurice Farman con motore Fiat A.10 da 100 CV, che fu denominato SIA 5b. Nel 1915 pass\u00f2 a costruire i Savoia-Pomilio SP.2 e i Savoia-Pomilio SP.3 (progetto Savoia - Pomilio).\nNel 1917 inizi\u00f2 la serie dei SIA 7b con motore Fiat A.12 da 300 CV ed ai primi del 1918 usc\u00ec con il SIA 9b. Lo sviluppo del SIA 9b inizi\u00f2 utilizzando la cellula di un SIA 7b irrobustendola ed equipaggiandola con il ben pi\u00f9 potente motore Fiat A.14 capace di erogare una potenza pari a 700\u00a0CV (515\u00a0kW). Incorporava anche numerosi congegni atti ad aumentare il suo rendimento bellico, come un vano porta bombe contenuto nella fusoliera in due grossi vani circolari.\nBench\u00e9 la potenza disponibile fosse molto pi\u00f9 elevata, le modifiche effettuate innalzarono il peso complessivo del velivolo per cui le prestazioni risultanti furono di poco superiori a quelle del predecessore.\nLa Regia Marina emise un ordine di fornitura per 200 esemplari ricevendone 62 entro la fine della prima guerra mondiale.\nNel 1918 la SIA mut\u00f2 la denominazione aziendale in Fiat Aviazione ed il SIA 9b, che benefici\u00f2 di alcuni sviluppi, continu\u00f2 ad essere prodotto con il nuovo marchio e la nuova designazione Fiat R.2 rimanendo in servizio fino al 1925.\nNel 1919 dalle officine FIAT usc\u00ec il BR con motore FIAT A.14 da 700 CV con il quale furono conquistati vari record dal pilota collaudatore Francesco Brach Papa. Successivamente vennero sviluppati i modelli BR, BR1, BR2 e BR3 che equipaggiarono le squadriglie da bombardamento della Regia Aeronautica.\nImpiego operativo.\nIl prototipo fu provato intensamente durante la fine del 1917 ed i primi mesi del 1918, in voli dimostrativi alla presenza di tecnici ed autorit\u00e0 militari. \nIl ciclo di prove fu chiuso con una missione di bombardamento sui centri militari di Bolzano e Merano effettuata dal tenente Francesco Brach Papa e dal capitano Felice Porro il 27 febbraio 1918.\nLa S.I.A. iniziava dunque la produzione in serie, dopo aver introdotto alcune modifiche suggerite dalle prime esperienze di impiego.\nDegno di nota fu l'impiego del SIA 9b con la 1\u00aa Squadriglia navale S.A. nata per volont\u00e0 di Gabriele D'Annunzio e da lui comandata.\nLa Squadriglia doveva essere la prima unit\u00e0 della Marina Militare ad utilizzare velivoli per il lancio di siluri. \nIn origine doveva essere dotata dei nuovi Caproni Ca.5 (Ca.44), modificati per portare tenaglie per siluri, ma la messa in servizio del nuovo bombardiere soffr\u00ec di ritardi nella messa a punto dei motori e fu funestata da vari incidenti che portarono in breve alla decisione di sospenderne i voli.\nGabriele D'Annunzio allora chiese ed ottenne l'assegnazione di cinque SIA 9b con cui venne costituita una sezione all'interno della Squadriglia.\nIl 17 luglio 1918, quattro SIA 9b della 1\u00aa Squadriglia (matricole 10788, 10794, 10795, 10796) parteciparono al grande bombardamento diurno di Pola, colpendo gli ancoraggi della flotta della marina dell'impero austro-ungarico (k.u.k. Kriegsmarine)\nAnche i SIA 9b comunque, anche se non lamentarono le debolezze strutturali dei predecessori SIA 7, avevano un alto tasso di inefficienza dovuto a problemi di surriscaldamento dei motori.\nIl 21 agosto quattro SIA 9b parteciparono ad un'ulteriore missione su Pola. Dei tre solo quello di D'Annunzio (MM 10789) riusc\u00ec a portare a termine l'azione mentre gli altri SIA furono costretti al rientro per noie ai motori. Il SIA 9b, pilotato dal sottotenente Ernesto Barberis, comp\u00ec la missione e riusc\u00ec a sfuggire alla reazione dei caccia decollati per intercettarlo.\nIl 19 settembre, il SIA 9b di Barberis (MM 10789) era di nuovo su Pola e venne attaccato da due caccia austriaci, ma il provvidenziale intervento degli idrocaccia Macchi M.5 della Marina evit\u00f2 il peggio.\nIl 22 ottobre i SIA 9b (equipaggio tenente Luigi Garrone e capitano Giacomo Macchi) volarono ancora un'ultima volta su Pola, rivendicando anche l'abbattimento di un caccia Ph\u00f6nix D.I della k.u.k. Seeflieger, i reparti aerei della k.u.k. Kriegsmarine.\nIn quel periodo il numero di SIA 9b in dotazione alla Squadriglia era di 20 unit\u00e0.\nNei giorni successivi, inquadrati nella Massa da Bombardamento, i SIA 9b parteciparono alla grande offensiva di Vittorio Veneto.\nLa 161\u00aa Squadriglia nasce sui SIA 9b il 15 novembre 1918."}
{"id": "2557305", "revid": "827882", "url": "https://it.wikipedia.org/wiki?curid=2557305", "title": "Torta di zucca", "text": "La torta di zucca \u00e8 un dessert del Nord America, realizzato di solito in autunno e all'inizio dell'inverno, specialmente per il giorno del ringraziamento e a Natale. La zucca \u00e8 un simbolo del periodo del raccolto ed \u00e8 caratteristica ad Halloween.\nLa torta \u00e8 formata da uno strato di crema alla zucca, di colore da arancio a marrone, su di un guscio di pasta frolla, solitamente senza la crosta superiore.\nIl dolce \u00e8 di solito aromatizzato con noce moscata, cannella, chiodi di garofano e zenzero, ed \u00e8 tradizionalmente servita con panna montata.\nLa torta di zucca \u00e8 spesso preparata con polpa di zucca in scatola o col ripieno di zucca preconfezionato e gi\u00e0 aromatizzato.\nVarianti.\nLa torta di zucca viene anche preparata in qualche regione italiana. A Reggio Emilia esiste una versione del dolce con la zucca gialla, gli amaretti, e l'uva passa. In Piemonte viene preparata una torta di zucca con le mele Carpend\u00f9 o altri frutti aciduli per bilanciarne il sapore dolciastro."}
{"id": "2557311", "revid": "1494169", "url": "https://it.wikipedia.org/wiki?curid=2557311", "title": "Tasso alcolico", "text": ""}
{"id": "2557315", "revid": "390153", "url": "https://it.wikipedia.org/wiki?curid=2557315", "title": "Vaticano Spa", "text": ""}
{"id": "2557319", "revid": "1442080", "url": "https://it.wikipedia.org/wiki?curid=2557319", "title": "Monte Carlo Open 1992 - Singolare", "text": "Il singolare del Monte Carlo Open 1992 \u00e8 stato un torneo di tennis facente parte dell'ATP Tour.\nSergi Bruguera era il detentore del titolo, ma haperso nel 2\u00ba turno contro Goran Prpi\u0107.\nThomas Muster ha battuto in finale 6\u20133, 6\u20131, 6\u20133, Aaron Krickstein."}
{"id": "2557330", "revid": "1745361", "url": "https://it.wikipedia.org/wiki?curid=2557330", "title": "Migdone di Frigia", "text": "Migdone (in greco antico: \u039c\u03cd\u03b3\u03b4\u03c9\u03bd ; \"gen\".: \u039c\u03cd\u03b3\u03b4\u03bf\u03bd\u03bf\u03c2) \u00e8 un personaggio della mitologia greca figlio di Acmone e padre di Corebo avuto da sua moglie Anassimene.\nMitologia.\nEra un re della Frigia e condusse un'armata di guerrieri frigi contro le Amazzoni a fianco di Otreo (un altro sovrano frigio) e del re Priamo di Troia, una generazione prima della guerra troiana.\nDopo di lui, una parte degli abitanti della frigia prese il nome di \"Migdoni\" o \"Migdoniani\"."}
{"id": "2557338", "revid": "767487", "url": "https://it.wikipedia.org/wiki?curid=2557338", "title": "Chr\u012bstos Meliss\u012bs", "text": "Carriera.\nClub.\nComincia la sua carriera nel Naousa, nel 2000. La stagione successiva si trasferisce al Panserraikos, dove rimane fino a gennaio 2006, quando si trasferisce al . Il 28 luglio 2008 si trasferisce al , che il 31 agosto 2009 lo presta al Larissa per un anno.\nNazionale.\nDal 2008 ha ottenuto due presenze nella nazionale greca."}
{"id": "2557341", "revid": "110157", "url": "https://it.wikipedia.org/wiki?curid=2557341", "title": "Museo Fra Giammaria da Tusa", "text": "Il Museo Fra Giammaria da Tusa, che si trova a Gibilmanna, frazione di Cefal\u00f9, allestito nell'antica stalla del convento annesso al santuario di Gibilmanna, appositamente ristrutturata, ospita manufatti propri della cultura francescana, paramenti e arredi sacri di pregio, donati, come segno di devozione, alla \"Gran Signura\" di Gibilmanna ed oggetti provenienti da altre culture.\nLa dedica delle dieci sale del museo.\nIl museo s'articola in dieci sale, ognuna delle quali \u00e8 intitolata ad un frate o a un personaggio legati alla storia del convento. \nIl patrimonio museale.\nLa raccolta degli oggetti e la loro esposizione sono guidati da concezioni legate alla fede cristiana e alla spiritualit\u00e0 del convento: gli oggetti presenti nel museo, prima ancora di essere osservati e letti quali mediazioni di segni e simboli ed espressioni artistiche, dovrebbero essere colti quali frutto del lavoro di un uomo che li ha pensati e plasmati con quelle mani che a loro volta furono plasmate da Dio stesso e che rendono santo ogni suo \"fare\". In questo senso il lavoro dell'uomo, inteso come partecipazione all'azione creatrice di Dio \u00e8 dono e richiede d'essere compreso come pratica ascetica e, nello stesso tempo, per la fatica che l'accompagna, come occasione di penitenza. L'autosufficienza e l'autonomia del convento erano garantiti dalle attivit\u00e0 agricole ed artigianali dei frati stessi, i cui prodotti sono ben visibili in questo museo. Gli stessi frati, infatti, si sono curati di realizzare quanto era necessario per gli usi liturgici, dalle suppellettili agli arredi, ai paramenti, alle stesse strutture architettoniche sacre. \nTra gli arredi sacri, sono presenti paramenti, tra cui molte pianete con o senza stola, nonch\u00e9 una ricca tipologia di vasi e oggetti sacri, che coprono un arco di tempo dal XVII al XIX secolo.\nUna vetrina della settima sala contiene una completa campionatura di suppellettili d'altare e un coordinato di paramenti: nell'ordine della vestizione questi sono costituiti da amitto, camice, cingolo, piviale e pianeta per il sacerdote o dalmatica per il diacono, stola e manipolo e, infine, in relazione all'azione sacra, il velo del calice. I paramenti sono realizzati in tessuti preziosi e ricamati, soprattutto con punto pittura e vari tipi di punti a rilievo, particolarmente raffinati e pregiati, adatti a rendere visibili, anche da una certa distanza, le decorazioni e a sottolineare la solennit\u00e0 dei paramenti stessi. I motivi raffigurano con segni e simboli, realt\u00e0 trascendenti, evocando significati e figure propri delle verit\u00e0 di fede: accanto a motivi floreali pi\u00f9 o meno stilizzati, troviamo stemmi francescani, la Madonna Assunta, la Madonna di Gibilmanna e tutta una vasta gamma di motivi attinti dalla vita dei campi ed assunti a simboli eucaristici. Tra le suppellettili dell'altare sono presentati nella vetrina il calice, la pisside, la patena (oggetti del sacrificio eucaristico), l'ostensorio, il crocifisso, i candelabri, il campanello, la navicella ed il turibolo, tutti di manifattura siciliana, realizzati in argento o in argento dorato, impreziositi da figure simboliche a sbalzo e a tutto tondo.\nIl museo conserva inoltre diversi dipinti, alcuni dei quali raffigurano i personaggi che hanno fatto la storia di Gibilmanna o dell'ordine dei Cappuccini (tra cui un olio su tela del pittore Ludovico Suriek con \"La visione di fra' Felice da Cantalice\" che raffigura il primo santo dell'ordine), mentre in altri si trovano anche temi cari alla devozione dell'ordine stesso e cio\u00e8 all'unione con Dio, alla Passione di Cristo e alla devozione della Vergine (alla Vergine che porge Ges\u00f9 Bambino a santi appartenenti all'ordine, la Flagellazione).\nIl museo custodisce anche preziosi lavori di legno intarsiato ed intagliato: dai candelieri settecenteschi ed ottocenteschi di fattura cappuccina, a due statue in legno policromo del Seicento, raffiguranti la Madonna e San Giuseppe, entrambi in adorazione, che facevano parte probabilmente di un presepe. Non mancano alcuni esemplari di opere in cera del tardo Settecento, una tecnica diffusa nella Val Demone.\nSi citano ancora una statua marmorea della Piet\u00e0 del cefaludese Jacopo del Duca (1522-1604), e un raro organo a canne palustri del Seicento.\nLa sezione etno-antropologica raccoglie inoltre numerosi semplici oggetti d'uso comune, prodotti artigianali degli stessi frati che hanno vissuto di questua e in povert\u00e0 secondo la regola cappuccina.\nTra gli utensili appartenenti al mondo agricolo, troviamo quelli per la coltivazione del frumento (vanghe, zappe, falci, l'aratro col vomere, il tridente in legno per separare il frumento dalla pula, una piccola macina in pietra, \"u rrutuni\" per trasportare la paglia) o per la produzione di olio e vino (giare in terracotta, la scala per raccogliere le olive dai rami pi\u00f9 alti degli alberi ed il bastone \"vrianti\" per percuoterne le frondi e far cadere i frutti; otri per trasportare il mosto, i tini per il travaso e le botti per la conservazione e la maturazione ) e, di particolare interesse, gli utensili necessari per la raccolta della manna dal frassino (\"mannaruolu\", coltello affilatissimo per incidere la corteccia, \"l'archettu\", strumento per staccare il \"cannuolu\" cio\u00e8 la manna che solidifica formando una specie di stalattite; la \"rr\u00e0sula\", paletta per raschiare la manna in rottame dal tronco; la \"scatola\", recipiente per raccoglierla).\nAltri oggetti, come i setacci per la farina, la madia per impastare, i rastrelli e le pale di legno per ravvivare il fuoco ed infornare il pane, ci riconducono alla tradizione della panificazione con i forni a legna, universalmente presentii almeno sino alla seconda guerra mondiale. altri oggetti sono quelli legati alle attivit\u00e0 domestiche, soprattutto femminili, come telai, il fuso, l'arcolaio, nonch\u00e9 alcune tele gi\u00e0 ricamate, oltre a pentole di rame e di terracotta, anfore per l'acqua, padelle, mestoli, scolapasta in rame, mortai in pietra e in legno, tostacaff\u00e8 e macinacaff\u00e8. A questi si aggiungono alcuni strumenti propri all'universo conventuale quali le presse di varia misura e le taglierine per la stampa, nonch\u00e9 l'ostiario per la preparazione delle ostie.\nSono ancora presenti diversi strumenti di lavoro tipici delle pi\u00f9 fiorenti attivit\u00e0 artigianali madonite (falegname, calzolaio, fabbro, del quale \u00e8 stato ricostruito il laboratorio) e un carretto: costruito secondo le tecniche adoperate dalle maestranze locali, con ricche decorazioni intagliate e dipinte sui raggi delle ruote e sull'asse.\nBiblioteca Fra Gesualdo da Bronte.\nLa biblioteca-archivio annessa al museo custodisce incunaboli, cinquecentine (tra cui la prima edizione del 1558 del \"De Rebus Siculis\" di Tommaso Fazello), testi del Seicento (tra cui \"L'Atlante geografico e descrittivo-storico della presenza francescano-cappuccina nel mondo\") e del Settecento. I documenti conservati nell'archivio, che vanno dal XVI secolo ai nostri giorni, permettono di ricostruire la storia del convento e del santuario, ma anche nel contesto del territorio, della diocesi di Cefal\u00f9 e della Sicilia Tra i manoscritti possono citarsi la \"Breve cronistoria del voto Convento di Gibilmanna\" (1696-1701) e il \"Breve ragguaglio del Convento cappuccino di Gibilmanna anno 1741\", entrambi anonimi, con la continuazione fino all'anno 1753 ad opera di Padre Illuminato da Capizzi."}
{"id": "2557345", "revid": "640389", "url": "https://it.wikipedia.org/wiki?curid=2557345", "title": "Cimitero militare tedesco del Passo Pordoi", "text": "Il cimitero militare tedesco del Passo Pordoi \u00e8 un cimitero che si trova al passo Pordoi sulle Dolomiti a 2.239\u00a0m di altitudine, ufficialmente aperto il 19 settembre 1959.\nNel cimitero sono presenti 8582 salme di tedeschi e austriaci caduti durante la prima guerra mondiale e 847 salme dei caduti della seconda guerra mondiale."}
{"id": "2557350", "revid": "1543377", "url": "https://it.wikipedia.org/wiki?curid=2557350", "title": "South African Open 1992", "text": "Il South African Open 1992 \u00e8 stato un torneo di tennis giocato sul cemento. \u00c8 stata la 14\u00aa edizione del South African Open,che fa parte della categoria World Series nell'ambito dell'ATP Tour 1992. Si \u00e8 giocato a Johannesburg in Sudafrica dal 30 marzo al 5 aprile 1992.\nCampioni.\nSingolare.\n Aaron Krickstein ha battuto in finale Aleksandr Volkov, 6\u20134, 6\u20134\nDoppio.\n Pieter Aldrich / Danie Visser hanno battuto in finale Wayne Ferreira / Piet Norval, 6\u20134, 6\u20134"}
{"id": "2557353", "revid": "767487", "url": "https://it.wikipedia.org/wiki?curid=2557353", "title": "Gibilmanna", "text": "Gibilmanna \u00e8 una contrada di Cefal\u00f9, avente 11 abitanti. Si trova sulle pendici del Pizzo Sant'Angelo ad un'altitudine di 795 metri sul livello del mare, all'interno del Parco delle Madonie.\nNella localit\u00e0 si trovano il Santuario di Gibilmanna, il Museo Fra Giammaria da Tusa, con l'annessa biblioteca, mentre non esistono pi\u00f9 il monastero benedettino fondato da San Gregorio Magno e una chiesetta dedicata a San Michele Arcangelo.\nEtimologia.\nNei documenti normanni la localit\u00e0 viene citata con i toponimi di \"Gibilmagne\" e \"Zibelmanno\", tradizionalmente interpretati come corruzioni di \"Jubileo magno\", in relazione con una festa in onore di San Gregorio Magno. Tuttavia l'utilizzo occidentale del termine giubileo, di origine ebraica, sembra risalire ad un'epoca posteriore alle prime attestazioni del nome del santuario. Un'altra possibilit\u00e0 \u00e8 nel riferimento piuttosto al termine latino \"jubilum\" (gioia).\nIl nome sembra essere piuttosto di origine araba, dalle espressioni \"Gebel-El-Man\", \"Gibel-El-Mann\" o \"Gibel-El-Mannat\", \"Gibel-El-Iman\", nelle quali il termine \"gibel\"/\"gebel\" significa \"monte\", mentre il secondo termine \u00e8 stato interpretato come \"divieto\", oppure \"manna\". \"Monte dei divieto\" potrebbe riferirsi alla fitta vegetazione che impediva il passaggio, o per la proibizione di pellegrinaggi al santuario cristiano da parte degli Arabi conquistatori. \"Monte della manna\" si riferirebbe invece alla presenza di frassini produttori di una sostanza vischiosa chiamata manna, oppure, come \"Monte della grazia\" o \"del dono divino\", in riferimento proprio alla presenza del santuario. Infine un'ultima interpretazione indica il significato di \"Monte della fede\".\nSantuario.\nIl santuario di Gibilmanna, dedicato alla Santissima Vergine Assunta, \u00e8 un celebre luogo di culto della provincia di Palermo, appartenente alla Diocesi di Cefal\u00f9. Si trova a circa 800 m s.l.m. sulle pendici occidentali del Pizzo Sant'Angelo (cima delle Madonie), sulla cui cima esisteva una chiesetta dedicata a San Michele Arcangelo.\nOsservatorio geofisico.\nSul Cozzo Timpa Rossa, a 1005 m s.l.m. si trova l'Osservatorio dell'Istituto Nazionale di Geofisica e Vulcanologia (INGV). L'Osservatorio di Gibilmanna, sede distaccata dell'INGV si \u00e8 occupata nell'ultimo ventennio dello sviluppo di strumentazione per il monitoraggio sismico sottomarino. Dal 1976 \u00e8 in funzione un osservatorio ionosferico che trae la sua importanza dal fatto che \u00e8 il pi\u00f9 meridionale in Europa, in una situazione ove mancano altro osservatori in Nord Africa.\nLa rete D.C.P. del Servizio Meteorologico dell'Aeronautica Militare, ha 110 stazioni, tra le quali la stazione meteo automatica di Gibilmanna (D.C.P. 16442) posizionata ad un'altitudine di 999 m s.l.m., presso l'Osservatorio Geofisico."}
{"id": "2557357", "revid": "438678", "url": "https://it.wikipedia.org/wiki?curid=2557357", "title": "Heroes (film 1977)", "text": "Heroes \u00e8 un film del 1977, diretto dal regista Jeremy Kagan."}
{"id": "2557359", "revid": "26494728", "url": "https://it.wikipedia.org/wiki?curid=2557359", "title": "Santissima Vergine", "text": ""}
{"id": "2557360", "revid": "2110845", "url": "https://it.wikipedia.org/wiki?curid=2557360", "title": "Teresa de Lauretis", "text": "Biografia.\nProfessoressa emerita di Storia della Coscienza presso l'Universit\u00e0 della California, Santa Cruz, ha conseguito il suo dottorato in Lingue e Letterature Straniere all'Universit\u00e0 commerciale Luigi Bocconi di Milano per poi stabilirsi negli Stati Uniti d'America. Prima del suo ingresso all'Universit\u00e0 della California di Santa Cruz, ha insegnato in Colorado e Wisconsin. Ha tenuto docenze presso le universit\u00e0 di tutto il mondo comprese quelle di Canada, Germania, Italia e Paesi Bassi. Ha ricevuto la laurea honoris causa in filosofia presso l'Universit\u00e0 di Lund in Svezia nel 2005. \nI temi a cui si \u00e8 dedicata includono la semiotica, la psicoanalisi, la teoria del cinema e della letteratura, il femminismo, il lesbismo e gli studi queer. Ha scritto anche riguardo alla fantascienza. Parla fluentemente inglese e italiano, e scrive in entrambe le lingue. I suoi scritti sono stati tradotti in quattordici lingue."}
{"id": "2557365", "revid": "1305772", "url": "https://it.wikipedia.org/wiki?curid=2557365", "title": "Scoffe", "text": "Scoffe (in sloveno \u0160koflje, in tedesco \"Scoffle\") \u00e8 un paese della Slovenia, frazione del comune di Div\u00e0ccia.\nLa localit\u00e0 si trova a 360,6 metri s.l.m., a 6,9 chilometri a sudest del capoluogo comunale ed a 15,3 chilometri dal confine italiano. \u00c8 bagnata dal fiume Timavo superiore (\"Reka\") e dal torrente Sussiza (\"Su\u0161ica\").\nDurante il dominio asburgico fu comune autonomo e comprendeva anche l'attiguo insediamento (\"naselje\") di Zaverco dell'attuale comune di Div\u00e0ccia.&lt;br&gt;\nTra le due guerre mondiali per un periodo fu frazione comune di Nacla San Maurizio nella provincia di Trieste per passare in seguito al comune di Div\u00e0ccia-San Canziano."}
{"id": "2557366", "revid": "767487", "url": "https://it.wikipedia.org/wiki?curid=2557366", "title": "Pap\u00e0... abbaia piano!", "text": "Pap\u00e0... abbaia piano! (\"Popi\") \u00e8 un film del 1969 diretto da Arthur Hiller.\nTrama.\nAbraham Rodriguez, un povero immigrato portoricano a New York, ha due bambini che, a causa della necessit\u00e0 di lavorare, non riesce a seguire con la cura dovuta. Perci\u00f2 escogita un piano per assicurare loro un futuro migliore: li porter\u00e0 a Miami in Florida e cercher\u00e0 di farli passare per due profughi cubani, che cos\u00ec saranno poi adottati da una famiglia facoltosa. Ma il piano non va come previsto.\nCritica.\nIl Mereghetti. Dizionario dei film (1993): **\nSerie televisiva.\nDal film \u00e8 stata tratta una serie televisiva, \"Popi\", andata in onda dal 1975 al 1976 sulla CBS."}
{"id": "2557367", "revid": "8596", "url": "https://it.wikipedia.org/wiki?curid=2557367", "title": "Pap\u00e0... Abbaia piano!", "text": ""}
{"id": "2557369", "revid": "8596", "url": "https://it.wikipedia.org/wiki?curid=2557369", "title": "Pap\u00e0 \u2026 abbaia piano!", "text": ""}
{"id": "2557370", "revid": "767487", "url": "https://it.wikipedia.org/wiki?curid=2557370", "title": "Lo strangolatore di Boston", "text": "Lo strangolatore di Boston \u00e8 un film del 1968, diretto da Richard Fleischer.\n\u00c8 basato sulla vera storia di Albert DeSalvo che peraltro evase nel periodo in cui si girava il film dal manicomio in cui era rinchiuso. Tony Curtis fu candidato al Golden Globe come miglior attore.\nTrama.\nUn operaio tutto casa e lavoro uccide dodici donne in altrettanti raptus omicidi, ma non ricorda niente. Quando un agente federale arriver\u00e0 a catturarlo, quindi, si trover\u00e0 di fronte ad un assassino inconsapevole. Le prove a suo carico sono incontrovertibili, ma l'uomo viene dichiarato incapace di intendere e rinchiuso in un manicomio. Infine l'agente riuscir\u00e0 a fargli ricordare le atrocit\u00e0 da lui commesse, ma a questo punto l'uomo, affetto da schizofrenia, cadr\u00e0 in uno stato catatonico."}
{"id": "2557372", "revid": "26495018", "url": "https://it.wikipedia.org/wiki?curid=2557372", "title": "Castello Svevo", "text": ""}
{"id": "2557373", "revid": "287204", "url": "https://it.wikipedia.org/wiki?curid=2557373", "title": "BMW Open 1992", "text": "Il BMW Open 1992 \u00e8 stato un torneo di tennis giocato sulla terra rossa.\n\u00c8 stata la 19\u00aa edizione del BMW Open,\nche fa parte della categoria ATP World Series nell'ambito dell'ATP Tour 1992.\nSi \u00e8 giocato a Monaco di Baviera in Germania, dal 27 aprile al 4 maggio 1992.\nCampioni.\nSingolare.\n Magnus Larsson ha battuto in finale Petr Korda 6-4, 4-6, 6-1\nDoppio.\n David Adams / Menno Oosting hanno battuto in finale Tom\u00e1\u0161 Anzari / Carl Limberger 3-6, 7-5, 6-3"}
{"id": "2557378", "revid": "1795461", "url": "https://it.wikipedia.org/wiki?curid=2557378", "title": "Basilica di Santa Maria Nuova", "text": "La basilica di Santa Maria Nuova si trova ad Abbiategrasso, in citt\u00e0 metropolitana ed arcidiocesi di Milano; fa parte del decanato di Abbiategrasso.\nNel novembre del 1962 papa Giovanni XXIII la elev\u00f2 alla dignit\u00e0 di basilica minore.\nStoria e descrizione.\nLa basilica, edificata nel 1388 in occasione della nascita in citt\u00e0 del figlio di Gian Galeazzo Visconti, Giovanni Maria, \u00e8 preceduta da un quadriportico rinascimentale che rivela in facciata la grande arcata del pronao (1497) lasciato incompiuto, secondo alcune interpretazioni, da Donato Bramante e che rappresenta l'ultima opera eseguita dal maestro in terra lombarda.\nDivenuta il principale centro religioso della citt\u00e0 gi\u00e0 a partire dal XIV secolo, divenne sede parrocchiale solo a partire dal 1578, in occasione di una visita di san Carlo Borromeo. Con questo nuovo status, la struttura dell'edificio vari\u00f2 nel corso dei secoli, soprattutto nell'area del pronao che venne concluso brillantemente nel '500 da Tolomeo Rinaldi, mentre nel XVIII secolo venne eretta una nuova sagrestia sul lato settentrionale del presbiterio.\nA questi lavori di ampliamento, si affianc\u00f2 anche l'edificazione di un ossario ai piedi del campanile e la realizzazione di un nuovo ingresso nell'attuale quadriportico. Le modifiche interne allo stabile, realizzate nel 1740, sono oggi attribuite a Francesco Croce, impostate su una concezione dello spazio tipicamente barocca con una navata centrale rialzata, illuminata da finestroni eclettici che accompagnano la luce nelle grandi volte a crociera che andarono a sostituire le precedenti strutture a capriate. Lungo i lati della chiesa, nel medesimo periodo, vennero realizzate cinque nuove cappelle.\nL'Ottocento apport\u00f2 nuovi lavori di ristrutturazione, soprattutto nella decorazione delle volte affrescate e nello specifico delle balaustre e nella pavimentazione marmorea.\nLa chiesa \u00e8 stata meta di un lungo lavoro di ristrutturazione iniziato nel 1987 e conclusosi tre anni dopo, nel 1990, grazie al quale \u00e8 stata riportata al proprio antico splendore, grazie alla pulizia degli affreschi ed al rafforzamento della struttura.\nLa facciata della chiesa risale invece al XV secolo e si trova posta in un quadriportico rinascimentale realizzato con colonne a capitelli di stile gotico, accompagnati da arcate in cotto, inframezzate da medaglioni molti dei quali originali mentre all'interno la cappella \u00e8 arricchita da una decorazione a graffito quattrocentesca, tipicamente lombarda.\nL'organo, posto in controfacciata, \u00e8 pregevole opera dei fratelli Luigi e Celestino Balbiani di Milano. Venne costruito nell'anno 1935, ed inserito nei cataloghi nel 1936 come opus 1560, sostituendo un precedente strumento costruito dai Serassi di Bergamo ripetutamente maneggiato nel corso del XIX secolo. Dal 1936 al 1951 circa fu organista titolare il celebre maestro Daniele Maffeis. Lo strumento \u00e8 stato restaurato nel 2007 dalla bottega organara dei fratelli Pirola di Sovico (Mb).\nNel 1825 in questa chiesa ricevette il battesimo (con il nome di Gaetano Antonio Vigevano) il sacerdote cappuccino Padre Carlo da Abbiategrasso, dichiarato Venerabile da Papa Francesco il 13 dicembre 2021, e le cui spoglie riposano presso il Santuario della Madonna dei Cappuccini a Casalpusterlengo.\nAmministrazione.\nDal settembre 1999 il Monsignor Paolo Masperi \u00e8 stato parroco della Basilica; dal settembre 2014 al suo posto \u00e8 arrivato Don Innocente Binda."}
{"id": "2557379", "revid": "30610", "url": "https://it.wikipedia.org/wiki?curid=2557379", "title": "Ren\u00e9 Maheu", "text": "Biografia.\nAddetto culturale presso Londra (1936-1939), successivamente insegn\u00f2 in Marocco durante la Seconda guerra mondiale(1940-1942), ha occupato un posto di dirigente presso l'agenzia di stampa France-Afrique ad Algeri, prima di entrare nell'Ufficio generale esecutivo di Rabat, nel 1946 entr\u00f2 nell'UNESCO - Division of Free Flow of Information.\nNel 1949 Jaime Torres Bodet lo nomina direttore esecutivo del suo Ufficio. Nel 1954 divenne assistente del direttore generale ed \u00e8 stato rappresentante dell'UNESCO al quartier generale dell'Onu 1955-1958, Promosso vice direttore generale nel 1959, successivamente direttore generale nel 1961, carica che ricopre per due mandati consecutivi."}
{"id": "2557381", "revid": "599013", "url": "https://it.wikipedia.org/wiki?curid=2557381", "title": "Filippos Darlas", "text": "Carriera.\nClub.\nComincia la sua carriera nel Panetolikos, che nel 2001 lo cede al . Tra il 2002 e il 2009 i \"Verdi\" lo prestano a Kallithea, Marko, Apollon Smyrnis e PAOK.\nNazionale.\nNel 2006 ha rappresentato la nazionale greca."}
{"id": "2557390", "revid": "352448", "url": "https://it.wikipedia.org/wiki?curid=2557390", "title": "Dymas", "text": ""}
{"id": "2557394", "revid": "827882", "url": "https://it.wikipedia.org/wiki?curid=2557394", "title": "Necropolis (album)", "text": "Necropolis \u00e8 l'ottavo album studio del gruppo musicale death metal polacco Vader."}
{"id": "2557395", "revid": "729019", "url": "https://it.wikipedia.org/wiki?curid=2557395", "title": "Castello Visconteo (Abbiategrasso)", "text": "Il Castello Visconteo di Abbiategrasso, di matrice duecentesca, fu eretto a partire dal 1381 da Gian Galeazzo Visconti e fatto abbellire dopo il 1438 da Filippo Maria Visconti. Venne strategicamente costruito in asse con il Naviglio Grande e con la strada di collegamento Milano-Vigevano.\nStoria.\nPrime tracce della presenza di una fortificazione ad Abbiategrasso risalgono all'XI secolo quando l'arcivescovo Ariberto d'Intimiano nel suo testamento parla della presenza di un castello nel borgo.\nL'originario fortilizio, venne ampiamente modificato per intervento dei Visconti i quali, dopo aver ottenuto la signoria di Milano, iniziarono i lavori di ampliamento e restauro della struttura a partire dal 1381. Il castello, una volta completato, divenne residenza estiva di alcune duchesse come Bianca di Savoia e Beatrice di Tenda, motivo per cui la rocca venne ingentilita al proprio interno, affrescata e munita di bifore di stile rinascimentale, tratti che donarono alla struttura l'aspetto di una residenza estiva pi\u00f9 che di una fortezza medioevale. Al castello di Abbiategrasso, dal suo matrimonio con Galeazzo Sforza nel 1468, risiedette la duchessa consorte Bona di Savoia e sempre qui nel 1469 nacque il duca di Milano Gian Galeazzo Sforza.\nMalgrado questo, il castello fu chiamato a svolgere un ruolo di primaria importanza nella vita politica del Ducato di Milano per tutto il XV secolo sino al 1635, quando la struttura perse la sua importanza.\nIl castello venne quindi smantellato a partire dal 1668 per ordine del Governatore di Milano per impedire che esso cadesse nelle mani dei francesi durante gli scontri. Successivamente i resti del castello furono adibiti a residenza privata sino al 1865 quando il complesso venne donato dai proprietari alla cittadinanza per essere adibito, in un primo momento a scuola e poi per essere utilizzato come sede di alcune associazioni del territorio abbiatense.\nDescrizione.\nNel 1995 la struttura del castello \u00e8 stata completamente restaurata, recuperando anche gli antichi affreschi e i graffiti, inaugurandovi anche la biblioteca civica intitolata a Romeo Brambilla.\nLa struttura del castello \u00e8 molto semplice, a pianta quadrangolare, circondata da un fossato, con torri poste agli angoli del medesimo, ma dotata anche di un gustoso cortile porticato in stile. Malgrado questo la struttura \u00e8 molto differente dall'originaria: ovunque si vedono i segni degli interventi di consolidamento adoperati dai proprietari nel corso dei secoli.\nGli interni sono arricchiti da affreschi originali di diverse epoche, ove \u00e8 possibile leggere anche il motto visconteo \"A bon droit\". Curiosa \u00e8 anche l'ala est, ultimo piano, un tempo destinata a carcere, dove ancora si possono ammirare i graffiti dei prigionieri che vi furono rinchiusi."}
{"id": "2557396", "revid": "767487", "url": "https://it.wikipedia.org/wiki?curid=2557396", "title": "Sid Roams", "text": "I Sid Roams sono un duo di produttori musicali hip hop statunitense composto da Joey Chavez e Bravo.\nHanno prodotto per artisti quali: Mobb Deep, Dilated Peoples, Defari, Infamous Mobb, Papoose. Nel 2008 sotto Dirt Class Records \u00e8 uscito Strickly Nstrmntl."}
{"id": "2557401", "revid": "2004687", "url": "https://it.wikipedia.org/wiki?curid=2557401", "title": "Hold Me Up", "text": "Hold Me Up \u00e8 il terzo album della gruppo rock statunitense Goo Goo Dolls.\nIl disco.\nIl disco contiene il primo singolo della band, \"There You Are\", di cui \u00e8 stato prodotto anche il video. Da questo disco emergono sempre pi\u00f9 le potenzialit\u00e0 di Johnny Rzeznik come cantante principale. Come nei precedenti album sono presenti due cover: \"Never Take the Place of Your Man\" di Prince e \"A Million Miles Away\" dei Plimsouls."}
{"id": "2557403", "revid": "486946", "url": "https://it.wikipedia.org/wiki?curid=2557403", "title": "Pianete", "text": ""}
{"id": "2557404", "revid": "287204", "url": "https://it.wikipedia.org/wiki?curid=2557404", "title": "Ant\u014dn\u012bs Petropoulos", "text": "Carriera.\nClub.\nDebutta con l'Egaleo, che lo presta a Keratsini e Chaidari. Nel 2008 viene acquistato dal . Nel 2008 viene ancora prestato, questa volta all'. Il 2 agosto 2015 viene tesserato dal andando a raggiungere il connazionale Savvas Gentsoglou.\nStatistiche.\nPresenze e reti nei club.\n\"Statistiche aggiornate al 2 agosto 2015.\""}
{"id": "2557405", "revid": "682976", "url": "https://it.wikipedia.org/wiki?curid=2557405", "title": "Migdone", "text": ""}
{"id": "2557410", "revid": "1573940", "url": "https://it.wikipedia.org/wiki?curid=2557410", "title": "Albi di Tex (1959)", "text": "Albi pubblicati del fumetto Tex nel 1959. Contengono racconti gi\u00e0 usciti nel formato striscia delle cosiddette \"prima e seconda serie\" a partire dall'aprile del 1949 al giugno del 1950.\nI quattro albi dati alle stampe in quest'anno avevano 162 pagine ognuno.\nTrame.\nFuorilegge.\nSu raccomandazione di Tex i Blancos emigrano negli Stati Uniti. Nel frattempo anche l'esercito messicano attraversa la frontiera andando ad assediare Fort Wellington ma vengono sconfitti anche grazie all'aiuto di Tex. La guerriglia che ancora imperversa nella regione pu\u00f2 contare su una coppia di spie: Steve Dickart, alias Mefisto, e sua sorella Lily che, una volta scoperti da Tex, fuggono incolpando Tex di un delitto da loro commesso. Di nuovo braccato dalla Legge, Tex libera El Paso dal corrotto sceriffo Benis e incontra Montales, un rivoluzionario in lotta contro il regime messicano.\nL'eroe del Messico.\nUna volta consegnato Mefisto alla giustizia, Tex si allea con Montales che, grazie a numerose altre azioni di guerriglia, riuscir\u00e0 a spodestare il dittatore del Messico. Torna in patria Tex sgomina la banda del Rosso, un meticcio che terrorizza gli allevatori. Poi se la deve vedere con la minaccia di Mister X e dei trafficanti d'oppio di Wang-Ho.\nCapitoli:\nSatania!\nTex intende scoprire chi \u00e8 il misterioso Mister X e si trova coinvolto in un'indagine su i trafficanti d'oppio che vedr\u00e0 coinvolti la setta del drago di Wang-Ho e l'invalido Stern. Tex si mette sulla pista del Giudice Bess insieme a Carson riuscendo a sgominare i criminali cinesi. Satania, spietata dark lady in maschera, semina il terrore con il servo giavanese Dakyar e il gorilla Gombo.\nCapitoli:\nDoppio gioco.\nUna banda di criminali capeggiata da Amos e Bill Benton mettono le mani sul paese di Devil's Hole, rapiscono Linyard, ricco proprietario di miniere d'oro costringendo la figlia Dora a sposare Amos per potersi impadronire delle miniere.\nNel frattempo a seguito a un colpo di Stato, Montales viene imprigionato e, nel tentativo di salvarlo, Tex s'imbatte in Raimundo El Loco e Ken Logan.\nCapitoli:"}
{"id": "2557411", "revid": "1305772", "url": "https://it.wikipedia.org/wiki?curid=2557411", "title": "Zaverco", "text": "Zaverco (in sloveno Zavrhek, in tedesco \"Sawerhegg\") \u00e8 un paese della Slovenia, frazione del comune di Div\u00e0ccia.\nLa localit\u00e0 si trova a 404.7 metri s.l.m., a 6.8 kilometri a sudest del capoluogo comunale ed a 15.1 kilometri dal confine italiano; ad est dell'insediamento si trova l'agglomerato di \"Loka\".\nDurante il dominio asburgico fu frazione del comune di Scoffe.&lt;br&gt;\nTra le due guerre mondiali per un periodo fu frazione comune di Nacla San Maurizio nella Provincia di Trieste per passare in seguito al comune di Div\u00e0ccia-San Canziano.\nAlture principali.\n\"Gri\u010d\", 610\u00a0m, \"Ajdov\u0161ki gradec\", 576\u00a0m, \"Hrbje\", 489\u00a0m, \"Zavrhvski hrib\", 425\u00a0m.\nCorsi d'acqua.\nTorrente Sussiza (\"Su\u0161ica\")"}
{"id": "2557412", "revid": "1318658", "url": "https://it.wikipedia.org/wiki?curid=2557412", "title": "Amadou-Mahtar M'Bow", "text": "Biografia.\nAmadou-Mahtar M'Bow nasce a Dakar. Combatte come volontario nell'Esercito francese nella Seconda guerra mondiale. Dopo la fine della guerra, studia geografia presso l'Universit\u00e0 Sorbona di Parigi.\nM'bow ha iniziato a lavorare per l'UNESCO nel 1953 ed \u00e8 stato il direttore generale 1974-1987, fu il primo africano a lavorare in una organizzazione dell'ONU. Ha chiamato la Commissione per i problemi di comunicazione che ha emesso la \"MacBride report\" (cos\u00ec chiamato dal suo presidente, Se\u00e1n MacBride) nel mese di Maggio 1980, per un supporto delle domande internazionali per un \"nuovo mondo dell'informazione e della comunicazione dell'Ordine\".\nNel 1980, ha ricevuto un dottorato honoris causa presso l'Universit\u00e0 di Belgrado."}
{"id": "2557426", "revid": "1318658", "url": "https://it.wikipedia.org/wiki?curid=2557426", "title": "K\u014dichir\u014d Matsuura", "text": "Laureato in legge all'Universit\u00e0 Imperiale di Tokyo e in economia al Haverford College (Pennsylvania, USA) ha iniziato la carriera diplomatica nel 1959.\nNel 1961 ha avuto il suo primo incarico come terzo segretario presso l'ambasciata giapponese in Ghana.\nDal 1994 al 1999 ricopre l'incarico di ambasciatore a Parigi per assumere poi, dal 1999 e fino al 15 novembre 2009, la carica di direttore generale dell'UNESCO."}
{"id": "2557428", "revid": "1442080", "url": "https://it.wikipedia.org/wiki?curid=2557428", "title": "BMW Open 1992 - Singolare", "text": "Il singolare del BMW Open 1992 \u00e8 stato un torneo di tennis facente parte dell'ATP Tour.\nMagnus Larsson ha battuto in finale Petr Korda 6-4, 4-6, 6-1."}
{"id": "2557430", "revid": "533647", "url": "https://it.wikipedia.org/wiki?curid=2557430", "title": "Lentini", "text": "Lentini (\"Lintini\" in siciliano) \u00e8 un comune italiano di abitanti del libero consorzio comunale di Siracusa in Sicilia. Cittadina barocca di origine greca (l'antica Leontinoi, di cui conserva ancora ingenti resti archeologici), un tempo fu uno dei pi\u00f9 importanti centri culturali, religiosi (essendo stata anche sede del vescovato) e agricoli (soprattutto per la rinomata produzione d grano in et\u00e0 antica e di arancia rossa in tempi pi\u00f9 recenti) dell\u2019isola, distinguendosi durante il periodo greco fino al dominio romano, rimanendo una delle pi\u00f9 influenti citt\u00e0 dell'isola anche nei periodi bizantini e svevi, per poi avere un periodo di declino protrattosi fino ai giorni nostri.\nSituata nella Piana di Catania, alle pendici dei Monti Iblei e in vicinanza del Lago di Lentini, \u00e8 rinomata per la produzione dell'Arancia Rossa di Sicilia (IGP) (insieme ai comuni limitrofi di Carlentini e Francofonte), nonch\u00e9 per il tipico pane di Lentini (\"u pani ri Lintini\" in siciliano), generalmente costituito da un impasto di acqua e farina di grano duro.\nGeografia fisica.\nTerritorio.\nLentini \u00e8 un comune di 215,84\u00a0km\u00b2, situato a 52\u00a0km a nordovest del capoluogo di provincia, Siracusa, che sorge a 53 m s.l.m., sulle prime propaggini collinari al margine meridionale della piana di Catania.\n\u00c8 l'antica Leontinoi, una delle prime colonie greche in Sicilia, ed ha notevoli resti archeologici. Poco lontano dall'abitato, a Nord-Ovest, si estende la conca dell'antico lago di Lentini (meglio noto come Biviere di Lentini, citato anche da Giovanni Verga nel suo \"La roba\"), un tempo interamente prosciugato e oggi ricostruito nel vecchio sito. Il mare (golfo di Agnone Bagni) dista 12\u00a0km dal centro abitato.\nL'ambiente del territorio di Lentini \u00e8 caratterizzato principalmente dai numerosi agrumeti che la circondano, difatti \u00e8 denominata la \"Citt\u00e0 delle arance\", per l'elevata produzione di Arancia Rossa di Sicilia (IGP).\nClima.\nSource=https://championtraveler.com/dates/best-time-to-visit-lentini-it/\nStoria.\nLentini ha una storia che risale all'VIII secolo a.C., quando venne fondato il nucleo abitato di Leontinoi ad opera di alcuni coloni calcidesi provenienti dalla Grecia.\nMonumenti e luoghi d'interesse.\nSiti archeologici.\nArea archeologica del Castellaccio.\nPoco distante dal centro abitato si possono ammirare i ruderi del castellaccio (\"castrum vetus\"), costruito seguendo in qualche modo il disegno della sommit\u00e0 piatta della rupe su cui poggia. Le prime informazioni riguardanti il castello medievale risalgono all'epoca normanna.\nIl sito, durante il corso dei tempi, ha subito delle modifiche e riparazioni che noi siamo in grado di ricostruire grazie a preziosissime fonti riscontrabili poi nel sito stesso: fra le pi\u00f9 importanti da ricordare le testimonianze di Ugo Falcando che ci parla del terremoto del 1169 che devast\u00f2 il paese e quelle di Edrisi, dalle quali emergono notizie riguardo a una roccaforte di epoca normanna che con molta probabilit\u00e0 sorgeva dove oggi possiamo vedere i resti dell'esteso complesso edilizio che venne restaurato poi da Federico II di Svevia durante la prima met\u00e0 del XIII secolo. Dopo Federico il castello \u00e8 stato nel tempo roccaforte e prigione di personaggi famosi ed \u00e8 stato sottoposto a continue ristrutturazioni e ampliamenti per riparare ai danni dovuti alle battaglie militari e soprattutto ai cataclismi a cui \u00e8 stato sottoposto(secondo storici Lentini venne colpita da un altro terremoto nel 1542). Il 1693 \u00e8 la data del gravissimo terremoto che rase al suolo intere citt\u00e0 come Catania e colp\u00ec anche Lentini: il Castellaccio ne usc\u00ec devastato e nonostante i vari restauri il castello era troppo danneggiato e quindi venne abbandonato, fino ai giorni nostri.\nIl Castellaccio \u00e8 posto al centro di un sistema fortificato non solo artificiale, ma anche naturale: a nord-ovest troviamo il colle Tirone, mentre a sud-est il colle Lastrichello, inoltre questi due colli sono divisi dalla fortezza da due vasti fossati tagliati nella rupe: il primo divide il Castellaccio dal colle Tirone, il secondo divide il Castellaccio dal colle Lastrichello. L'isolamento \u00e8 pi\u00f9 accentuato a nord( la cosiddetta valle del Crocifisso) e a sud( la valle di san Mauro), dove troviamo delle mura a strapiombo che isolano l'intero complesso.\nDei quattro lati sicuramente quello meridionale \u00e8 quello che ha conosciuto meno la mano dell'uomo per quanto riguarda il muro difensivo che potremmo definire naturale, a differenza dei rimanenti tre lati dove si nota il lavoro dell'uomo. Probabilmente il Castellaccio era recintato da una cinta muraria che formava una sorta di parallelepipedo; di questa cinta \u00e8 possibile ancora ammirare ai giorni nostri alcune parti nella parte meridionale, nella parte nord-orientale, dove la parte di muro ad est va a congiungersi ad angolo retto con l'imponente cinta muraria settentrionale; in questa imponente parte di cinta muraria ad angolo retto che si affaccia sul fossato che divide il Castellaccio dal colle Lastrichello doveva esserci la cosiddetta \"arx triangularis\", un'opera muraria di cui rimane solo una sorta di torre triangolare che, secondo le fonti, \u00e8 collassata a causa del terremoto del 1542 e ne rimane solo la porzione inferiore; al suo interno \u00e8 possibile osservare ci\u00f2 che rimane di un ambiente rettangolare e tracce di una porta larga circa 2 metri.\nNel fronte occidentale non esistono vere e proprie opere di difesa, visto che la rupe \u00e8 stata tanto intagliata da formare essa stessa una difesa con i nemici; la parete infatti \u00e8 alta 20 metri ed oltre alla valle naturale sono stati fatti altri 3 grandi fossati. Sempre lungo il fronte occidentale si conservano tracce di un grande muro con un'interruzione mediana che si pensa sia l'ingresso; quest'opera muraria sia pensa si identificabile con una delle tre torri difensive, molto probabilmente la torre ottagonale.\nIl fronte settentrionale si presenta in pessime condizioni e poche conservato, anche a causa di diverse frane che hanno danneggiato o abbattuto le cinte murarie, la parte pi\u00f9 integra \u00e8 quella precedentemente analizzate a nord-ovest; per\u00f2 bisogna soffermarsi su una pi\u00f9 recente scoperta, ovvero i resti di un edificio a pianta semicircolare che ricorda un'abside, quindi si pensa ad una cappella di cui si parla in alcuni documenti angioini del 1253.\nAll'incirca al centro del sito troviamo l'ingresso con delle scale che conduce al sotterraneo del castello, la cosiddetta \"sala ipogea\": l'entrata \u00e8 coperta con una volta a botte, mentre la sala, di pianta regolare, \u00e8 formata da 4 semipilastri che dovrebbero reggere la volta, anche se la sala \u00e8 troppo in basso e quindi non \u00e8 sicuro che quei semipilastri abbiano una funzione di reggenza o siano solo di abbellimento, perch\u00e9 si pensa anche che la sala sia stata intagliata nella roccia. I semipilastri poggiano su un banchinamento perimetrale che ricorda quello del castello maniace e della basilica del Murgo; sfortunatamente il pavimento \u00e8 andato perduto. Inoltre la camera presenta delle feritoie che si pensa abbia la funzione di far entrare l'aria nella stanza. Si pensa che la sala sia collegata da cunicoli segreti a delle grotte che si trovano alla base del castellaccio, fra cui, la pi\u00f9 famosa, \"caverna delle palle\".\nSi possono notare, uno vicino all'ingresso della sala e uno vicino al muro settentrionale, due cisterne per l'approvvigionamento dell'acqua, anche se si pensa che quelle due cisterne siano troppo piccole per un castello di una tale grandezza e quindi si suppone che ci siano altre cisterne ancora sotterrate e quindi non scoperte.\nOratorio di Santa Lucia al Tirone.\nAll'interno del parco archeologico del Castellaccio \u00e8 possibile ammirare anche il cosiddetto \"Oratorio di santa Lucia\", una grotta usata dalle suore tra il XII e il XIV secolo come luogo di culto.\nSul sito \u00e8 ancora possibile osservare ed ammirare i resti degli scalini d'entrata dell'epoca, una sepoltura scavata nel pavimento ed un preziosissimo ciclo di affreschi, datati intorno al XIV secolo: tra di essi quello che d\u00e0 il nome al all'oratorio, ovvero quello di Santa Lucia, in abiti sontuosi, insieme a una persona in ginocchio sulla sua sinistra (probabilmente colui che ha commissionato gli affreschi), un Cristo Pantocratore sulla sinistra, alla sua destra un santo barbuto (si pensa san Nicola), una mater Domini (Madonna che tiene in braccio Ges\u00f9) e i resti di un affresco raffigurante un santo a cavallo (probabilmente san Giorgio).\nQuesti affreschi sono di grande importanza per il territorio, perch\u00e9 insieme ad altri esempi, come quelli delle grotte del crocifisso (nei paraggi), sono un calzante esempio della ricchezza e proliferazione di questo genere di pitture rupestri nel paese.\nAltro.\nNel 1965 fu nominato pretore di Lentini un giovanissimo Giovanni Falcone, al suo primo incarico dopo l'ingresso in magistratura.\nSociet\u00e0.\nTradizioni e folclore.\nLa festa dei santi martiri Alfio, Filadelfo e Cirino si celebra in onore dei tre santi patroni del comune, si svolge annualmente, in maggio e settembre.\nLa memoria della traslazione delle reliquie dei santi martiri, il 2 settembre, fa rivivere in piena estate i giorni della festa patronale di maggio, nel ricordo del rientro delle reliquie avvenuto nel 1517 dal monastero di Fragal\u00e0, in provincia di Messina. Le celebrazioni si svolgono in Chiesa Madre, i simulacri dei Tre Santi Patroni vengono esposti davanti al portone centrale, all'interno della chiesa. Da qualche anno in questo giorno di festa, il Sacro Fercolo di Sant'Alfio viene esposto solennemente alla venerazione dei fedeli all'interno della sua cappella.\nGeografia antropica.\nSuddivisioni storiche.\nLentini conta 46 quartieri storici e toponimi:\nBadduzza, Badia, Bedda Matri a Catina, Biviratura, Buffetti, Cacciri, Calata 'e Signureddu, Campana, Carrubbazza, Cuddaria, Gghianata a' Matri Ddiu, Ghianata de Pupazzi, Gghianata do Canonicu Finucchiaru, Gghianata do Spitali vecchiu, Lavatoriu, Machina o Ghiacciu, Maronna o Casteddu, Ortu 'aranci, Ponti, Potta iaci, Purrazzitu, Puttazza, Quattarari, Quatteri cinisi, Roggiu, Rua ranni, San Cristofuru, San Giulianu, San Giuvanni, San Paulu, Santa Cruci, Santa Mara vecchia, Santa Mariula, Santuzzi, Scala, Scala o Suretu, Scanneria, Sibba, Supra a fera, Tririci vaneddi, Urfaneddi, Villa Badda, Vutata o Santu, Vutata do scupitteri.\nEconomia.\nL'economia del territorio dipende in buona parte dalla coltivazione degli agrumi, soprattutto dell'arancia rossa che, con la variet\u00e0 '\"moro\" e \"tarocco\", raggiunge in questa zona livelli d'eccellenza.\nSono anche presenti piccole realt\u00e0 manifatturiere legate alla produzione di calzature e abbigliamento sportivo.\nIn anni recenti lo sviluppo di attivit\u00e0 ricettive e della ristorazione ha mostrato una propensione a sviluppare un sistema d'accoglienza legato alle risorse archeologiche, paesaggistiche e alle tradizioni gastronomiche. In questo senso \u00e8 esemplare lo sforzo di salvaguardare e promuovere il pane di Lentini, fra i pochi in Sicilia a essere cotto nei forni a legna secondo la tradizione.\nInfrastrutture e trasporti.\nStrade.\nI collegamenti stradali principali sono rappresentati da:\nFerrovie.\nLa citt\u00e0 \u00e8 servita da due stazioni ferroviarie, la stazione di Lentini (la principale) e la stazione di Lentini Diramazione, poste sulla linea Messina-Siracusa della rete ferroviaria della Sicilia.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nHa sede nel comune la societ\u00e0 di calcio Leonzio Football Club, squadra militante nel campionato di Terza Categoria, fallita nel 2020 e rifondata lo stesso anno dopo aver fatto ben quattro salti di categoria consecutivi, dalla Promozione alla Serie C.\nNel comune \u00e8 presente anche l'A.S.D. Leontinoi Calcio a 5 iscritta al campionato di C1 girone B con colori sociali bianco-neri.\nNel comune ha sede da aprile 2006 la \"A.S.D. I leoni di Lentini MTB\", societ\u00e0 sportiva dilettantistica che pratica la mountain bike e negli anni ha modificato la sua vocazione passando dall'agonismo dei primi anni 2006-2009 al cicloturismo, con l'organizzazione di raduni ed eventi come la \"ricottabike\" la \"salsicciata n'bike\" o il \"Santa Claus in bicicletta\" che ogni anno attirano centinaia di amatori. Dal Novembre 2018 fa parte, come team fondatore, del Sicily Excursions mtb, un sodalizio di societ\u00e0 provenienti da tutta la Sicilia che organizzano raduni ciclo-turistici con l'intento di diffondere la pratica della mountain bike e far conoscere il territorio e le sue tradizioni.\nNel comune ha sede una societ\u00e0 di pallacanestro chiamata Basket Lions Lentini, fondata nel 2009. Celebre la rivalit\u00e0 con l'a.s.d Bulldogs Basket, squadra appartenente alla citt\u00e0 di Carlentini.\nInoltre \u00e8 presente una societ\u00e0 di atletica leggera, l'A.S.D. Atletica Scuola Lentini.\nPresente sul territorio dal 2010, anche un gruppo motociclistico, Old Class Motorcycles a.c.s., dedito alla organizzazione di motoraduni (BDAY RUN&amp;PIN UP CONTEST, 7eMezzoRun, BLESSING DAY) e moto-passeggiate, nonch\u00e9' eventi di beneficenza e raccolta viveri e indumenti per i meno abbienti. Questo gruppo, fa' da capofila a Old Class Motorcycles Germany, fondato nel 2015 a Bad T\u00f6lz, Germania."}
{"id": "2557436", "revid": "767487", "url": "https://it.wikipedia.org/wiki?curid=2557436", "title": "Francesco Lunardini", "text": "Carriera.\nCresce nel vivaio del ed esordisce in Serie C1 a 18 anni, totalizzando 7 presenze.\nLa stagione successiva viene girato in prestito in Serie D alla Val di Sangro, dove realizza una rete in 25 presenze.\nIn seguito viene prestato al in Serie C1 per tre stagioni consecutive, con un bottino finale di 83 presenze in terza serie.\nNell'estate 2007 il Rimini decide di riportare il centrocampista alla base e di permettergli di debuttare in Serie B: la prima stagione con la squadra romagnola \u00e8 buona.\nDurante la stagione successiva viene visionato dall'allenatore del Francesco Guidolin, che decide di inserirlo nella spesa di gennaio 2009 della societ\u00e0 crociata.\nContribuisce quindi al ritorno del Parma in Serie A e viene confermato nella stagione successiva nella massima serie. Debutta in Serie A il 30 agosto 2009 in Parma-Catania (2-1), terminando la stagione con un bottino personale di 18 presenze. Il 25 giugno 2010 viene riscattato completamente dal , che il 16 agosto dello stesso anno annuncia il passaggio del giocatore alla (appena ripescata in B) con la formula del prestito. Con la squadra giuliana firma subito un gol importante all'esordio in campionato che permette alla Triestina di acciuffare il pareggio (1-1) contro l'AlbinoLeffe. La stagione non prosegue come era iniziata, terminando con la retrocessione in Prima Divisione. Il giocatore per\u00f2 non segue gli alabardati e prosegue la sua avventura in cadetteria questa volta in prestito al neopromosso . Debutta con la nuova maglia il 4 settembre in - 6-0 subentrando a Rodrigue Boisfer all'inizio del secondo tempo. Segna il suo primo gol alla 5\u00aa giornata contro il Modena.\nConclude la stagione con la retrocessione e 21 partite e un gol segnato.\nNell'agosto 2012 viene ceduto in prestito al San Marino.\nIl 22 agosto 2013 viene messo sotto contratto dal Fano."}
{"id": "2557438", "revid": "767487", "url": "https://it.wikipedia.org/wiki?curid=2557438", "title": "Commonwealth Trans-Antarctic Expedition", "text": "La Commonwealth Trans-Antarctic Expedition, nota anche come Spedizione Fuchs-Hillary, fu condotta nel 1955-1958 con l'intento di attraversare l'Antartide passando per il polo sud.\nFu organizzata in occasione dell'Anno geofisico internazionale dai governi di Regno Unito, Nuova Zelanda, Australia e Sudafrica, sotto il patrocinio della regina Elisabetta II d'Inghilterra. Anche gli Stati Uniti e gruppi privati contribuirono a finanziare l'impresa.\nDue gruppi separati, uno guidato da Vivian Fuchs e l'altro da Edmund Hillary, raggiunsero il polo sud partendo da lati opposti del continente antartico, con l'ausilio di mezzi motorizzati. Il gruppo di Vivian Fuchs, dopo aver sostato nella base antartica statunitense Amundsen-Scott, da poco installata, prosegu\u00ec il viaggio raggiungendo la base da cui era partito Hillary.\nLogistica.\nL'intero viaggio e la maggior parte dei trasporti di materiale fu effettuata con mezzi terrestri, come ad esempio il Tucker Sno-Cat, ma entrambi i gruppi si avvalsero anche di aerei leggeri per voli di ricognizione e per eventuali soccorsi. Aiuto logistico fu anche prestato dal personale delle basi antartiche statunitensi. Per un certo tratto della traversata furono portati cani da slitta, che sarebbero stati impiegati in caso di problemi ai mezzi motorizzati."}
{"id": "2557445", "revid": "26630", "url": "https://it.wikipedia.org/wiki?curid=2557445", "title": "Citt\u00e0 dell'Irlanda", "text": "Il titolo di citt\u00e0 in Irlanda viene legalmente riconosciuto dal \"Local Government Act\". Dublino \u00e8 l'unica citt\u00e0 riconosciuta dalla Costituzione irlandese.\nStoricamente, lo status di citt\u00e0 nel Regno Unito, e prima ancora nel regno d'Irlanda, \u00e8 stata una designazione cerimoniale. La concessione del titolo di citt\u00e0 \u00e8 sinonimo di pi\u00f9 prestigio rispetto ai titoli municipali alternativi \"borough\", \"town\" and \"township\", ma non ha fornito ulteriori poteri giuridici. Questo rimane il caso delle citt\u00e0 nell'Irlanda del Nord, che \u00e8 ancora parte del Regno Unito. Nella Repubblica d'Irlanda, \"citt\u00e0\" ha una designazione nel governo locale.\nStoria.\nCinque citt\u00e0 sono riconosciute tali storicamente per editto reale: \nKilkenny possiede un consiglio cittadino e confini cittadini che la separano dai territori circostanti."}
{"id": "2557450", "revid": "20768", "url": "https://it.wikipedia.org/wiki?curid=2557450", "title": "Il Cassaro", "text": ""}
{"id": "2557456", "revid": "729019", "url": "https://it.wikipedia.org/wiki?curid=2557456", "title": "Roger Aubert", "text": "Biografia.\nNipote dell'egittologo Jean Capart (1877-1947), comp\u00ec gli studi secondari all'Institut Saint-Boniface-Parnasse (Ixelles). Ottenne la laurea in storia all'Universit\u00e0 cattolica di Lovanio nel 1933 e studi\u00f2 teologia al Seminario di Malines.\nAubert fu ordinato sacerdote nel 1938 - prima dell'invasione del Belgio - proseguendo poi gli studi teologici all'universit\u00e0 cattolica di Lovanio. Accumul\u00f2 in pochi anni (1939-1945) i gradi di dottore e \"Magister Sacrae Theologiae\". Nel 1951 divenne canonico onorario.\nFu professore successivamente al Seminario di Malines (1944-1952) e alla stessa universit\u00e0 dal 1952 al 1983. \nLa sua bibliografia conta oltre 500 titoli.\nRiconoscimenti.\nMembro di diverse commissioni storiche, parecchie lauree honoris causa (nelle universit\u00e0 di Nimega, 1963; Milano, 1965; Tubinga, 1967; Graz, 1985); membro del Pontificio Comitato di Scienze Storiche (1968); e del Consiglio scientifico dell'Istituto Paolo VI di Brescia (1980), della British Academy (1980), presidente del Comitato scientifico della Fondazione Giuseppe Sarto, istituzione culturale costituita nel 1985 dal Comune di Riese (nel 1988).\nNell'occasione del suo novantacinquesimo compleanno, i suoi colleghi e studenti pubblicarono un Festschrift: \"La papaut\u00e9 contemporaine (XIXe-XXe si\u00e8cles) - Il papato contemporaneo (secoli XIX-XX)\"."}
{"id": "2557462", "revid": "52122", "url": "https://it.wikipedia.org/wiki?curid=2557462", "title": "Enzo Mini", "text": "appartenente al Reggimento \"San Marco\".\nBiografia.\nRichiamato alla leva con l'entrata in guerra dell'Italia, fu assegnato al Reggimento \"San Marco\" di stanza a Pola e successivamente a Pesaro, sua citt\u00e0 natale. Superato il corso da ufficiale venne destinato con il grado di sottotenente di artiglieria a Casale Monferrato. Qui, dopo pochi mesi, si offr\u00ec volontario per essere assegnato ad un reparto speciale in costituzione a Livorno: dopo essere stato selezionato ed essere stato sottoposto ad un durissimo addestramento venne nominato comandante della 2\u00aa Compagnia del \"Bafile\", Reparto Speciale, ed inviato nel novembre 1942 ad occupare la Corsica e il porto di Tolone, per contrastare le forze della Francia Libera, ed infine, all'inizio del 1943, in Sardegna.&lt;br&gt;\nNel frattempo il suo reparto speciale assume ufficialmente la denominazione \"NP\" (Nuotatori Paracadutisti), specificamente destinato ad azioni e colpi di mano anfibi.\nL'armistizio lo colse durante lo svolgimento di una missione presso le coste africane. Nel generale clima di sbandamento, il Reparto NP rimase fedele al giuramento prestato \"al Re ed alla Patria\", senza defezioni, ed alla fine del 1943 venne richiesta la sua collaborazione in qualit\u00e0 di forza cobelligerante dagli alleati, \"che ben conoscevano il nostro reparto dalle informazioni del loro servizio segreto\": da quel momento il Reparto NP pass\u00f2 agli ordini di ufficiali americani dell'O.S.S.\nNei primi mesi del 1944 fu trasferito per ulteriore addestramento a Taranto presso la sede dei Mezzi d'Assalto della Regia Marina, poi a Napoli ed infine definitivamente destinato operativamente al fronte adriatico, in coordinamento con OSS MU (Maritime Unit) americano.\nTra le operazioni pi\u00f9 importanti da lui comandate svolte sul fronte adriatico va segnalata la \"Operation Packard\", l'avventuroso sbarco e reimbarco alle spalle della Linea Gotica, in localit\u00e0 Casteldimezzo, pochi giorni prima del suo sfondamento (avvenuto il 2 settembre 1944), dove in diretto raccordo con locali partigiani pesaresi e romagnoli verranno raccolte preziose informazioni sulla consistenza delle forze tedesche ed in particolare il recupero di una mappa delle fortificazioni relative ad un tratto lungo 40 chilometri, che verr\u00e0 consegnato al Comando alleato delle forze della VIII Armata.&lt;br&gt;\nNei mesi successivi effettu\u00f2 altre missioni nell'area ravennate e veneta, in raccordo con i reparti speciali inglesi della P.P.A. ed elementi partigiani della 28\u00aa Brigata Garibaldi \"Mario Gordini\", che si concluderanno con l'entrata a Venezia il 30 aprile del Reparto NP, unico contingente di truppe appartenente all'esercito italiano ad entrare nella citt\u00e0 liberata.\nMor\u00ec poco dopo la fine della guerra, nel 1946, durante un'operazione di sminamento subacqueo nel porto di Rimini per la quale, ancora una volta, si era offerto volontario."}
{"id": "2557470", "revid": "767487", "url": "https://it.wikipedia.org/wiki?curid=2557470", "title": "Lukas Brazdauskis", "text": ""}
{"id": "2557472", "revid": "1442080", "url": "https://it.wikipedia.org/wiki?curid=2557472", "title": "Christian Piot", "text": "Carriera.\nPortiere specialista nei calci piazzati, l'unica rete messa a segno in Nazionale \u00e8 stata realizzata in - del 26 gennaio 1977 (2-1 il risultato finale a favore degli azzurri), segnando su calcio di rigore contro Castellini."}
{"id": "2557473", "revid": "203463", "url": "https://it.wikipedia.org/wiki?curid=2557473", "title": "Spedizione Fuchs-Hillary", "text": ""}
{"id": "2557474", "revid": "209263", "url": "https://it.wikipedia.org/wiki?curid=2557474", "title": "Diane Janssen", "text": ""}
{"id": "2557476", "revid": "124753056", "url": "https://it.wikipedia.org/wiki?curid=2557476", "title": "Cattedrale di Nantes", "text": "La cattedrale dei Santi Pietro e Paolo di Nantes (in lingua francese: Cath\u00e9drale Saint-Pierre-et-Saint-Paul de Nantes; in lingua bretone: Iliz-Veur Sant-P\u00ear-ha-Sant-Paol Naoned) \u00e8 una cattedrale in stile gotico della Chiesa cattolica che sorge nella citt\u00e0 di Nantes. La sua costruzione \u00e8 durata pi\u00f9 di 450 anni, dal 1434 al 1891, ma tale lungo periodo non ha inciso sulla qualit\u00e0 e la coerenza del suo stile gotico. \u00c8 classificata monumento storico dal 1862.\nStoria.\nEdifici precedenti.\nIl sito sarebbe stato in origine occupato da un tempio druidico dedicato a Bouljanus.\nL'attuale cattedrale \u00e8 stata preceduta da tre edifici religiosi cristiani, sorti nel medesimo luogo:\nSan Chiaro e la prima chiesa.\nUna tradizione leggendaria fa risalire al III secolo l'arrivo a Nantes di san Chiaro, primo vescovo della citt\u00e0, venuto da Roma recando un chiodo proveniente dalla croce sulla quale era stato martirizzato san Pietro. Per custodire la reliquia, egli fece costruire una cappella, che dedic\u00f2 ai Santi Pietro e Paolo. In effetti si \u00e8 trovata traccia di un oratorio a ovest della citt\u00e0.\nMa fu nel IV secolo che venne realizzata una vera e propria chiesa, questa volta a est, l\u00e0 dove oggi si trova la cattedrale. L'edificio fu collocato presso la cinta muraria gallo-romana e questa posizione ne condizion\u00f2 lo sviluppo successivo: poich\u00e9 l'abside era molto vicina ai bastioni, l'estensione della futura cattedrale fu in seguito limitata da tale circostanza. Sotto questa prima basilica vennero scavate tre piccole cripte. Essa dur\u00f2 fino al VI secolo, quando il bisogno di accogliere un numero maggiore di fedeli indusse la fondazione di una struttura pi\u00f9 grande.\nDa non confondere con la prima basilica \u00e8 la chiesa parrocchiale denominata \"San Giovanni del Battistero\", che fu costruita nel IV o V secolo sul suo lato settentrionale e le cui vestigia furono scoperte in occasione degli scavi condotti dal canonico Durville fra il 1910 e il 1913. Questa chiesa, che era anche la sede del vicariato, ossia la parte della diocesi che si estendeva fra la Loira, la diocesi di Angers e il corso dell'Erdre, era composta da una navata tagliata da un transetto, priva di abside. Come indica il suo nome, l'edificio conteneva un battistero: in effetti, nella navata sono stati trovati i resti di due piscine battesimali. Una di esse, risalente al IV secolo, formava un bacino ottagonale a lati diseguali di 0,60/0,71 metri di lunghezza, per un diametro di 1,56 metri e una profondit\u00e0 di circa 1 metro. L'altra, del VI secolo, consisteva in un blocco circolare di muratura con un diametro di 3,65 metri e 0,70 metri di profondit\u00e0, sul fondo del quale c'era un'apertura ottagonale incorniciata di mattoni, che costituiva propriamente il battezzatoio. Il transetto della chiesa fu distrutto verso la fine del IX secolo, mentre la navata scomparve fra il 1469 e il 1486 per fare posto all'ampliamento della cattedrale verso nord.\nLa prima cattedrale.\nLa costruzione della prima cattedrale cominci\u00f2 nella prima met\u00e0 del VI secolo su iniziativa del vescovo Eumerio II. Essa venne consacrata nel 567/568 oppure il 30 settembre 580 dal suo successore Felice I.\nL'edificio aveva tre navate, con tre corrispondenti portali in facciata, ed era sormontata da una torre quadarata con una lanterna a forma di cupola. La cattedrale suscit\u00f2 l'ammirazione di Venanzio Fortunato. Diversi scavi archeologici effettuati nel XIX e nel XX secolo dimostrano la ricchezza e la magnificenza di questa chiesa, che fu senza dubbio un obiettivo primario per i Normanni nel corso del IX e del X secolo.\nIl 24 giugno 843, in occasione di un'incursione normanna, il vescovo Guntardo venne massacrato nella chiesa con i suoi fedeli. Fra l'897 e il 906 il vescovo Fulcherio fece effettuare lavori di restauro, ma nel 919 la chiesa fu nuovamente saccheggiata e data alle fiamme. Fu soltanto alla fine del X secolo che l'edificio venne ricostruito su iniziativa di Gu\u00e9rech, duca di Bretagna e conte-vescovo di Nantes. Risale a quest'epoca il nucleo della cripta medievale. Un ambizioso progetto di ampliamento, dovuto probabilmente al vescovo Benedetto di Cornovaglia fra il 1079 e il 1111, fu abbandonato dopo la costruzione delle fondamenta del braccio meridionale del transetto.\nLa cattedrale romanica.\nPer ricostruire la cattedrale si scelse di non distruggere la cripta di Gu\u00e9rech. Poich\u00e9 quest'ultima non era sotterranea, per costruire il coro fu necessario alzare il suolo. La navata, forse affiancata da delle navate laterali, era probabilmente coperta da tre cupole come la cattedrale di Le Puy-en-Velay. L'ipotesi generalmente condivisa pone il periodo di costruzione dopo il 1130. Non ci sono dati certi circa l'aspetto esteriore e i dettagli di questa cattedrale. Alla fine del XII secolo il coro venne modificato. Nel 1415 un incendio caus\u00f2 l'abbattimento di una torre quadrata, fra il XVI e il XVII secolo fu soppressa parte del braccio meridionale del transetto e l'intera struttura romanica scomparve entro il 1886. A quest'epoca non rimaneva altro che la cripta sotto il coro e alcuni capitelli, oggi conservati al Museo Dobr\u00e9e.\nLa cattedrale attuale.\nLa costruzione dell'edificio attuale fu inizialmente condotta da Guillaume de Dammartin - i cui legami con Guy de Dammartin o con Jean de Dammartin (architetto delle cattedrali di Tours e di Le Mans) sono semplici supposizioni - e poi da Mathurin Rodier, su impulso del duca Giovanni V di Bretagna e del vescovo Jean de Malestroit, che posero la prima pietra il 14 aprile 1434.\nLa met\u00e0 del XV secolo \u00e8 in effetti un periodo propizio per simili progetti, giacch\u00e9 la Bretagna aveva ritrovato una sufficiente prosperit\u00e0 commerciale grazie ad una politica diplomatica opportunistica e abile, che le aveva permesso di rimanere relativamente al riparo dei problemi europei dell'epoca, in particolare fra i regni di Francia e d'Inghilterra.\nInoltre, la fondazione di una cattedrale cos\u00ec imponente e il coinvolgimento nel progetto del potere ducale contribuivano alla legittimazione di questo potere in un contesto difficile, seguito alle guerre di successione del ducato di Bretagna. D'altra parte, Nantes non fu la sola citt\u00e0 a beneficiare di questa politica: basti citare ad esempio la realizzazione della facciata della cattedrale di Quimper, iniziata dieci anni prima, nel 1424.\nLa facciata della nuova cattedrale fu completata entro la fine del XV secolo, le torri nel 1508, la navata centrale e quelle laterali all'inizio del XVI secolo, la volta gotica della navata, il braccio meridionale del transetto e gli archi rampanti nel XVII secolo. Un progetto di completamento del XVII secolo (del quale resta un bozzetto) prevedeva di aggiungere un transetto e una corta abside addossata ai bastioni. La demolizione delle mura a est della citt\u00e0 permise il completamento della cattedrale nel XIX secolo: il braccio settentrionale del transetto e l'abside vennero iniziati nel 1840, il vecchio coro romanico fu abbattuto a partire dal 1876 per fare posto ad un coro neogotico e l'antica torre della crociera venne rimossa nel 1886. I lampadari della navata furono realizzati verso il 1870 dall'orafo Fran\u00e7ois Evellin.\nDopo 457 anni di lavori, la cattedrale venne inaugurata il 25 dicembre 1891 dal vescovo Jules-Fran\u00e7ois Le Coq.\nI lavori di restauro.\nLa cattedrale conobbe una lunga fase di degrado nel corso del XVIII secolo. Durante la rivoluzione francese essa venne trasformata in arsenale e scuderia, finch\u00e9 un decreto dipartimentale del 1794 la consacr\u00f2 ufficialmente alla celebrazione di feste pubbliche. Il 25 maggio 1800 l'esplosione di una polveriera nella torre degli Spagnoli del castello dei duchi di Bretagna caus\u00f2 gravi danni alla parte meridionale della cattedrale.\nI violenti bombardamenti del 15 giugno 1944 provocarono danni all'edificio, per rimediare ai quali vennero iniziati importanti lavori di restauro. Il 28 gennaio 1972, quando i restauri erano quasi completati, nel sottotetto scoppi\u00f2 un gigantesco incendio, originato da una saldatrice lasciata malauguratamente accesa da un operaio. Prima di venire domato dai pompieri, il fuoco distrusse gran parte della travatura e caus\u00f2 numerosi altri danni.\nIn seguito a questo evento, a cui bisogna aggiungere il degrado dovuto all'inquinamento urbano, furono intrapresi nuovi, imponenti lavori di restauro. In tale occasione vennero ricostruite le decorazioni della facciata occidentale, cos\u00ec come si presentavano in origine nel XV secolo. Oggi questi lavori non sono ancora terminati, poich\u00e9 si intendono effettuare interventi simili anche sulla facciata est della torre meridionale, poi sul portale del transetto settentrionale e infine sull'abside.\nLa mattina del 18 luglio 2020, alle ore 7:30 circa, \u00e8 stato appiccato da un volontario diocesano un incendio doloso alla cattedrale, che ha coinvolto le navate e anche la zona dov'\u00e8 ubicato l'organo, il quale \u00e8 risultato completamente distrutto.\nL'edificio.\nArchitettura.\nLe dimensioni della cattedrale sono le seguenti:\nLa facciata \u00e8 racchiusa fra due torri alquanto massicce, la cui sommit\u00e0 \u00e8 a terrazza. Essa presenta alcune particolarit\u00e0, come la presenza di un pulpito esterno, destinato ad essere usato per predicare alla folla radunata sulla piazza, e di cinque portali con strombature riccamente decorate, tre frontali e due laterali. I portali sono dedicati come segue:\nIl portale centrale venne completato nel 1481. Re Enrico IV lo varc\u00f2 nel 1598, in occasione del suo passaggio a Nantes per la firma dell'editto di tolleranza.\nSe la facciata nel suo complesso non ha n\u00e9 l'eleganza n\u00e9 la nobilt\u00e0 architettonica di altri edifici gotici coevi, l'interno risulta notevole, in particolare per la bianchezza del tufo calcareo (accentuata dai recenti restauri) e per le imponenti dimensioni della navata.\nLe cripte.\nLa cattedrale ha due cripte:\nGli organi.\nOrgano maggiore.\nI documenti testimoniano la presenza di un organo nella cattedrale a partire gi\u00e0 dal XV secolo. L'organo dal quale deriva lo strumento attuale \u00e8 opera di Jacques Girardet per la parte centrale, risalente al 1619; le parti laterali, aggiunte nel 1768, sono di Adrien L\u00e9pine. Nel 1784 Fran\u00e7ois-Henri Clicquot, organaro del re, rimaneggi\u00f2 lo strumento, che risult\u00f2 infine avere 49 registri, 5 tastiere e una pedaliera.\nDurante la rivoluzione francese, l'organista Denis Joubert salv\u00f2 l'organo dalla vendita o dalla distruzione rendendolo partecipe delle feste che si svolgevano all'interno della cattedrale. Nel 1833 il capitolo affid\u00f2 a Geiger, organaro di Nantes, il compito di restaurare lo strumento, ma il lavoro rimase a lungo incompiuto e fu terminato solo nel 1893.\nIl 15 giugno 1944 l'organo sub\u00ec danneggiamenti a seguito di un violento bombardamento su Nantes. Lo strumento venne quindi nuovamente restaurato e il numero di registri fu portato a 74. L'organo \u00e8 andato completamente distrutto in un incendio nel 2020.\nOrgano corale.\nLe cerimonie ordinarie sono generalmente accompagnate dall'organo del coro, chiamato \"organo piccolo\", che tuttavia \u00e8 il pi\u00f9 grande organo d'accompagnamento di Francia. Realizzato nel 1897 da Louis Debierre, \u00e8 dotato di 33 registri. Danneggiato dai bombardamenti del 1944 e poi dall'incendio del 1972, fu restaurato e restituito alle sue funzioni nel 1985. La parte strumentale dell'organo \u00e8 classificata monumento storico dal 1982"}
{"id": "2557478", "revid": "36426", "url": "https://it.wikipedia.org/wiki?curid=2557478", "title": "San Giorgio e il Drago", "text": ""}
{"id": "2557482", "revid": "30445", "url": "https://it.wikipedia.org/wiki?curid=2557482", "title": "Cervo delle Calamian", "text": ""}
{"id": "2557483", "revid": "871355", "url": "https://it.wikipedia.org/wiki?curid=2557483", "title": "Sonda di emissione fotonica", "text": "La sonda di emissione fotonica \u00e8 uno strumento che si usa per misurare segnali temporizzanti nei dispositivi a semiconduttori. Le misurazioni dei tempi di emissione fotonica sono eseguite sul lato posteriore del dispositivo a semiconduttori. Il substrato del dispositivo in analisi deve essere prima assottigliato meccanicamente. Il dispositivo viene montato su un piatto traslatore lungo gli assi X-Y in una chiusa che lo scherma da tutte le sorgenti luminose. Il dispositivo viene poi collegato a degli stimoli elettrici attivi. Lo schema di stimolazione viene continuamente iterato ed un impulso di azionamento viene inviato allo strumento sonda di emissione fotonica per informarlo quando lo schema di \nprova si ripete. Questa sonda funzione come un oscilloscopio di campionatura, e viene utilizzato per l'analisi dei guasti dei semiconduttori.\nTeoria di funzionamento.\nQuando lo schema di stimolazione elettrica viene applicato iterativamente al dispositivo da controllare, i transistori interni si accendono e si spengono. Quando i transistori nMOS e pMOS si accendono e si spengono emettono dei fotoni. Queste emissioni di fotoni sono registrate da un rivelatore sensibile ai fotoni. Contando il numero di fotoni emessi da un specifico transistor in un intervallo di tempo, un istogramma fotonico pu\u00f2 essere costruito. L'istogramma fotonico indica un aumento nella emissione fotonica durante i tempi di transizione di acceso o spento. Rivelando le emissione fotoniche congiunte di coppie di transistor a canali -p e -n contenuti in una porta logica, \u00e8 possibile utilizzare il diagramma che ne risulta per stabilire la locazione temporale dei lati in salita e in discesa del segnale su quel punto. La forma d'onda prodotta non \u00e8 rappresentativa di una reale tensione, ma ne rappresenta accuratamente la derivata, con i picchi fotonici che sono osservati solamente ai lati.\nVoci correlate.\nAnalisi dei guasti"}
{"id": "2557485", "revid": "223320", "url": "https://it.wikipedia.org/wiki?curid=2557485", "title": "Nessma Tv", "text": ""}
{"id": "2557487", "revid": "812894", "url": "https://it.wikipedia.org/wiki?curid=2557487", "title": "Carlo Garbagnati", "text": "Dal 1994 al 2009 \u00e8 stato vicepresidente di Emergency, ONG italiana che cura le vittime della guerra e costruisce e gestisce ospedali in diversi paesi del mondo, della quale \u00e8 anche cofondatore insieme a Teresa Sarti e Gino Strada."}
{"id": "2557488", "revid": "15756", "url": "https://it.wikipedia.org/wiki?curid=2557488", "title": "Isole Cuyo", "text": "Le isole Cuyo sono un arcipelago che si trova nel mar di Sulu, tra l'isola di Palawan a est e l'isola di Panay a ovest. L'arcipelago ha una lunghezza di circa 80\u00a0km ed una larghezza massima di circa 60\u00a0km.\nLa superficie totale \u00e8 di circa 130\u00a0km\u00b2 e la popolazione di circa 43.000 abitanti (2007). Amministrativamente appartengono alle Filippine, provincia di Palawan, suddivise fra le municipalit\u00e0 di Cuyo, Magsaysay e Agutaya.\nL'arcipelago \u00e8 composto da circa 40 isole; le principali sono (da nord a sud):\nOltre a queste isole maggior sono presenti altre piccole isole coralline e isolotti minori.\nI principali centri abitati sono: Cuyo Town sull'isola omonima, Agutaya e Villasol sull'isola di Agutaya e Algeciras nelle Quiniluban. Cuyo Town risale al XVII secolo, al tempo della colonizzata dagli spagnoli. Di quel periodo restano alcune chiese cattoliche ed un forte costruito per la protezione contro le incursioni dei pirati Moro.\nLe principali attivit\u00e0 produttive sono la coltivazione della palma da cocco la pesca ed il turismmo.\nSull'isola di Cuyo \u00e8 presente un aeroporto pubblico di Classe 2 (sigla IATA: CYU, sigla ICAO: RPLO) nella zona nord-orientale dell'isola. Voli settimanali della South East Asian Airlines la collegano con Puerto Princesa (Palawan), Boracay e Manila."}
{"id": "2557492", "revid": "196390", "url": "https://it.wikipedia.org/wiki?curid=2557492", "title": "Il vizietto III", "text": ""}
{"id": "2557496", "revid": "368690", "url": "https://it.wikipedia.org/wiki?curid=2557496", "title": "Colori e simboli dell'Internazionale Football Club", "text": ""}
{"id": "2557497", "revid": "196390", "url": "https://it.wikipedia.org/wiki?curid=2557497", "title": "Il vizietto 3", "text": ""}
{"id": "2557500", "revid": "208109", "url": "https://it.wikipedia.org/wiki?curid=2557500", "title": "Il vizietto 2", "text": ""}
{"id": "2557514", "revid": "1652635", "url": "https://it.wikipedia.org/wiki?curid=2557514", "title": "Zopp\u00e8", "text": "Zopp\u00e8 \u00e8 una frazione del comune di San Vendemiano, in provincia di Treviso.\nGeografia fisica.\nIl paese si sviluppa lungo la SP 165 \"Ungaresca\" (via Lourdes-via Marconi), antica via di comunicazione tra Veneto e Friuli, la quale ne interseca il nucleo, piazza San Pietro. \u00c8 in continuit\u00e0 con la localit\u00e0 Cosniga, subito ad ovest. Sono tradizionalmente parte della frazione anche le localit\u00e0 Capo di Sopra e Capo di Sotto.\nMonumenti e luoghi d'interesse.\nEssendosi sviluppato lungo una delle pi\u00f9 antiche e importanti arterie stradali del territorio, il piccolo centro di Zopp\u00e8 \u00e8 il primo nucleo abitativo ad essere sorto nell'attuale comune di San Vendemiano; ne deriva la presenza di alcuni importanti luoghi d'interesse, legati perlopi\u00f9 al mondo rurale e alla cristianit\u00e0.\nChiesa di San Pietro in Vincoli.\nLa chiesa parrocchiale \u00e8 intitolata a San Pietro in Vincoli. Costruita verso il 1588-1589 e consacrata nel 1615, and\u00f2 a sostituire una chiesetta, oggi semidistrutta, posta in localit\u00e0 Pal\u00f9 del Bosco, impreziosita da affreschi oggi staccati e custoditi nel Museo civico di Conegliano. Attorno al 1840 fu ampliata e nel 1900 ancora restaurata.\nAl suo interno sono conservate numerose opere d'arte.\nDel campanile resta solo la base.\nGrotta della Madonna di Lourdes.\nLa grotta della Madonna di Lourdes \u00e8 stata costruita nel 1922; faceva parte delle mura di un palazzo che apparteneva a una famiglia benestante di Zopp\u00e8, i Perini. La grotta \u00e8 fatta di roccia e all'interno vi \u00e8 un piccolo altare su cui \u00e8 sistemata la statua della Madonna di Lourdes. \nOgni anno l'11 febbraio, ricorrenza della Madonna di Lourdes, la statua viene portata in processione. \nDurante le sere del mese di maggio, davanti alla grotta, le famiglie vicine recitano il S. Rosario.\nVille venete.\nNella campagna di Zopp\u00e8 si incontrano tradizionali borghi e case rurali, tra le cui architetture spiccano alcune ville venete: degne di nota sono Villa Vettori, di cui si ricorda anche il parco, oggi diviso dal nuovo tracciato di via Calmaor e parzialmente occupato dall'autostrada A28, Villa Perini-Cettolin, la settecentesca Villa Luzzatti e, infine Villa Parini, esempio di evoluzione della villa veneta nei primi del Novecento.\nAree naturali: i pal\u00f9.\nZopp\u00e8 \u00e8 una delle localit\u00e0 dei \"pal\u00f9\" tra Monticano e Livenza, dove sopravvivono ancora alcune aree in cui questo particolare assetto territoriale tipico, caratterizzato da acque di risorgiva, risulta in buona parte incontaminato: si tratta particolarmente delle zone conosciute con gli antichi toponimi \"pra dei rori\" (prato dei roveri) e soprattutto \"le fontane\" (o \"le S\u00e8re\", nome preciso della localit\u00e0): questi luoghi, a sud est del centro, al confine con San Fior di Sotto (luogo del \"Pal\u00f9 mazor\"), sono attraversati dalla \"strada dei bunc\" (attuale via Fontane) e da via Pal\u00f9.\nTra 2009 ed il 2010 l'autostrada A28 sar\u00e0 portata a termine, tagliando buona parte di queste aree naturali e modificandone l'assetto secolare.\nEconomia.\nIn passato a vocazione agricola, attualmente ospita una zona industriale a sud del centro (via Calmaor e via Pal\u00f9)."}
{"id": "2557515", "revid": "339392", "url": "https://it.wikipedia.org/wiki?curid=2557515", "title": "1\u00aa SS-Panzerdivision &quot;Leibstandarte SS Adolf Hitler&quot;", "text": ""}
{"id": "2557525", "revid": "36426", "url": "https://it.wikipedia.org/wiki?curid=2557525", "title": "Acquarica del Capo", "text": "Acquarica del Capo \u00e8 stato un comune italiano di abitanti della provincia di Lecce in Puglia. Dal 15 maggio 2019 \u00e8 fuso con Presicce a costituire il nuovo comune di Presicce-Acquarica.\nSituato nel Capo di Leuca, all'estremit\u00e0 meridionale della penisola salentina, dista circa 56\u00a0chilometri a sud dal capoluogo provinciale e 10\u00a0chilometri dal mare Ionio. Era uno dei comuni appartenenti alla cosiddetta \"regione delle serre salentine\".\nGeografia fisica.\nTerritorio.\nIl territorio del comune di Acquarica del Capo, che si estende per , sorge ai piedi delle serre salentine, nel Capo di Leuca. Possiede un profilo orografico pressoch\u00e9 uniforme: risulta compreso tra i 99 e i , con la casa comunale a e un'escursione altimetrica complessiva pari a 171 metri. L'abitato sorge nel mezzo di una vallata delimitata dalla Serra di Pozzo Mauro, a ovest, e la Serra dei Cianci, a est.\nConfina a nord con il comune di Taurisano, a est con i comuni di Ruffano e Specchia, a sud con il comune di Presicce, a ovest con il comune di Ugento.\nClima.\nDal punto di vista meteorologico Acquarica del Capo rientra nel territorio del basso Salento che presenta un clima prettamente mediterraneo, con inverni miti ed estati caldo umide. In base alle medie di riferimento, la temperatura media del mese pi\u00f9 freddo, gennaio, si attesta attorno ai , mentre quella del mese pi\u00f9 caldo, agosto, si aggira sui . Le precipitazioni medie annue, che si aggirano intorno ai , presentano un minimo in primavera-estate ed un picco in autunno-inverno.\nFacendo riferimento alla ventosit\u00e0, i comuni del basso Salento risentono debolmente delle correnti occidentali grazie alla protezione determinata dalle serre salentine che creano un sistema a scudo. Al contrario le correnti autunnali e invernali da sud-est, favoriscono in parte l'incremento delle precipitazioni, in questo periodo, rispetto al resto della penisola.\nOrigini del nome.\nIl toponimo \u00e8 legato al nome \"Aquarius\" ma potrebbe derivare molto probabilmente da \"acqua ricca\" in quanto in passato il territorio circostante era ricco di sorgenti. Nelle antiche carte si trova il nome di Acquarica \"de Lama\", voce latina che significa laguna, ristagno d'acqua. Successivamente il paese assunse il nome di Acquarica \"Centellas\", dal cognome del feudatario che ne era il padrone nel 1669. L'attuale specifica \"del Capo\", poich\u00e9 ricadente nel territorio del Capo di Leuca, \u00e8 per distinguersi da Acquarica di Lecce, una frazione del comune di Vernole.\nStoria.\nIl territorio fu abitato sin dal Neolitico, come testimoniano i reperti rinvenuti nella Caverna della Madonna della Grotta. Il centro urbano inizi\u00f2 a svilupparsi solo a partire dal X secolo in seguito alla distruzione di alcuni casali vicini. Anticamente esistevano tre casali denominati Cardigliano, Ceciovizzo e Pompignano. Intorno al IX secolo i Saraceni invasero e distrussero Pompignano. Gli abitanti scampati dalla devastazione si rifugiarono in un luogo ricco di sorgenti ed edificarono il nuovo centro che chiamarono Acquarica. Pi\u00f9 tardi, il centro si svilupp\u00f2 con la caduta di Ceciovizzo e Cardigliano.\nIl casale di Acquarica fu affidato nel 1190 dal normanno Tancredi d'Altavilla alla nobile famiglia Guarino (oggi chiamati Guarini di Poggiardo), che detennero il feudo fino alla fine del XVII secolo. Successivamente si susseguirono i Securo, i Delli Falconi, i Centellas (1669) e i D'Aragona. Gli ultimi feudatari furono il duca Antonio Zunica con la consorte Luisa Riario Sforza.\nMonumenti e luoghi d'interesse.\nArchitetture religiose.\nChiesa di San Carlo Borromeo.\n\u00c8 stata la chiesa parrocchiale dal 20 gennaio 1619 al 12 ottobre 1975 la terza, dopo quelle della Madonna dei Panetti e di San Giovanni Battista. Fu edificata agli inizi del XVII secolo ed \u00e8 una delle prime parrocchie dedicate al santo vescovo milanese, San Carlo Borromeo, canonizzato nel 1610.Sull'ingresso principale \u00e8 riportata la data 1661 che probabilmente si riferisce ad interventi necessari di ristrutturazione dovuti al crollo del campanile come riportato in una relazione del vescovo De Rossi. Certo \u00e8 che nel 1664 Giovanni Antonio de Capo si fece costruire la cappella dedicata all'Annunciazione di Maria con un elegante altare e con tomba propria. Forse questa fu l'origine della costruzione della navata laterale che affianc\u00f2 quella centrale.L'interno \u00e8 a due navate. La navata grande ha l'altare maggiore in pietra leccese, che porta ai suoi lati gli stemmi della cittadina. Lo sovrasta un organo a canne settecentesco e l'affianca il pulpito in legno. Il pavimento \u00e8 stato rifatto nel 1951 quando fu svuotato il cimitero sottostante. Sul lato di sinistra, al centro della chiesa, \u00e8 presente l'altare dedicato al santo patrono, ricco di ornamenti e di raffigurazioni di santi sulla tela centrale, nelle statue laterali e nei bassorilievi; tra questi risalta quello di Cristo morto a paliotto dell'altare. Rimaneggiati nel XIX secolo sono gli altari dell'Immacolata e della Madonna del Rosario con un'antica tela raffigurante i misteri gaudiosi, dolorosi e gloriosi della vita di Maria. A sinistra dell'ingresso c'\u00e8 il fonte battesimale. Nella navata laterale rimane la tela della Madonna del Carmine dell'antico altare; scomparso \u00e8 invece quello della Madonna di Costantinopoli. Pregevoli le statue del patrono e altre raffiguranti la Madonna e la tela della Madonna col Bambino ed Anime Purganti (1881) di Francesco Saverio MercaldiFino agli inizi degli anni sessanta, accanto alla facciata, vi era l'antica torre dell'orologio; tra i suoi ruderi fu trovata l'epigrafe del 1772 che \u00e8 stata murata all'esterno del muro di levante. \nChiesa di San Giovanni Battista.\n\u00c8 la chiesa dove ha sede la confraternita di Maria SS.ma Assunta in Cielo, attestata gi\u00e0 nel 1670. I confratelli la ricostruirono interamente nel 1828, a loro spese, sull'area della precedente struttura cinquecentesca che era stata la chiesa parrocchiale del casale di Acquarica fino al 1619, come dice l'epigrafe latina posta sulla porta d'ingresso.Presenta una sobria facciata caratterizzata da una meridiana e da una nicchia, posta sulla sommit\u00e0, contenente una statua in legno d'olivo raffigurante San Giovanni Battista. L'interno \u00e8 ad unica navata, con altare maggiore in pietra leccese e con altare laterale, dedicato alla Madonna Addolorata. Lungo i pilastri della chiesa, vi sono le statue in cartapesta di San Filippo Neri, San Giuseppe, San Pietro, Santa Lucia, San Carlo Borromeo e San Paolo. \u00c8 presente un pulpito in legno e gli stalli degli ufficiali della confraternita. La volta del presbiterio \u00e8 affrescata con pitture ottocentesche.Sul muro esterno di levante si conserva un'iscrizione in greco del 1738 che apparteneva alla chiesa precedente ed attesta una tardiva testimonianza della tradizione greca presente ad Acquarica.\nChiesa Madonna dei Panetti.\nLa chiesa della Madonna dei Panetti \u00e8 la chiesa dell'antico casale di Celsorizzo, abitato fino al XVI secolo, di cui rimangono la torre fortificata, trasformata in masseria, e la colombaia del 1550 dei Guarino, signori del casale in quel secolo.\u00c8 una delle pi\u00f9 antiche costruzioni religiose del basso Salento e risale all'XI secolo, come riferiscono alcune iscrizioni dei muri esterni e i grossi tufi utilizzati per l'edificazione. Ha una pianta a doppia abside, esempio raro nell'intera provincia di Lecce, orientata a levante, anche se, dopo le trasformazioni posteriori a caseggiato rurale e al suo recupero al culto, l'ingresso \u00e8 da occidente. In una delle due absidi \u00e8 visibile il San Giovanni Battista recante in mano un cartiglio con un'iscrizione dal greco: \"Io sono la voce di colui che grida nel deserto\" ; nell'altra si conservano figure di santi. Pi\u00f9 antichi di questi, rimaneggiati in et\u00e0 moderna, sono gli affreschi di cui si vedono le tracce sul muro di tramontana.Il titolo di Madonna dei Panetti deriverebbe, secondo una tradizione attestata agli inizi del XVIII secolo, dai panetti distribuiti ai poveri e confezionati con il grano raccolto nei dintorni del terreno, donato alla chiesetta per tale scopo.\nCappella della Madonna del Ponte.\nLa cappella della Madonna del Ponte fu progettata nel 1883 dall'architetto presiccese Carlo Luigi Arditi di Castelvetere ed edificata a partire dal 1901 e inaugurata il 31 maggio 1924. Sorge nei pressi di un antico edificio della prima met\u00e0 del Seicento, ormai scomparso. Il progetto originario della nuova cappella prevedeva un impianto a croce latina di grandi dimensioni; l'assenza di fondi indusse a ridimensionare il progetto che si ridusse ad un'unica navata per iniziativa dell'agronomo Carmelo Cantoro. Presenta una semplice facciata, inquadrata da due paraste, con portale d'ingresso e finestra centrale posti in asse. Termina con un frontone triangolare spezzato. L'interno, diviso in tre campate, termina nel presbiterio che accoglie l'altare maggiore. Lateralmente sono disposti altri quattro altari.\nCappella della Madonna di Pompignano.\nLa cappella della Madonna di Pompignano, cos\u00ec chiamata dal nome dall'antico casale scomparso, \u00e8 dedicata alla Madonna Assunta e fu edificata nel XVI secolo. Ha subito numerosi restauri, di cui l'ultimo settecentesco ne ha conferito l'attuale fisionomia. La facciata \u00e8 inquadrata fra due poderose paraste e termina con due spioventi su cui poggia una croce in pietra. Tra portale e finestra \u00e8 posizionata una lapide che ricorda i restauri effettuati e riporta la data 1701. \u00c8 dotata di un piccolo campanile a vela. L'interno \u00e8 a navata unica e custodisce un affresco, posto sulla parete di fondo dell'abside, raffigurante una tomba con figure umane al di sopra delle quali c'\u00e8 l'immagine della Madonna Assunta in Cielo.\nArchitetture civili.\nMasseria di Celsorizzo.\nLa monumentale masseria fortificata di Celsorizzo (detta anche \"Gelsorizzo\") \u00e8 databile, almeno per il primo nucleo dell'impianto, alla prima met\u00e0 del XVI secolo. La masseria \u00e8 caratterizzata da un'alta torre a pianta quadrata con feritoie e caditoie e da altri vani aggiunti nell'Ottocento come deducibile dalla data 1807 incisa sull'architrave del portale di accesso. L'adiacente torre colombaia, a pianta circolare, fu edificata nel 1550 dalla famiglia feudale dei Guarino come si evince dallo stemma e da un'iscrizione sulla porta d'ingresso. L'iscrizione, rozzamente incisa ed in parte erosa, recita: \"FABRICIUS GUARINUS COLUMBARIUM HOC FRUCTUS AUCUPANDIQUE CAUSS CONSTRUXIT SIBI SUIS AMICISQUE ANNO DOMINI MDL\" - \"Fabrizio Guarino fece costruire questa colombaia per s\u00e9 e per i suoi amici per diletto di caccia. Anno 1550\".All'interno della base scarpata della torre si conserva una piccola cappella dedicata a San Nicola risalente al XIII secolo. La cappella era interamente affrescata e ancora oggi si possono ammirare scene raffiguranti il Cristo Pantocratore e San Giovanni Crisostomo. Tra gli altri affreschi si segnalano l'Ultima Cena e i Santi Cosma e Damiano.\nMasseria Colombo.\nMasseria fortificata cinquecentesca, consistente di una torre a due piani caratterizzata da tre caditoie poste in corrispondenza delle finestre e della porta di accesso. Attorno si sviluppano tre vani di epoca successiva.\nMasseria Baroni.\nIl complesso masserizio consiste di due torri gemelle, delle quali una leggermente pi\u00f9 ampia e scarpata alla base. Le torri, a due piani e dotate di caditoie, sono coronate da una cornice su beccatelli che sostiene il parapetto dei terrazzi sommitali. Di pertinenza della masseria \u00e8 un palmento.\nArchitetture militari.\nCastello medievale.\nIl castello medievale, nelle sue forme attuali, venne edificato nel corso del XV secolo da Giovanni Antonio Orsini Del Balzo che ebbe il feudo di Acquarica nel 1432. Originariamente la fortezza, costruita dalla famiglia normanna dei Bonsecolo, consisteva in una cinta rafforzata da quattro torrioni dei quali attualmente se ne conserva solo uno. Il castello pass\u00f2 quindi alla famiglia Guarini della quale si distinguono ancora gli stemmi araldici scolpiti sulla facciata. L'interno ospita alcune stanze: quelle del piano terra erano adibite a deposito mentre quelle del piano superiore a residenza nobiliare. All'interno si distinguono ancora le tracce dell'antica chiesa di San Francesco, che conserva alcune tombe gentilizie.\nAl pianterreno \u00e8 ospitato il Museo del Giunco mentre nel cortile del Castello \u00e8 conservata la \"Pila di Pompignano\" (una enorme pila per l'acqua scolpita in un unico masso, proveniente dal casale abbandonato della Madonna di Pompignano) salvata dalla distruzione e recuperata nel 1982 dallo scrittore locale Carlo Stasi che ne ha narrato la leggenda.\nSiti archeologici.\nTrappeti a grotta.\nI trappeti a grotta che esistevano ad Acquarica del Capo erano ubicati nel casale di Gelsorizzo e nel nucleo antico del paese. Furono costruiti tra il XVI e il XVIII secolo. Dei nove trappeti esistenti ne rimangono solo cinque.\nTrappeto Madonna dei Panetti.\nIl frantoio ipogeo della Madonna dei Panetti \u00e8 uno dei nove trappeti a grotta ubicati nel centro antico del paese. Il sito, addossato all'omonima chiesetta dell'XI-XII secolo, si ipotizza fosse in origine una cripta rupestre pi\u00f9 antica dell'edificio sacro che gli sorge a fianco.Il frantoio fu utilizzato per un arco di tempo molto lungo e venne abbandonato solo agli inizi del Novecento a causa delle cattive condizione igieniche alle quali erano sottoposti i lavoranti. La struttura del trappeto \u00e8 ben leggibile. Al frantoio si accede da una rampa di scale voltata a botte, lungo la quale si possono osservare i primi due depositi per le olive denominati \"sciave\". Da qui si entra in un grande ambiente di forma circolare, sede di un terzo deposito per le olive e della vasca per la molitura. Al primo ambiente segue quello destinato alla spremitura, dove erano collocati tre torchi \"alla calabrese\", dei quali si conservano gli alloggiamenti dei plinti.\nSociet\u00e0.\nEtnie e minoranze straniere.\nAl 31 dicembre 2017 ad Acquarica del Capo risultano residenti 118 cittadini stranieri. Le nazionalit\u00e0 principali sono:\nLingue e dialetti.\nIl dialetto parlato ad Acquarica del Capo \u00e8 il dialetto salentino nella sua variante meridionale. Il dialetto salentino si presenta carico di influenze riconducibili alle dominazioni e ai popoli stabilitisi in questi territori che si sono susseguite nei secoli: messapi, greci, romani, bizantini, longobardi, normanni, albanesi, francesi, spagnoli.\nCultura.\nIstruzione.\nScuole.\nNel comune di Acquarica del Capo hanno sede due scuole dell'infanzia (di cui una paritaria), una scuola primaria e una scuola secondaria di I grado appartenenti al locale Istituto Comprensivo Statale.\nMusei.\nIl locale Museo del Giunco, sito al pianterreno del Castello Medievale, presenta uno spaccato sulla produzione artigianale tipica del paese, la lavorazione della paglia di palude per realizzare cestini, fisculi, sporte, ecc., Il Museo ospita una sezione dedicata alle varie fasi del lavoro: la raccolta, la bollitura, l'essiccazione, la zolfatura e la lavorazione dei manufatti. Di particolare interesse \u00e8 la presenza del Presepe di Giunco.\nEconomia.\nL'economia \u00e8 basata prevalentemente sui settori agricoli, sulla presenza di industria calzaturiera e chimica\nAcquarica del Capo ha il primato nella provincia di Lecce di essere il paese con il reddito pi\u00f9 basso, pari a 6.105 euro per contribuente ovvero 3.533 euro per abitante e 9.594 euro per famiglia.\nLavorazione del giunco.\nIl piccolo comune di Acquarica del Capo si distingue per la secolare attivit\u00e0 di intreccio del giunco, cui \u00e8 dedicato il Museo del Giunco sito nel Castello Medievale. Questa attivit\u00e0 artigianale si basava e si basa tuttora, sulla produzione di sporte (tant'\u00e8 che i soprannome degli abitanti \u00e8 \"spurtari\"), cesti e panieri per la raccolta delle olive e dei prodotti della terra o sulla realizzazione di contenitori per formaggi e ricotte (le \"fische\" in dialetto salentino).\nLa lavorazione del giunco ad Acquarica del Capo risale alla met\u00e0 dell'Ottocento. Inizialmente i prodotti finiti venivano venduti nei mercati del basso Salento e delle province di Brindisi e di Bari. Nella prima met\u00e0 del Novecento, con la rifioritura del commercio dei cestini, i prodotti furono esportati in molti Paesi Europei e in Nord America.\nInfrastrutture e trasporti.\nIl centro abitato forma un'unica conurbazione urbana con quello di Presicce. I principali collegamenti stradali extraurbani sono la strada statale 274 Salentina Meridionale, che collega Acquarica a Gallipoli in direzione nord-ovest e al capo di Santa Maria di Leuca in direzione sud, e la strada provinciale 360 (ex statale 475 di Casarano), che conduce a Taurisano, in direzione nord. Il comune \u00e8 servito anche dalle strade provinciali 331 per Ruffano e 332 per Torre Mozza.\nLa stazione ferroviaria Presicce-Acquarica, inaugurata nel 1911, \u00e8 posta sulla linea Novoli-Gagliano del Capo, gestita dalle Ferrovie del Sud Est.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "2557531", "revid": "1528507", "url": "https://it.wikipedia.org/wiki?curid=2557531", "title": "Apollo abort modes", "text": "Durante il lancio della Navicella Spaziale Apollo tramite il razzo Saturn V, il lancio poteva essere annullato per salvare l'equipaggio in caso di esplosione o malfunzionamento del missile. L'equipaggio, in funzione dell'altezza raggiunta dal volo, aveva a disposizione differenti procedure o \"mode\" per l'annullamento missione. Nelle missioni non fu mai necessario utilizzarli.\nNei primi minuti di volo, le comunicazioni di Houston sulle modalit\u00e0 di annullamento attivate e le relative risposte del comandante, sono tra le poche informazioni scambiate fra nave e terra.\nIn caso di problemi al Saturn V nelle prime fasi di volo, il sistema di annullamento era deputato in maniera automatica al \"Emergency Detection System\" (EDS). Il sistema era automatizzato poich\u00e9 nelle primissime fasi di lancio, i problemi potevano evolvere molto velocemente, rendendo lenta la gestione umana del sistema. Nelle fasi successive, pi\u00f9 tranquille per quanto riguardava l'evolversi delle procedure, l'EDS veniva disattivato e le eventuali procedure di annullamento erano controllate manualmente dall'equipaggio.\nIntroduzione al sistema.\nDelle 5 modalit\u00e0 di annullamento, le procedure fino al secondo (II) sono varianti dello sgancio del razzo intero, seguito dall'ammaraggio della capsula equipaggio. Dalla terza procedura fino al cinque sono varianti che permettono il distacco del solo stadio guasto, permettendo ai rimanenti di continuare il volo in orbita terrestre. In questo scenario, veniva iniziata una missione di backup in orbita terrestre per non vanificare completamente il lancio.\nIn tutti i casi, il Apollo Command/Service Module (CM) effettua un ammaraggio seguendo questa procedura: \nDettagli.\nLa sequenza cronologica dei \"modes\" di annullamento nelle missioni apollo era:\nIl sistema automatico EDS viene quindi inizializzato a T -5:00 (inizializzazione del Pad Abort Mode) fino al raggiungimento di mode One-Bravo (IB). Raggiunto mode One-Charlie (IC), l'EDS viene disattivato e tutte le seguenti possibilit\u00e0 vengono inizializzate con comando manuale."}
{"id": "2557534", "revid": "729019", "url": "https://it.wikipedia.org/wiki?curid=2557534", "title": "Aneurisma dell'aorta toracica", "text": "Un aneurisma dell'aorta toracica (AAT o TAA dall'inglese \"thoracic aortic aneurysm\") \u00e8 una dilatazione patologica, progressiva e localizzata a livello dell'aorta toracica. Per essere definito aneurisma, il segmento arterioso deve essere dilatato di almeno il 50% in pi\u00f9 rispetto alla porzione adiacente di vaso.\nEpidemiologia.\nL'aneurisma dell'aorta toracica \u00e8 meno frequente rispetto all'aneurisma dell'aorta addominale. Si stima che l'incidenza sia di 6 casi ogni 100.000 persone per anno, con un rapporto maschi:femmine di circa 2-4:1;; l'incidenza di rottura per l'aneurisma dell'aorta toracica \u00e8 circa 3.5 casi ogni 100.000 persone.\nClassificazione.\nA seconda della sede, gli aneurismi si distinguono in aneurismi dell'aorta ascendente (45%), aneurismi dell'arco aortico (10%), aneurismi dell'aorta discendente (35%) e aneurismi toraco-addominali (10%). La \"classificazione di Safi\" distingue gli aneurismi dell'aorta discendente in:\nAgli aneurismi toraco-addominali viene invece applicata la \"classificazione di Crawford\" che prevede la distinzione in:\nEziologia.\nL'aterosclerosi e la necrosi cistica della tonaca media arteriosa sono le due cause maggiori per lo sviluppo di aneurismi aortici. La sifilide \u00e8 un'ulteriore (rara) causa di aneurismi dell'arco aortico. In tutti i casi, un aneurisma rappresenta un'entit\u00e0 patologica progressiva, in quanto ad ogni incremento del diametro del vaso corrisponde un aumento della tensione radiale (legge di Laplace) sulla parete. L'aterosclerosi irrigidisce la parete arteriosa; questa perdita di elasticit\u00e0 non permette di assecondare l'onda pressoria sistolica, con progressiva degenerazione dilatativa a tutto spessore dell'aorta. Alcuni difetti genetici del tessuto connettivo, come la sindrome di Marfan, rappresentano una condizione di rischio per lo sviluppo di aneurismi dell'aorta toracica.\nProfilo clinico.\nLa maggior parte degli aneurismi toracici \u00e8 asintomatica. Tuttavia, il coinvolgimento erosivo o compressivo delle strutture mediastiniche pu\u00f2 esitare nello sviluppo di un corredo clinico caratterizzato da tosse, disfagia, raucedine, dispnea e dolore toracico. La compressione della vena cava superiore porta allo sviluppo di manifestazioni analoghe alla sindrome della vena cava superiore, con congestione e turgore giugulare ed edema a mantellina. Il rigurgito aortico dovuto all'aneurisma dell'aorta ascendente pu\u00f2 innescare lo sviluppo di un'insufficienza cardiaca. La rottura e la fissurazione con dissecazione si manifesta con improvvisa comparsa di dolore toracico, ipotensione grave e shock.\nProfilo diagnostico.\nIn relazione all'assenza di sintomi, spesso la diagnosi avviene in seguito a procedure strumentali eseguite per indagare o confermare patologie polmonari o mediastiniche. La radiografia del torace mostra un'ampia ombra mediastinica con spostamento e compressione della trachea o del bronco principale sinistro. L'ecografia transesofagea \u00e8 in grado di indagare la porzione ascendente e discendente dell'aorta. Le metodiche angiografiche, pi\u00f9 invasive, sono state sostituite dalla metodica TC con mezzo di contrasto iodato in grado di fornire informazioni sul diametro, sull'estensione e sulla presenza di trombosi. In caso di soggetti allergici al contrasto o nefropatici si pu\u00f2 ricorrere alla risonanza magnetica con mezzo di contrasto sebbene, per i lunghi tempi di esecuzione lunghi, non permetta l'approccio immediato al paziente con rottura aortica ed emodinamicamente instabile.\nTerapia.\nNel soggetto asintomatico si deve instaurare una terapia farmacologica atta a ridurre il rischio di rottura. Nei soggetti ipertesi, si rende pertanto necessario il controllo dell'ipertensione mediante farmaci. Il soggetto con rottura dell'aneurisma o dissecazione deve essere trattato con infusione continua di nitroprussiato di sodio e sottoposto immediatamente ad intervento chirurgico.\nSoggetti con aneurismi asintomatici e di piccole dimensioni devono essere monitorati ogni 6-12 mesi con TC o risonanza magnetica. \nL'intervento chirurgico consiste nella sostituzione protesica della sacca aneurismatica, bench\u00e9 siano possibili anche metodiche endovascolari od anastomosi \"sutureless\" con dispositivi espansibili,(video) e si esegue se \u00e8 presente una delle seguenti condizioni:\nIn relazione alla classificazione di Crawford, le complicanze post-operatorie pi\u00f9 comuni sono:"}
{"id": "2557539", "revid": "2220366", "url": "https://it.wikipedia.org/wiki?curid=2557539", "title": "Andrano", "text": "Andrano (\"'Ndranu\" in dialetto salentino) \u00e8 un comune italiano di abitanti della provincia di Lecce in Puglia.\nSituato nel versante sud-orientale della provincia, include un breve tratto del litorale adriatico del basso Salento.\nComprende anche la frazione Castiglione d'Otranto e la localit\u00e0 costiera Marina di Andrano.\nGeografia fisica.\nTerritorio.\nIl territorio del comune di Andrano comprende una superficie di 15,47\u00a0km\u00b2 nella parte sud-orientale della penisola salentina e include un tratto della costa del Mar Adriatico, a sud del Capo d'Otranto. Il territorio comunale \u00e8 compreso fra 0 e 110 metri s.l.m., con un'escursione altimetrica di 110 metri. Dista 45\u00a0km da Lecce.\nDall'ottobre 2006, parte del territorio comunale di Andrano rientra nel Parco Costa Otranto - Santa Maria di Leuca e Bosco di Tricase, istituito dalla Regione Puglia allo scopo di salvaguardare la costa orientale del Salento, ricca di pregiati beni architettonici e di importanti specie animali e vegetali. Andrano \u00e8 la sede del Parco.\nConfina a nord con i comuni di Spongano e Diso, ad est con il mar Adriatico, a sud con il comune di Tricase, a ovest con i comuni di Montesano Salentino e Surano.\nClima.\nDal punto di vista meteorologico Andrano rientra nel territorio del basso Salento che presenta un clima prettamente mediterraneo, con inverni miti ed estati caldo umide. In base alle medie di riferimento, la temperatura media del mese pi\u00f9 freddo, gennaio, si attesta attorno ai +19,3\u00a0\u00b0C, mentre quella del mese pi\u00f9 caldo, agosto, si aggira sui +26,8\u00a0\u00b0C. Le precipitazioni medie annue, che si aggirano intorno ai 818\u00a0mm, presentano un minimo in primavera-estate ed un picco in autunno-inverno.Facendo riferimento alla ventosit\u00e0, i comuni del basso Salento risentono debolmente delle correnti occidentali grazie alla protezione determinata dalle serre salentine che creano un sistema a scudo. Al contrario le correnti autunnali e invernali da Sud-Est, favoriscono in parte l'incremento delle precipitazioni, in questo periodo, rispetto al resto della penisola.\nOrigini del nome.\nIl nome deriva dal patrono del paese Sant'Andrea Apostolo, da cui \u00e8 derivato prima il nome di Andreano, poi con la elisione della \"e\" \u00e8 divenuto Andrano.\nStoria.\nLe origini di Andrano sono da ricondurre agli attacchi dei Vandali e dei Barbari nel V secolo. In questa occasione molti villaggi vennero definitivamente annientati; tra questi vi era anche il \"casale Feronzo prima, e poi Cellino\" dalle cui ceneri nacque l'attuale insediamento urbano. Secondo la ricostruzione storica di Giacomo Arditi, l'abitato assunse il nome Andrano in onore di sant'Andrea, che fu eletto patrono in quanto protettore dei pescatori dato che l'originaria attivit\u00e0 principale doveva essere rappresentata dalla pesca.\nNel periodo feudale il casale di Andrano venne assegnato nel 1196 a Pietro De Curla da cui pass\u00f2 alla famiglia Rossi. Dal 1341 al 1349 appartenne ai De Castelli; nel 1354 fu acquistato dai Sambiase e nel 1358 dai Capece. Nel XV secolo fu feudo delle famiglie De Hugot (1404), Del Balzo-Orsini (1431), Saraceno (1466), questi ultimi lo governarono per circa centocinquanta anni. Nel 1606 il feudo divenne propriet\u00e0 della famiglia Spinola, ai quali subentrarono nel 1660 i Gallone. Nel 1734 fu acquistato dai Caracciolo che furono feudatari fino all'eversione della feudalit\u00e0 nel 1806; a loro si devono gli ultimi lavori di ampliamento del castello.\nA partire dal 1817 fu attiva nel paese la setta dei FilaDelfi, guidata dal notaro Francesco Saverio Riccio e da Padre Gaspare.\nSimboli.\nDescrizione araldica dello stemma:\nDescrizione araldica del gonfalone:\nMonumenti e luoghi d'interesse.\nArchitetture religiose.\nChiesa di Sant'Andrea Apostolo.\nLa chiesa Madre di Sant'Andrea Apostolo fu edificata nel 1741, quando era feudatario Gennaro Fulvio Caracciolo. Sorge sui resti di una precedente costruzione del 1489, forse identificabile con l'antica Cappella di Santa Lucia nella quale ebbe sede la prima parrocchiale di Andrano. Nel 1836 l'edicio sub\u00ec un radicale intervento di restauro che determin\u00f2 anche ampliamento della struttura. La facciata in pietra calcarenitica (\"tufo\") \u00e8 costituita da due ordini ed \u00e8 coronata da un timpano triangolare. Il portale \u00e8 posto in asse con la finestra centinata a griglia. L'interno, con pianta a croce latina, conserva alcuni dipinti su tela, di autori ignoti, raffiguranti \"San Vito\", l'I\"mmacolata\" e la \"Madonna del Carmine tra Santi\". Nel transetto sono presenti gli altari di sant'Andrea Apostolo e del Perdono di Assisi, quest'ultimo realizzato nel 1856 per devozione di Don Saverio Accogli. L'abside, a terminazione piatta, \u00e8 dominato da un altare ottocentesco in pietra leccese.\nChiesa di San Domenico.\nLa chiesa di San Domenico, originariamente di Santa Maria delle Grazie, fu edificata nel 1561 e come ricorda un'iscrizione fu costruita da Nicola Prino di Tutino. Sorge sui resti di un edificio pi\u00f9 antico, innalzato nel 1486 dalla famiglia feudataria dei Saraceno per accogliere le spoglie di Giovanni Antonio Saraceno della Torrella, ucciso dai Turchi nell'assedio di Otranto e qui sepolto nel 1489. Nella seconda met\u00e0 del XVI secolo l'edificio sacro pervenne ai Frati Predicatori dell'ordine domenicano e divenne la chiesa conventuale. L'interno, ad aula unica rettangolare con presbiterio, accoglie un barocco altare maggiore con un affresco quattrocentesco raffigurante il miracolo della Madonna delle Grazie, intenta a respingere gli attacchi nemici dei Saraceni.\nChiesa e cripta della Madonna dell'Attarico.\nLa chiesa della Madonna dell'Attarico fu ricostruita sui ruderi della precedente e inaugurata nel 1990. L'antico edificio venne eretto tra la fine del XVIII e i primi anni del XIX secolo come chiesa gentilizia per devozione dei Principi Caracciolo. In prossimit\u00e0 della chiesa sorge una cripta di origine naturale. Al suo interno sono distinguibili deboli tracce di affreschi databili al XIV secolo e una croce templare graffita. Al di sopra di un gradino-sedile che fungeva da altare \u00e8 riconoscibile l'immagine della Vergine col Bambino tra due santi; di questi ultimi uno reca in una mano la palma del martirio. In agosto si svolgono le celebrazioni in onore della Madonna dell'Attarico.\nArchitetture militari.\nCastello Capece-Del Balzo Orsini-De Hugo-Saraceno; Spinola-Caracciolo.\nIl Castello Spinola-Caracciolo trova le sue origini nel XIII secolo come opera fortificata. Uno dei pi\u00f9 interessanti castelli del sud-est otrantino. Ad impianto quadrilatero con un sistema di torri medievali a sezione quadrilatera, sul lato nord. Un cornicione marcapiano divide il piano nobile da quello inferiore, mentre la facciata conserva una caditoia, perpendicolare al portale d'accesso.\nTorre Porto di Ripa.\nTorre Porto di Ripa o Torre Andrano \u00e8 situata nella localit\u00e0 costiera di Marina di Andrano. Fu costruita nella met\u00e0 della fine del XV secolo in pietrame irregolare e terra rossa alternata a dime verticali di calcarenite (\"tufo\") squadrata, facente parte della catena di torri cilindriche costiere del sud della penisola salentina, voluta, dopo la conquista dei turchi di Otranto. Possiede forma tronco-conica e si sviluppa su un solo piano, probabile basamento di un corpo cilindrico superiore perduto. Comunicava visivamente con Torre Capo Lupo a nord e con Torre del Sasso.\nSociet\u00e0.\nEtnie e minoranze straniere.\nAl 31 dicembre 2020 ad Andrano risultano residenti 191 cittadini stranieri. Le nazionalit\u00e0 principali sono:\nLingue e dialetti.\nAccanto alla lingua italiana, ad Andrano si parla il dialetto salentino nella sua variante meridionale. Il dialetto salentino, appartenente alla famiglia delle lingue romanze e classificato nel gruppo meridionale estremo, si presenta carico di influenze riconducibili alle dominazioni e ai popoli stabilitisi in questi territori nei secoli: messapi, greci, romani, bizantini, longobardi, normanni, albanesi, francesi, spagnoli.\nCultura.\nIstruzione.\nScuole.\nNel comune di Andrano hanno sede due scuole dell'infanzia (di cui una nella frazione di Castiglione d'Otranto), due scuole primarie (di cui una nella frazione di Castiglione d'Otranto), una scuola secondaria di I grado appartenenti al locale Istituto Comprensivo Statale.\nEventi.\nNonostante il patrono sia sant'Andrea Apostolo, la festa principale \u00e8 quella in onore della Madonna delle Grazie festeggiata nel primo fine settimana di agosto. Altra festa importante \u00e8 quella di san Pietro martire festeggiato il 2 giugno.\nSport.\nCalcio.\nL'Andrano calcio milita nella terza categoria pugliese.\nGeografia antropica.\nFrazioni.\nCastiglione d'Otranto.\nCastiglione d'Otranto dista da Andrano circa 3\u00a0km. Il paese \u00e8 di origini remote e pare sia sorto nel luogo dove esisteva una rocca andata distrutta nel X secolo dai barbari. Fu comune autonomo sino al 1859 anno in cui pass\u00f2 sotto l'amministrazione del comune di Andrano.\nMarina di Andrano.\nMarina di Andrano \u00e8 una localit\u00e0 marittima che si estende lungo il litorale per circa 3\u00a0km. La costa presenta tratti di scogliera che si alternano a piccole spiagge, delle quali le principali sono \"La Botte\" e \"Grotta Verde / Torre\". Nella localit\u00e0 \u00e8 presente una torre di avvistamento risalente al XV secolo denominata Torre Porto di Ripa. Di essa resta solo il basamento.\nInfrastrutture e trasporti.\nStrade.\nI collegamenti stradali che interessano il comune sono:\nFerrovie.\nIl comune \u00e8 servito dalla stazione ferroviaria Andrano-Castiglione sita nella frazione di Castiglione d'Otranto posta sulla linea locale Maglie-Gagliano del Capo gestita dalle Ferrovie del Sud Est.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "2557542", "revid": "287204", "url": "https://it.wikipedia.org/wiki?curid=2557542", "title": "Isshin Chiba", "text": "Chiba \u00e8 noto per essere la voce ufficiale di Jin Kazama, protagonista delle serie di videogiochi Tekken ed il suo alter ego Devil Jin, avendolo doppiato in tutte le apparizioni.\nAltri personaggi doppiati da Chiba sono Dio Brando nel videogame \"Jojo's Bizzarre Adventures\", Kyosuke Kagami in \"Capcom vs. SNK 2\" e Jedah della serie \"Vampire, Darkstalkers\"."}
{"id": "2557546", "revid": "1504506", "url": "https://it.wikipedia.org/wiki?curid=2557546", "title": "Lingue paleobalcaniche", "text": "Le lingue paleobalcaniche \u00e8 un concetto geo-linguistico che viene riferito alle lingue indoeuropee parlate nei Balcani nei tempi antichi. Ad eccezione del greco e della lingua che diede origine all'albanese (vedi sotto), esse sono tutte estinte, a causa dell'ellenizzazione (a sud), romanizzazione (a nord) come pure la slavizzazione (in tutto il territorio, eccezion fatta per la Grecia) portata successivamente dalle migrazioni slave. Le parole del substrato di origine paleobalcanica si trovano nel romeno, e in misura minore, nelle lingue slave meridionali. \nA causa dell'attestazione frammentaria delle lingue estinte, particolarmente illiriche, non si conosce quale relazione di parentela, pi\u00f9 o meno stretta, ci fosse stata fra queste lingue, vale a dire, se appartenessero a un ramo comune della famiglia linguistica indoeuropea o semplicemente al fenomeno della lega linguistica. L'albanese potrebbe essersi evoluto dal gruppo illirico, ma questa ipotesi non ha ancora ottenuto un'accettazione accademica generale.\nUn'altra delle ipotesi prese in esame dagli studiosi sostiene una stretta relazione linguistica tra le lingue traciche e le lingue illiriche, che vengono tra loro accorpate nel macrogruppo tracio-illirico.\nNessuna lingua preindoeuropea dei Balcani \u00e8 conosciuta. In associazione a questo ci sono speculazioni sul fatto che i Balcani possano essere stati la \"Urheimat\", o forse una \"secondaria \"Urheimat\"\" dell'indoeuropeo, per es. secondo l'ipotesi anatolica di Renfrew che presume una Urheimat secondaria nei Balcani intorno al 5000 a.C. Un possibile phylum pre-indoeuropeo nei Balcani potrebbe essere stato correlato alle lingue tirseniche, attestate nella forma di una singola iscrizione nella lingua lemnia."}
{"id": "2557547", "revid": "204391", "url": "https://it.wikipedia.org/wiki?curid=2557547", "title": "Sartani", "text": ""}
{"id": "2557549", "revid": "1728", "url": "https://it.wikipedia.org/wiki?curid=2557549", "title": "Palazzo Pamphilj (Albano Laziale)", "text": ""}
{"id": "2557550", "revid": "112294706", "url": "https://it.wikipedia.org/wiki?curid=2557550", "title": "C/1976 D1 Bradfield", "text": "La cometa C/1976 D1 Bradfield \u00e8 la quinta cometa scoperta dall'astrofilo australiano William Ashley Bradfield.\nIl suo periodo, di circa 1600 anni, fa s\u00ec che sia definita come cometa non periodica. La cometa d\u00e0 origine a uno sciame meteorico, le Beta Tucanidi ."}
{"id": "2557557", "revid": "1564499", "url": "https://it.wikipedia.org/wiki?curid=2557557", "title": "Ferrovia Palermo-Catania ad alta capacit\u00e0", "text": "La ferrovia Palermo-Catania ad alta capacit\u00e0 \u00e8 una linea ferroviaria di RFI parzialmente in fase di realizzazione. La linea utilizzer\u00e0 le parti iniziale e finale comuni, rispettivamente, alla Palermo-Catania, alla Palermo-Messina e alla Catania-Siracusa le quali sono in corso di adeguamento tecnologico e di velocizzazione. Il Contratto istituzionale di sviluppo del 28 febbraio 2013 ne ha previsto il finanziamento e l'attuazione nell'ambito della \"direttrice ferroviaria Messina-Catania-Palermo\" considerata, prima come parte dell'\"Asse ferroviario 1\" della Rete ferroviaria convenzionale trans-europea TEN-T e successivamente al 2010 dell'\"Asse ferroviario Helsinki-La Valletta\" (corridoio n. 5).\nStoria.\nLa linea ferroviaria esistente Palermo-Catania, nacque come sommatoria di un tratto (Palermo-Roccapalumba) della ferrovia Palermo-Agrigento-Porto Empedocle e di un tratto (Bicocca-Santa Caterina Xirbi) della Catania-Caltanissetta-Licata a cui nel 1885 venne saldato il tratto intermedio, Roccapalumba-Xirbi, costruito ex novo (tra mille polemiche sul tracciato) dopo l'attivazione della galleria di Marianopoli. Nonostante l'elettrificazione e il risanamento dell'infrastruttura operato tra la fine degli anni ottanta e la met\u00e0 degli anni novanta del XX secolo, nell'ambito del \"Programma Integrativo FS del 1981\", risente dell'artificiosa lunghezza del percorso (241 chilometri), retaggio del fatto che \u00e8 la somma di itinerari di progetto del tutto differenti. La difficile orografia ha inoltre fatto s\u00ec che l'estesa tratta centrale sia stata costruita molto tortuosa e con un grado di prestazione molto penalizzante sia nei riguardi della massima velocit\u00e0 raggiungibile (80/85\u00a0km/h) che nel carico rimorchiabile.\nLa soluzione al problema venne individuata quindi nella riprogettazione dell'intera parte centrale. Il relativo studio di fattibilit\u00e0 risale ai primi anni novanta, al tempo dell'istituzione dell'ente FS, ed \u00e8 caratterizzato dal tragitto Palermo-Castelbuono-Madonie-Monti Erei-Catenanuova-Catania, con lunghe sezioni in galleria allo scopo di evitare le elevate pendenze e i terreni instabili della Sicilia interna. Nel mese di gennaio del 2004, RFI ha presentato ai ministeri competenti un progetto preliminare elaborato con due varianti di valico alternative tra di loro. Tale progetto \u00e8 per\u00f2 contestato dalla Provincia di Enna in quanto taglia fuori il suo capoluogo.\nIl 23 marzo 2009 a Palermo, nel corso del convegno \"Dorsale ferroviaria: un sistema di trasporti efficiente per lo sviluppo sostenibile del territorio della Sicilia\", la Fondazione Sabir ha consegnato ad esponenti del Governo nazionale e della Giunta regionale una proposta di fattibilit\u00e0 del progetto.\nIl 28 febbraio 2013 \u00e8 stato sottoscritto il terzo contratto istituzionale di sviluppo tra il Dipartimento per la coesione territoriale, il Ministero delle infrastrutture e dei trasporti, la Regione siciliana, le Ferrovie dello Stato e Rete Ferroviaria Italiana per la realizzazione della direttrice ferroviaria Messina - Catania - Palermo di \"importanza strategica\" che si aggiunge a quelli gi\u00e0 sottoscritti relativi alle direttrici ferroviarie Napoli - Bari -Lecce/Taranto e Salerno - Reggio Calabria. Il costo complessivo dei lavori \u00e8 stato quantificato in 5,106 Mld di Euro dei quali 2,426 gi\u00e0 provvisti di copertura\nRelativamente al tratto tra Palermo e Catania gli interventi previsti sono:\nUna calendarizzazione degli eventi prevedeva: l'approvazione del progetto definitivo della Bicocca - Catenanuova a dicembre 2014, la sua \"cantierizzazione\" a luglio 2016 e l'approvazione del progetto definitivo della Catenanuova - Raddusa-Agira entro dicembre 2015. Gli altri interventi previsti riguardano il raddoppio della tratta Giampilieri - Fiumefreddo, della Messina-Catania e il completamento del \"Nodo Catania\", nonch\u00e9 i potenziamenti tecnologici delle infrastrutture interessate.\nIl potenziamento (con gli adeguamenti necessari) della prima tratta di 32\u00a0km, Castelbuono-Fiumetorto, (comune alla esistente Palermo-Messina) che comportava il raddoppio e la costruzione di una nuova stazione sotterranea a Cefal\u00f9 i lavori furono affidati il 11 novembre 2005 alla Maire Engineering S.p.A (general contractor) con costo complessivo di 960 M.euro interamente finanziati; furono inseriti nel programma delle \"Infrastrutture prioritarie\" del territorio nazionale elaborato dal Ministero delle infrastrutture. I cantieri della Castelbuono-Fiumetorto furono aperti il 15 settembre 2008.\nNel mese di ottobre 2017 \u00e8 stata inaugurata la tratta da Campofelice a Cefal\u00f9 Ogliastrillo completando l'intero itinerario potenziato Palermo - Cefal\u00f9.\nNello stesso 2017, l'approvazione del progetto definitivo, a firma Maurizio Gentile, AD e direttore generale di Rete Ferroviaria Italiana, ha dato luogo alla messa a gara del raddoppio e della velocizzazione del lotto Bicocca - Catenanuova. Il progetto del tracciato prevede una velocit\u00e0 massima commerciale fino a 250 km/h.\nIl bando di gara per la progettazione esecutiva e per la realizzazione dei lavori \u00e8 stato pubblicato sulla Gazzetta Ufficiale dell'Unione Europea e sul portale acquisti di RFI per un importo a base d'asta di 220 milioni di euro. La conclusione della gara \u00e8 prevista entro la fine del 2017.\nL'intervento consiste nella costruzione della linea a doppio binario tra Bicocca e Catenanuova (circa 37 km); parte del tracciato si sviluppa in affiancamento alla linea esistente, parte \u00e8 in variante. Il completamento \u00e8 previsto nel 2022. Uno dei due binari nuovi sar\u00e0 attivato nel 2020.\nCaratteristiche di massima.\nLo studio di fattibilit\u00e0 inviato da RFI ai vari ministeri competenti nel mese di gennaio 2004 prevedeva una tratta veloce intermedia da costruire, Castelbuono-Catenanuova, della lunghezza di circa 60\u00a0km, con inizio da un bivio munito di deviatoi a 100\u00a0km/h posto nella esistente ferrovia Palermo-Messina poco prima della stazione di Castelbuono in galleria. Fino a Catenanuova il tracciato, interamente nuovo, avrebbe compreso 15 gallerie di cui 9 a doppio binario e 6 a doppia canna. La successiva sezione avrebbe utilizzato la tratta esistente della Ferrovia Palermo-Catania tra Catenanuova e Stazione di Catania Bicocca, quest'ultima stazione sarebbe stata spostata a sud-ovest per lasciare spazio al prolungamento della pista dell'Aeroporto di Fontanarossa.\nLa tratta in questione, interamente raddoppiata, con varianti di tracciato, secondo le proposte avrebbe previsto l'impiego di elettrotreni del tipo \"Pendolino\" in una prima fase di velocizzazione del percorso tra le due citt\u00e0 estreme in grado di dimezzarne i tempi di percorrenza.\nL'attraversamento del Simeto prevede, secondo i progetti presentati, la costruzione di un viadotto a cinque campate a travata metallica di 65\u00a0m a struttura portante reticolare. Per la sezione di valico il progetto presenta due soluzioni di tracciato alternative comportanti una differenza di circa 2\u00a0km. Il costo della prima fase funzionale, la velocizzazione della Catenanuova-Bicocca, era al tempo preventivato in 400 milioni di euro con un tempo di realizzazione stimato di 7 anni; il costo complessivo di realizzazione, di 4 miliardi di euro.\nIl tratto finale successivo, tra Catania Bicocca e Catania Centrale, pur ricalcando di massima l'attuale percorso \u00e8 in corso di ristrutturazione in quanto parte del costruendo Passante ferroviario di Catania.\nIl \"contratto istituzionale\" del 2013 ha in parte accolto quanto proposto in precedenza elaborandone gli aspetti contestati in merito alla sezione centrale della linea, sulla quale dovr\u00e0 decidersi in tempi piuttosto ridotti, e in merito alla quale \u00e8 stato modificato il punto di distacco dal vecchio itinerario portandolo da Catenanuova a Raddusa-Agira, ma nel contempo ha posto le premesse per un avvio dell'opera di ammodernamento dell'importante itinerario.\nIl 14 aprile 2015 Ferrovie dello Stato Italiane ha emesso l'ordinanza n. 9 concernente l'approvazione del progetto preliminare di raddoppio e velocizzazione della tratta Bicocca-Catenanuova, gi\u00e0 finanziato con 415 milioni di euro e compreso nel Contratto di programma 2012-2016, parte investimenti siglato l'8 agosto 2014 da RFI S.p.A e Ministro delle infrastrutture e trasporti.\nIl programma del lavori prevede, come prima fase, il raddoppio della linea tra la stazione di Bicocca e quella di Catenanuova, di circa 38\u00a0km, in affiancamento all'esistente per due terzi del percorso e per poco meno di 12\u00a0km in variante per l'adeguamento del raggio di curvatura esistente. La pendenza massima sar\u00e0 del 12 per mille e la velocit\u00e0 di 160\u00a0km/h tra Catenanuova e San Martino Piana e di 100\u00a0km/h fino a Bicocca. La tratta sar\u00e0 gestita interamente con il sistema di comando e controllo centralizzato con il distanziamento treni asservito al blocco automatico."}
{"id": "2557558", "revid": "1236790", "url": "https://it.wikipedia.org/wiki?curid=2557558", "title": "Sartano", "text": "Frazione di Torano Castello (CS"}
{"id": "2557560", "revid": "204391", "url": "https://it.wikipedia.org/wiki?curid=2557560", "title": "Bloccante del recettore per l'angiotensina", "text": ""}
{"id": "2557564", "revid": "122395016", "url": "https://it.wikipedia.org/wiki?curid=2557564", "title": "Robin Benzing", "text": ""}
{"id": "2557567", "revid": "767487", "url": "https://it.wikipedia.org/wiki?curid=2557567", "title": "Una storia americana (film 1966)", "text": "Una storia americana (\"Made in U.S.A.\") \u00e8 un film del 1966 diretto da Jean-Luc Godard, definito dal regista stesso \u201cFilm Po\u201d, con riferimento all'abbreviazione usata dagli studenti parigini della facolt\u00e0 di Scienze politiche, \"Sciences Po\": un film \"po\"-litico, \"po\"-liziesco e \"po\"-etico.\nIl soggetto \u00e8 liberamente tratto dal romanzo \"The Jugger\" di Donald Westlake, tradotto in Italia con il titolo \"Hai perso il morto, Parker!\"\nTrama.\nUna donna di nome Paula Nelson arriva nell'immaginaria cittadina di Atlantic Cit\u00e9 e prende alloggio in un albergo. Riceve quasi subito la visita di un losco vicino di camera, M. Edgar Typhus. I due evidentemente si conoscono da tempo. Paula \u00e8 arrivata per cercare tracce del marito Dick Politzer, scomparso, l'uomo cerca di dissuaderla. Lei lo tramortisce ma viene vista dal nipote di Typhus, uno scrittore di nome David Goodis, venuto a trascorrere qualche giorno dallo zio insieme alla fidanzata Doris Mizoguchi; l'uomo assicura che non avvertir\u00e0 la polizia. Paula \u00e8 comunque sorvegliata da due agenti in borghese.\nPaula Nelson si reca da un dentista, uno dei contatti di Dick, e vi scopre un cadavere sfigurato. Pi\u00f9 tardi nel bar dell'albergo partecipa a una conversazione surreale, sul filo della filosofia del linguaggio, tra il barman e un cliente; nella sala c'\u00e8 anche Marianne Faithfull che canta senza accompagnamento \"As tears go by\" dei Rolling Stones. Il dott. Ludwig, proprietario di una palestra, che ha stilato il certificato di morte di Dick, conferma il decesso, ma Paula ricorda che il medico ha gi\u00e0 compilato un precedente certificato dopo l'assassinio di un sindaco comunista.\nUna telefonata anonima d\u00e0 appuntamento a Paula in un magazzino, ma appena arrivata viene stordita. Quando si risveglia \u00e8 insieme ai due poliziotti in borghese, Richard Widmark e Donald Siegel, che sembrano sapere molte cose su di lei e Dick. L'ispettore Widmark tuttavia nega di essere coinvolto nella sua morte, e le fa ascoltare un nastro registrato dal marito prima di morire; l'uomo legge un proclama politico che cita Robespierre e Saint Just. Paula dice che Dick \u00e8 stato espulso dal Partito dopo la morte di Picasso.\nWidmark e Siegel riaccompagnano Paula in albergo, dove si scopre che Typhus e Doris Mizoguchi sono stati assassinati. David Goodis accusa Paula Nelson, lei intuisce che il commissario Widmark appartiene a una organizzazione parallela della polizia.\nViene lasciata libera perch\u00e9 Goodis ritira le accuse. Si reca in un magazzino dove sa che Dick ha lavorato per qualche mese, una donna suggerisce di indagare in una villa di periferia. Nel magazzino arrivano anche i due poliziotti deviati, senza testimoni Widmark non ha problemi a ammettere di fare parte di un'organizzazione che ha eliminato suo marito.\nPaula viene avvicinata da Donald Siegel, che le confessa di essere stato lui l'esecutore materiale dell'omicidio di Dick, ma adesso \u00e8 scontento perch\u00e9 il suo superiore Widmark sta cercando di scaricarlo. Paula lo uccide a sorpresa con un colpo di pistola, poi si reca nella villa che le \u00e8 stata indicata dalla collega di Dick. Qui si mette d'accordo con Widmark, per costringersi a fidarsi uno dell'altro lei gli consegna una dichiarazione di suo pugno in cui dichiara di essere l'assassina di Typhus, lui una analoga in cui ammette di aver ucciso Politzer.\nA questo punto Widmark estrae la pistola per eliminarla, ma nel frattempo \u00e8 sopraggiunto David Goodis che lo uccide. Lo scrittore \u00e8 convinto di avere a questo punto tutti gli elementi per finire il romanzo giallo che sta scrivendo, ma Paula Nelson \u00e8 costretta a eliminarlo per evitare che la verit\u00e0 sia divulgata, dal momento che \u201cPoesia \u00e8 uguale a verit\u00e0.\u201d\nPaula si allontana poi da Atlantic Cit\u00e9 insieme a un conoscente incontrato all'imbocco dell'autostrada, che le offre un passaggio in auto.\nProduzione.\nAncora pi\u00f9 massiccia che nei precedenti film \u00e8 la presenza di elementi pop: scritte al neon, fumetti, manifesti pubblicitari, fino alla geniale sequenza dell'inseguimento nel deposito di sagome e cartelloni cinematografici. Godard accentua anche la sua polemica contro la cultura statunitense: \u201cIn questo momento tutto, assolutamente tutto, \u00e8 influenzato dagli Stati Uniti. Da qui il titolo \"Made in U.S.A.\" Godard attacca i miti di Hollywood, i modelli e il linguaggio del cinema degli Stati Uniti, cercando di disgregarne i principi: continuit\u00e0 d'azione, verosimiglianza, consequenzialit\u00e0 e identificazione nei protagonisti. Ma \"Una storia americana\" \u00e8 contemporaneamente l'omaggio di un fan al cinema hollywoodiano, poliziesco e non solo, con i suoi richiami iconografici anche a Walt Disney.\nGodard stesso \u00e8 consapevole delle incongruenze nella trama. Il 30 luglio, durante i lavori del film. appare la seguente scritta sul foglio di servizio per le riprese del giorno:\nNel tentativo di ancorare in qualche modo la sua storia all'attualit\u00e0 politica, Godard dissemina il film di riferimenti all'affare Ben Barka, leader dell'opposizione marocchina fatto rapire a Parigi e scomparso nel nulla, probabilmente assassinato e sepolto in segreto; si tratta tuttavia di un film del Godard anteriore all'impegno marxista degli anni Sessanta, la cui estetica si pu\u00f2 riassumere in una battuta pronunciata dalla voce fuori campo:\nIl principale riferimento estetico di Godard \u00e8 \"Il grande sonno\", film di Howard Hawks dalla trama complessa e non molto coerente, tratto dall'omonimo romanzo di Raymond Chandler che il regista aveva revisionato di recente; non \u00e8 infatti un caso se Paula Nelson veste un impermeabile bianco alla Humphrey Bogart.\nLe riprese iniziano il 16 luglio 1966, appena 10 giorni dopo che Godard ha ricevuto la proposta dal produttore de Beauregard; le \"location\" individuate sono l'hotel Wilson a Puteaux, il Caf\u00e9 Le President nel XVI \"arrondissement\" di Parigi, il garage Vergeat di rue de Courcelles e la villa dello scultore Broch.\nUscito il 27 gennaio 1967 a Parigi, il film non \u00e8 un successo, totalizzando 59.329 spettatori nel periodo di esclusivit\u00e0 cittadina."}
{"id": "2557572", "revid": "2004687", "url": "https://it.wikipedia.org/wiki?curid=2557572", "title": "Superstar Car Wash", "text": "Superstar Car Wash \u00e8 il quarto album del gruppo rock statunitense Goo Goo Dolls.\nIl disco.\nIl disco consacra Johnny Rzeznik come voce primaria del gruppo ed il titolo si riferisce ad un autolavaggio di quei tempi vicino a Buffalo. La traccia \"We Are the Normal\" \u00e8 stata scritta da Johnny Rzeznik insieme al suo idolo Paul Westerberg cantante dei The Replacements. Inoltre la traccia \"Fallin' Down\" \u00e8 stata inserita nel film Son in Law diretto da Pauly Shore nel 1993 e la traccia \"So Far Away\" era stata originariamente scritta e registrata col titolo \"Dancing In Your Blood\"."}
{"id": "2557573", "revid": "121822050", "url": "https://it.wikipedia.org/wiki?curid=2557573", "title": "Heiko Schaffartzik", "text": ""}
{"id": "2557575", "revid": "287204", "url": "https://it.wikipedia.org/wiki?curid=2557575", "title": "Tibor Pleiss", "text": ""}
{"id": "2557576", "revid": "15756", "url": "https://it.wikipedia.org/wiki?curid=2557576", "title": "Domenico Zaccagna", "text": "Biografia.\nDomenico Zaccagna nacque a Carrara il 3 settembre 1851 da Felice, scultore, e Enrichetta Cucchiari, sorella di Domenico Cucchiari e nipote di Pellegrino Rossi. Frequent\u00f2 l'Istituto tecnico di Genova e nel 1874 si laure\u00f2 in ingegneria civile a Torino. Fu indirizzato alla geologia da Bartolomeo Gastaldi e and\u00f2 quindi a specializzarsi presso l'\u00c9cole des mines di Parigi dal 1874 al 1876.\nNel 1878 venne assunto come geologo rilevatore dall'Ufficio geologico di Roma. Nel 1879 ricevette il suo primo incarico di rilievo: lo studio geologico delle Alpi Apuane, affiancato da Bernardino Lotti. Si scaten\u00f2 un'accesa polemica con Carlo De Stefani, geologo pisano che aveva compiuto precedenti studi sulla regione. Alle Alpi Apuane Zaccagna continu\u00f2 a dedicare lavori e carte geologiche a diverse scale per tutta la durata della sua vita, confluiti nell'opera definitiva \"Descrizione geologica delle Alpi Apuane\" del 1932.\nTra il 1883 e il 1891 le sue ricerche riguardarono le Alpi occidentali, in particolare le Alpi Cozie e Marittime in una prima fase per poi dedicarsi alle Alpi Graie e Pennine. Anche in questo caso Zaccagna fu protagonista di una polemica con Secondo Franchi riguardo all\u2019interpretazione della stratigrafia e tettonica delle Alpi.\nDal 1891 al 1894 diresse la Scuola mineraria di Carrara. Nei decenni successivi, oltre ai lavori sulle Apuane, il ministero gli affid\u00f2 altri incarichi in Liguria, nel biellese, nel bresciano e rilevamenti idrogeologici in Tripolitania. Si dedic\u00f2 anche a progetti tecnici ed ingegneristici di geologia applicata, quali linee ferroviarie (la sistemazione della linea Aulla-Lucca) e dighe idroelettriche in Sicilia, Calabria, Romagna e il lago Gabiet. Fu sempre appassionato allo studio delle propriet\u00e0 dei marmi, dei quali lasci\u00f2 una cospicua collezione all'Ufficio Geologico Italiano. Zaccagna e contribu\u00ec all'apertura di nuovi bacini marmiferi sulle Apuane e nella valorizzazione del marmo di quelle zone, e divenne comproprietario di una segheria con lo scultore Alessandro Biggi. Si impegn\u00f2 anche come architetto: le sue opere pi\u00f9 importanti furono la villa Cappellini a Portovenere e il Palazzo delle poste a Carrara.\nNel 1919 presiedette la Societ\u00e0 Geologica Italiana. La polemica con Federico Sacco, che tacciava di totale incompetenza, gli precluse l'ammissione all'Accademia d'Italia e all'Accademia dei Lincei. Nel 1939 ricevette dall'Accademia d'Italia il Premio Mussolini. Mor\u00ec a Roma il 12 marzo 1940.\nScritti.\nElenco dei principali scritti di Domenico Zaccagna:"}
{"id": "2557577", "revid": "131145", "url": "https://it.wikipedia.org/wiki?curid=2557577", "title": "Fuksas", "text": ""}
{"id": "2557578", "revid": "92920", "url": "https://it.wikipedia.org/wiki?curid=2557578", "title": "Edgardo Alboni", "text": "Biografia.\nProveniente da una famiglia di modeste condizioni, Alboni partecip\u00f2 attivamente alla Resistenza italiana: fu infatti il fondatore e il comandante della 174\u00aa Brigata Garibaldi con il nome di battaglia di \u00abcomandante Nemo\u00bb.\nSuccessivamente intraprese l'attivit\u00e0 politica nelle file del Partito Comunista Italiano: fu consigliere provinciale a Milano negli anni sessanta; eletto deputato per la prima volta nel 1963, ricopr\u00ec tale carica per due legislature, occupandosi prevalentemente di problemi socio-sanitari. Eletto pi\u00f9 volte nel consiglio comunale di Lodi, fu sindaco della citt\u00e0 lombarda dal 1975 al 1980: durante il suo mandato, realizz\u00f2 un piano di riqualificazione urbanistica. Fu anche assessore alla pubblica istruzione, alla programmazione e ai lavori pubblici. Dal 1981 al 2011 ha presieduto la sezione di Lodi dell'Associazione Nazionale Partigiani d'Italia.\nNell'aprile del 2005in occasione del 60\u00ba anniversario della liberazione dell'Italia dall'occupazione nazistafu pubblicata la sua autobiografia, intitolata \"Una vita tra sogni e realt\u00e0\"."}
{"id": "2557585", "revid": "203463", "url": "https://it.wikipedia.org/wiki?curid=2557585", "title": "Rudolph Lipschitz", "text": ""}
{"id": "2557589", "revid": "228587", "url": "https://it.wikipedia.org/wiki?curid=2557589", "title": "Evermore (gruppo musicale)", "text": "Gli Evermore sono un gruppo musicale rock alternativo originario di Feilding, Nuova Zelanda, e adesso risiedenti a Melbourne, in Australia.\nLa band \u00e8 formata dai fratelli Hume\u00a0\u2013 Jon (voce e chitarra), Peter (tastiere, basso, piano, voce) e Dann (percussioni, voce). La band ha pubblicato tre album vincitori del disco d'argento, \"Dreams\" (2004), \"Real Life\" (2006) e \"Truth of the World: Welcome to the Show\" (2009), \u00e8 stata nominate a tre ARIA Awards (Australian Recording Industry Association Music Awards), ed ha vinto due Vodafone New Zealand Music Awards.\nStoria.\nGli Evermore sono formati dai fratelli Jon, Peter e Dann. Jon \u00e8 nato in Australia, mentre Peter e Dann sono nati in Nuova Zelanda. I tre fratelli sono cresciuti e hanno frequentato la scuola a Feilding, in Manawatu-Wanganui. Si avvicinarono alla musica sin da piccoli grazie ai loro genitori, e ascoltavano in continuazione la loro collezione di dischi. Il nome \u201cEvermore\u201d nacque nel 1999, ripreso dalla canzone dei Led Zeppelin. Jon dice che i genitori del trio li hanno fortemente incoraggiati a dedicarsi alla musica: \u201cHanno sempre voluto che facessimo qualcosa di creativo\u2026 Niente era troppo rischioso\u201d.\nL'ascesa al successo (2000-2003).\nNel 2000 gli Evermore parteciparono al Rockquest insieme a Richard Higham, che al tempo suonava il basso nel gruppo. Ebbero un grande successo nella gara, ed utilizzarono il premio in denaro per aiutare a finanziare il proprio studio, il Red Sky Studio.\nIl primo EP degli Evermore, \"Slipping Away\", venne pubblicato il 1\u00ba dicembre del 2002, con una tiratura di sole 300 copie. Tuttavia, l'EP veniva regolarmente trasmesso via radio su Triple J, e riusc\u00ec quindi a raccogliere un po' di attenzione per la band. Il loro EP successivo, \"Oil &amp; Water EP\", venne pubblicato il 13 gennaio 2003, e sfoci\u00f2 nel primo concerto del gruppo, supportato nuovamente dalla Triple J. \"My Own Way EP\", il terzo EP del gruppo, usc\u00ec il 15 settembre 2003, e dopo di esso il gruppo part\u00ec in tour insieme al gruppo americano Brad.\nNell'agosto del 2003 gli Evermore apparvero sulla copertina del \"New Zealand Musician\" in seguito al successo ottenuto nel \u201cProject NZM\u201d, promosso dalla stazione radio ZM per richiamare l'attenzione sui gruppi emergenti.\nDreams (2003-2006).\n\"Dreams\", l'album di debutto degli Evermore, usc\u00ec il 27 settembre 2004 in Australia. Raggiunse la quindicesima posizione nella classifica degli album dell'ARIA, e la trentesima posizione in quella della RIANZ. Dall'album vennero pubblicati tre singoli \u201cIt's Too Late\u201d, \u201cFor One Day\u201d e \u201cCome to Nothing\u201d, che ottennero delle modeste posizioni nelle classifiche.\nI tre singoli vennero utilizzati in Australia e Nuova Zelanda per le pubblicit\u00e0 di O.C., e \u201cIt's Too Late\u201d comparve anche nella serie. Venne pubblicata anche una versione remixata di \u201cIt's Too Late\u201d insieme a Dirty South, intitolata \u201cIt's Too Late (Ride On)\u201d, e comparve in numerose compilation.\nSu \"Dreams\" gli Evermore lavorarono insieme al produttore Barrett Jones (Nirvana, Foo Fighters, Whiskeytown), che venne presentato al gruppo dai Brad durante il loro tour insieme. Nel febbraio del 2004 il gruppo si trasfer\u00ec a Seattle per registrare.\n\"Dreams\" differiva dai precedenti lavori \"pop-rock dal sound retr\u00f2 e basati sui riff\", e inglobava piuttosto un sound pi\u00f9 \"ampoio\" secondo Jon. Jon dichiar\u00f2 di aver tratto l'ispirazione dai Silverchair e dai Muse, nonch\u00e9 dai Pink Floyd. Jon fece notare anche che l'intenzione iniziale del gruppo era quella di creare un concept album.\nIl 20 dicembre 2005 il gruppo pubblic\u00f2 \"The Lakeside Sessions Vol. 1\", l'EP del live acustico disponibile sono su iTunes.\nReal Life (2006\u00a0\u2013 2008).\nIl secondo album, \"Real Life\", venne pubblicato dalla Warner l'8 luglio 2006. Raggiunse la quinta posizione della classifica degli album dell'ARIA e la seconda nella classifica della RIANZ, e rimase in entrambe per oltre un anno. Ottenne anche il disco di platino in Australia. Dall'album vennero pubblicati quattro singoli: \u201cRunning\u201d, \u201cLight Surrounding You\u201d, \u201cUnbreakable\u201d e \u201cNever Let You Go\u201d. Di queste, \u201cLight Surrounding You\u201d si classific\u00f2 meglio, diventando il primo singolo degli Evermore al top delle classifiche.\n\"Real Life\" inizialmente fu registrato sulla Central Coast del Nuovo Galles del Sud, dove il gruppo pass\u00f2 tre mesi. Quindi la produzione si spost\u00f2 a Easton (Maryland), per altri tre mesi, e continu\u00f2 a registrare con il produttore John Alag\u00eda. Peter afferma \u201cavevamo fatto gi\u00e0 quasi tutto senza di lui...abbiamo lavorato con lui perch\u00e9 dovevamo\u00a0\u2013 la compagnia di registrazione non ci avrebbe permesso di fare tutto per conto nostro.\u201d\nL'album fu mixato da Tom Lord-Alge (Green Day).\nAll'uscita dell'album segu\u00ec un tour in Nuova Zelanda e in Australia che inizi\u00f2 a settembre. Nel giugno del 2006 gli Evermore aprirono il concerto per un altro gruppo che aveva condiviso il loro stesso percorso un decennio prima, anche loro provenienti dalla Nuova Zelanda per conquistare il successo mondiale a Melbourne. Cos\u00ec, si ritrovarono ad aprire il concerto degli Split Enz alla Rod Laver Arena a Melbourne. Il 17 novembre 2006 gli Evermore si esibirono ad un concerto di beneficenza: il Make Poverty History Concert a Melbourne, e suonarono \u201cStand By Me\u201d. All'inizio del 2007 il gruppo suon\u00f2 al Big Day Out, ed il 29 aprile fecero la loro apparizione al 2007 MTV Australia Video Music Awards per suonare \u201cLight Surrounding You\u201d.\nTruth of the World: Welcome to the Show (2008-oggi).\nIl terzo album del gruppo, \"Truth of the World: Welcome to the Show\", venne pubblicato il 20 marzo 2009 e debutt\u00f2 al numero 14 della classifica ARIA. L'album fu preceduto da due singoli: il primo, \u201cBetween The Lines\u201d, usc\u00ec come download gratuito dal sito del gruppo il 10 novembre 2008; il secondo singolo, \u201cHey Boys and Girls (Truth of the World pt.2) usc\u00ec il 3 febbraio 2009. Raggiunse la quinta posizione delle classifiche neozelandesi e la quarta in quelle australiane. Il loro nuovo singolo \u201cCan You Hear Me?\u201d venne pubblicato in radio l'11 maggio, ma fu disponibile nei negozi solo a partire dal 5 giugno, in concomitanza con la premi\u00e8re del video. L'ultima canzone dell'album narra l'epica storia del personaggio principale, Max, che si schianta con l'auto in un fiume e si vede passare la vita davanti agli occhi.\n\"Truth of the World\" \u00e8 un concept album sui media spazzatura, la propaganda politica, la pubblicit\u00e0 e l'informazione. \u00c8 stato registrato nello studio personale del gruppo a Melbourne in 18 mesi."}
{"id": "2557593", "revid": "1408685", "url": "https://it.wikipedia.org/wiki?curid=2557593", "title": "Contea (suddivisione amministrativa)", "text": "La contea \u00e8 una circoscrizione amministrativa adottata da alcuni stati. Il termine, un tempo utilizzato per indicare un territorio amministrato da un conte, venne poi utilizzato soprattutto nei paesi anglosassoni.\nStoria.\nTerritorio anticamente amministrato e governato da un conte (comt\u00e9, condado, Grafschaft), le contee venivano chiamate \"earls\" nella Gran Bretagna post celtica, in Irlanda ed in Francia.\nIl termine deriva dalla lingua norrena \"jarl\" e fu introdotto dai vichinghi. A partire dal 1066 i normanni introdussero il termine contea per sostituire il termine anglosassone \"scir\", da cui il moderno \"shire\" (in italiano Comarca)."}
{"id": "2557600", "revid": "62004", "url": "https://it.wikipedia.org/wiki?curid=2557600", "title": "N\u00e9icer Reasco", "text": ""}
{"id": "2557602", "revid": "367445", "url": "https://it.wikipedia.org/wiki?curid=2557602", "title": "Martin Ohm", "text": "Si laure\u00f2 in matematica nel 1811 all'universit\u00e0 di Erlangen-Norimberga, dove ebbe come insegnante Karl Friedrich von Langsdorf.\nNel 1824 divenne professore assistente all'Universit\u00e0 di Berlino e nel 1839 professore ordinario. Tra i suoi studenti vi furono Lazarus Immanuel Fuchs, Eduard Heine e Rudolph Lipschitz.\nFu il primo a sviluppare pienamente la teoria dell'esponenziale \"a\" \"b\", con \"a\" e \"b\" entrambi numeri complessi.\nGli si attribuisce l'introduzione del nome \"sezione aurea\".\nEra fratello minore di Georg Ohm."}
{"id": "2557606", "revid": "300067", "url": "https://it.wikipedia.org/wiki?curid=2557606", "title": "Hristo Zahariev", "text": ""}
