{"id": "2422231", "revid": "729019", "url": "https://it.wikipedia.org/wiki?curid=2422231", "title": "Tokyo Express", "text": "Con l'espressione Tokyo Express, coniata dai marines statunitensi durante la campagna di Guadalcanal (agosto 1942-febbraio 1943), venivano indicati i viaggi notturni che i sommergibili e soprattutto cacciatorpediniere giapponesi compivano per trasportare truppe, rifornimenti e munizioni sull'isola, o per bombardare con rapide azioni anche diurne l'aeroporto \"Henderson Field\": la snervante regolarit\u00e0 di simili operazioni fece nascere tra i soldati a terra l'ironica similitudine con la puntualit\u00e0 dei servizi ferroviari. L'impiego di naviglio da guerra da parte giapponese era dettato dalla pericolosit\u00e0 dell'aviazione statunitense, che avrebbe potuto affondare con facilit\u00e0 i lenti trasporti; invece i cacciatorpediniere erano molto pi\u00f9 veloci e armati dei mercantili, quindi potevano coprire la distanza tra Rabaul e Guadalcanal in una sola notte. Gli Alleati non fecero, comunque, affidamento soltanto sull'aeronautica per fermare i movimenti nipponici e inviarono nel settore quote importanti della United States Navy e della Royal Australian Navy: tra agosto e dicembre 1942 scoppiarono diverse battaglie nelle acque intorno Guadalcanal, alcune particolarmente cruente e segnate da gravi perdite.\nSospeso dopo l'evacuazione dell'isola nel febbraio 1943, il Tokyo Express fu riattivato a luglio durante la seconda fase della campagna delle isole Salomone con largo uso di chiatte motorizzate, vascelli ausiliari, navi di dislocamento ridotto e cacciatorpediniere. I movimenti giapponesi, in un primo tempo tesi a rafforzare le guarnigioni stabilite sulle numerose isole dell'arcipelago, servirono a evacuare truppe e mezzi a partire dalla met\u00e0 di agosto. Anche in questo contesto non mancarono scontri navali, per lo pi\u00f9 notturni, e numerose brevi scaramucce tra naviglio leggero. I giapponesi furono in grado di salvare la gran parte delle loro forze viaggiando di isola in isola e sfruttando le ore di buio, eludendo spesso la pur stretta sorveglianza degli statunitensi.\nIl 1\u00ba novembre 1943 gli Stati Uniti attaccarono Bougainville, che divenne la principale preoccupazione per il Tokyo Express: dopo un fallito tentativo di controbattere gli sbarchi avversari, la marina invi\u00f2 le sue navi a rifornire Buka, isola subito a nord di Bougainville: durante una missione di questo tipo un gruppo composto da cinque cacciatorpediniere fu intercettato sulla via del ritorno e perse tre unit\u00e0, senza riuscire a infliggere alcuna perdita alla formazione statunitense. La sconfitta convinse i giapponesi a porre fine al Tokyo Express per risparmiare i preziosi cacciatorpediniere e i rifornimenti via mare alle guarnigioni saltate furono da allora effettuati con sommergibili o navi molto piccole.\nTra gli scontri pi\u00f9 importanti:"}
{"id": "2422233", "revid": "287204", "url": "https://it.wikipedia.org/wiki?curid=2422233", "title": "Sony Ericsson Open 2008", "text": "Il Miami Masters 2008 (conosciuto anche come \"Sony Ericsson Open\",per motivi di sponsorizzazione) \u00e8 stato un torneo di tennis giocato sul cemento. \u00c8 stata la 24\u00aa edizione del Miami Masters, che fa parte della categoria ATP Masters Series nell'ambito dell'ATP Tour 2008, e della Tier I nell'ambito del WTA Tour 2008. Sia il torneo maschile che quello femminile si sono giocati al Tennis Center at Crandon Park di Key Biscayne in Florida, dal 26 marzo al 6 aprile 2008.\nCampioni.\nSingolare maschile.\n Nikolaj Davydenko ha battuto in finale Rafael Nadal 6\u20134, 6\u20132\nSingolare femminile.\n Serena Williams ha battuto in finale Jelena Jankovi\u0107 6\u20131, 5\u20137, 6\u20133\nDoppio maschile.\n Bob Bryan / Mike Bryan hanno battuto in finale Mahesh Bhupathi / Mark Knowles 6\u20132, 6\u20132\nDoppio femminile.\n Katarina Srebotnik / Ai Sugiyama hanno battuto in finale Cara Black / Liezel Huber 7\u20135, 4\u20136, [10\u20133]"}
{"id": "2422234", "revid": "137928", "url": "https://it.wikipedia.org/wiki?curid=2422234", "title": "TDEA", "text": ""}
{"id": "2422236", "revid": "298055", "url": "https://it.wikipedia.org/wiki?curid=2422236", "title": "Nuovo Vesuvio", "text": ""}
{"id": "2422238", "revid": "124123", "url": "https://it.wikipedia.org/wiki?curid=2422238", "title": "Patrick Duncan", "text": "\u00c8 stato Governatore generale dell'Unione Sudafricana tra il 1937 e il 1943. Durante una crisi politica nel corso della partecipazione del Sudafrica alla seconda guerra mondiale, ha rifiutato una richiesta di scioglimento del parlamento, dal Primo Ministro Jan Smuts."}
{"id": "2422239", "revid": "830939", "url": "https://it.wikipedia.org/wiki?curid=2422239", "title": "Iron Kid", "text": "Iron Kid, conosciuto anche col titolo statunitense Eon Kid, \u00e8 una serie televisiva animata, frutto di una coproduzione tra Spagna, Corea del Sud e Stati Uniti. La serie \u00e8 fatta completamente in computer grafica. La prima stagione \u00e8 andata in onda in Italia prima su Hiro dal 9 gennaio 2009, e successivamente, dal 16 giugno 2009, su Italia 1 per la prima volta in chiaro nella fascia del lunch-time, per poi essere spostata dal 19 luglio 2009 nelle mattinate dei week-end.\nTrama.\nMarty \u00e8 un ragazzo undicenne come tanti altri che vive nel futuro. Il ragazzo ha come aiutante un cane robot di nome Buttons, che sa anche parlare. Un giorno trova in una miniera il \"pugno di ferro\", un'arma leggendaria che rende invincibili. Da questo momento, il ragazzo cerca di sfuggire a chi si vuole impadronire del pugno, ma nello stesso tempo si allena per diventare il degno erede dell'arma da lui ritrovata. Ad accompagnarlo, oltre a Buttons, c'\u00e8 Ally, una ragazza che \u00e8 fuggita con lui per ribellarsi al suo patrigno, che si era alleato con i nemici.\nSigla.\nLa sigla italiana della serie \u00e8 cantata da Antonio DiVincenzo.\nEpisodi.\nLa prima stagione della serie \u00e8 stata trasmessa in Corea del Sud a partire dal 6 aprile 2006."}
{"id": "2422241", "revid": "115549", "url": "https://it.wikipedia.org/wiki?curid=2422241", "title": "Stadio Kantrida", "text": ""}
{"id": "2422250", "revid": "298055", "url": "https://it.wikipedia.org/wiki?curid=2422250", "title": "Alonzo (personaggio)", "text": ""}
{"id": "2422252", "revid": "73843", "url": "https://it.wikipedia.org/wiki?curid=2422252", "title": "Stadio Cantrida", "text": "Lo stadio Cantrida (in croato: \"Stadion Kantrida\") \u00e8 uno stadio situato nella citt\u00e0 croata di Fiume, e prende il nome dal quartiere che lo accoglie. Ospita le partite interne del Rijeka, la principale squadra di calcio della citt\u00e0 quarnerina.\nStoria.\nLo stadio fu costruito nel 1912 grazie a dirigenti e giocatori della squadra croata del H\u0160K Victoria di Sussak. Il luogo prescelto fu una cava utilizzata per la costruzione di parte del porto e dei moli di Fiume che all'epoca erano gi\u00e0 operativi. La cava apparteneva alla ditta appaltatrice dei lavori, l'ungherese Schwarz &amp; Gregerson. Cantrida all'epoca amministrativamente apparteneva al comune di Castua che, previa concessione della ditta Schwarz &amp; Gregerson, concedeva l'uso della cava e del suo terreno al Victoria. L'autorizzazione giunse poco dopo e ci\u00f2 permise l'avvio dei lavori del terreno di gioco. Dopo la prima guerra mondiale e la Reggenza del Carnaro, con l'avvento del Fascismo, fu conosciuto col nome di Stadio Comunale del Littorio (Borgomarina) e vi giocava la Fiumana che nacque nel 1926 grazie all'unione del Gloria e dell'Olympia di Fiume. La societ\u00e0 all'epoca italiana e diretta antenata dell'attuale sodalizio sportivo croato.\nLo stadio nel periodo di appartenenza della citt\u00e0 all'Italia ha avuto un primo rinnovamento nel 1925 con un progetto dell'architetto Enea Perugini di Volosca. Venne costruita una tribuna centrale coperta in legno; la capacit\u00e0 del nuovo stadio arriv\u00f2 a 5000 spettatori. Nel 1935 vi fu una nuova modifica, commissionata dalla citt\u00e0 di Fiume. Fu ricostruita la tribuna interamente in cemento e coperta, fu migliorato il sistema di drenaggio, furono aggiunte due piccole tribune, fu costruita la pista di atletica e un campo di pallacanestro. A inaugurare il nuovo stadio fu la partita - (0-4). Poteva contenere spettatori e il campo di gioco misurava \nCome curiosit\u00e0 si ricorda che, nel periodo della Reggenza del Carnaro, fu organizzata una partita tra il Comando Militare e una rappresentativa di Fiume. I Legionari si presentarono in divisa azzurra, colore dei nazionalisti e lo scudetto verde-bianco-rosso sul petto. Nacque cos\u00ec lo scudetto che \u00e8 ancora oggi al petto della nazionale di calcio. \nIn seguito fu rinnovato due volte, nel 1951 e nel 1958.\nHa una capacit\u00e0 di posti ed \u00e8 situato sulla riva dell'Adriatico vicino alla omonima spiaggia.\nCapacit\u00e0 per settore.\n7 settori per un totale di posti a sedere:\nNuovo stadio.\nL'11 luglio 2014, il presidente del HNK Rijeka Damir Mi\u0161kovi\u0107 ha illustrato i dettagli del progetto del nuovo stadio Cantrida. Lo stadio attuale verr\u00e0 demolito nel dicembre 2014 e uno nuovo verr\u00e0 costruito nello stesso posto (ad oggi, agosto 2017, il vecchio stadio non \u00e8 ancora stato demolito). Il nuovo stadio avr\u00e0 una capacit\u00e0 di posti ( la Zapad, per VIP e sponsor) a sedere tutti coperti, senza pista d'atletica e sar\u00e0 di \"4\u00aa Categoria UEFA\". La costruzione del nuovo stadio sar\u00e0 a carico di fondi privati e il costo \u00e8 stimato a circa 22 milioni di euro. L'architetto del progetto \u00e8 Gino Zavanella che \u00e8 anche uno degli architetti dello Juventus Stadium e del nuovo stadio del Palermo. La consegna era prevista per il 30 giugno 2017.\nDurante i lavori per la costruzione del nuovo stadio, la prima squadra e le giovanili giocheranno nello stadio Rujevica, sito nell'omonimo sobborgo di Fiume e con una capienza di 6134 posti."}
{"id": "2422253", "revid": "61051", "url": "https://it.wikipedia.org/wiki?curid=2422253", "title": "Monastero degli Olivetani (Rovigo)", "text": "Il monastero degli Olivetani, gi\u00e0 convento degli Umiliati, \u00e8 un complesso di origine religiosa sito a Rovigo in piazzale san Bortolo. Sorto come convento dell'ordine degli Umiliati, dove crebbe di importanza grazie all'opera artigianale dei suoi adepti lanai e, dopo un periodo di abbandono, ristrutturato come monastero ed insediato da monaci della Congregazione olivetana, ha cambiato negli anni uso, perdendone la connotazione religiosa e diventando sede di una casa di riposo fino alla seconda met\u00e0 del XX secolo.\nRistrutturato dopo l'ultimo cambio d'uso \u00e8 ora sede culturale, museale e congressuale.\nStoria.\nLa costruzione della prima struttura religiosa monastica inizi\u00f2 nel 1244 per opera dell'ordine degli Umiliati, un convento che aveva il compito di soddisfare sia le esigenze religiose che quelle artigianali, giunti a Rovigo per insediarsi nella parte pi\u00f9 orientale della citt\u00e0 a qualche chilometro dalle mura esterne e in prossimit\u00e0 del fiume Adigetto, allora un ramo principale dell'Adige che scorreva a nord.\nGli Umiliati, nati come movimento laico, dopo l'approvazione di papa Innocenzo III si espansero velocemente in tutto l'Italia settentrionale, occupandosi principalmente della lavorazione della lana, individuando in quel sito l'opportunit\u00e0 di impiantare una manifattura tessile al fine di incrementare i guadagni con cui finanziavano attivit\u00e0 bancarie.\nDopo l'autorizzazione concessa dall'allora vescovo della diocesi di Adria Guglielmo d'Este il 10 giugno 1255, il complesso originale si dot\u00f2 di una prima chiesa di stile rinascimentale. Pur se i documenti sopravvissuti non contribuiscono a comprendere se in quell'occasione si sia dato inizio anche a lavori di ristrutturazione dell'intero complesso, dato il fiorente sviluppo della comunit\u00e0 umiliata in Rovigo confermato da altri testi storici si pu\u00f2 ritenere credibile. Tuttavia la comunit\u00e0 umiliata cittadina si ridimension\u00f2 velocemente come si evince da un documento datato 1283 indicante che i guadagni provenienti dall'attivit\u00e0 laniera della comunit\u00e0 religiosa non venivano pi\u00f9 investiti in beni immobili. I religiosi che lo occupavano nel giro di qualche decennio calano a soli cinque individui, per scendere ad un solo preposito nel 1407. Con l'ultimo documento che attesta il soggiorno di un preposito nel 1436 non si hanno pi\u00f9 tracce della presenza degli Umiliati a Rovigo ed il complesso, chiesa compresa, gi\u00e0 compromesso, con l'abbandono si avvia ad un inevitabile degrado strutturale. Dopo essere stato affidato in commenda al neoinsediato vescovo di Adria Bartolomeo Roverella nel 1444, con documento datato 21 ottobre 1474 il convento umiliato viene dichiarato formalmente soppresso.\nL'influenza della ricca e potente famiglia Roverella nella chiesa del tempo, il fratello Lorenzo fu eletto vescovo di Ferrara nel 1460 e un altro Nicol\u00f2 nominato abate generale dell'Ordine degli Olivetani nel 1472, e nella vita sociale ed economica di Rovigo, contribuirono grazie a quest'ultimo alla rinascita del convento chiedendo a Bartolomeo la rinuncia alla commenda per affidargli l'intero complesso edilizio e beni connessi, ed introducendo in seguito alcuni monaci del suo ordine. Bench\u00e9 con qualche difficolt\u00e0, grazie all'autorizzazione concessa da papa Sisto IV il 21 ottobre 1474, il convento venne annesso al costituendo monastero olivetano dell'abbazia di San Pietro in Maone e della chiesa di Santa Maria dei Sabbioni, quindi preso possesso dal priore del convento olivetano di San Giorgio di Ferrara nel 1478.\nLo stato degli edifici era comunque tale da essere divenuti praticamente inabitabili e fu necessario avviare un radicale intervento a tutto il complesso. Le notizie sullo svolgimento dei lavori \u00e8 ricavabile delle testimonianze redatte nel XVIII secolo dall'abate Alessandro Rossi. \nSu iniziativa dell'abate Nicol\u00f2 Roverella, nel 1480 venne demolito il vecchio convento e costruito il nuovo complesso, commissionando il progetto del chiostro all'architetto ferrarese Biagio Rossetti e comprendente \"dodici camere all'intorno, oltre varie di domestico servigio\" collegato all'esterno da un piccolo portale alla cui sommit\u00e0 \u00e8 apposta una piccola lapide che riporta l'anatema di papa Gregorio XI contro chi osasse violare un monastero olivetano.\nNel frattempo l'equilibrio politico della zona mut\u00f2 radicalmente in seguito agli esiti della guerra del sale (o di Ferrara), protrattasi dal 1482 al 1484 e che vide Rovigo e il territorio indicato come Transpadana Ferrarese, fino ad allora sotto il dominio del Ducato di Ferrara, passare sotto il controllo della Repubblica di Venezia. Tuttavia il monastero di san Bortolo rimase ancora alle dipendenze di quello di san Giorgio di Ferrara fino alla conclusione del Concilio di Trento, aggregato dai vertici politici della Repubblica alla provincia olivetana veneta formalmente nella seconda met\u00e0 del XVI secolo; anche in seguito i monaci dimostrarono di mantenere per oltre un secolo contatti con il mondo culturale di area emiliana, preferendola a quella veneta nell'opera di impreziosimento artistico della chiesa ad opera di artisti locali o attivi in Emilia.\nNel 1550 i monaci impiantarono una fornace per produrre i mattoni destinati ad ampliare ulteriormente il complesso, con l'aggiunta di un braccio che prolungava verso sud il lato orientale del chiostro, necessari anche alla riedificazione della chiesa iniziata nel 1562.\nPeriodo recente.\nAttualmente il monastero \u00e8 sede del Museo dei grandi fiumi, dell'associazione culturale minelliana e gi\u00e0 sede di una mostra di scultura dedicata a Virgilio Milani."}
{"id": "2422257", "revid": "24700212", "url": "https://it.wikipedia.org/wiki?curid=2422257", "title": "Tram di Pavia", "text": ""}
{"id": "2422258", "revid": "392652", "url": "https://it.wikipedia.org/wiki?curid=2422258", "title": "Refugium", "text": "In biologia un refugium (plurale: refugia) \u00e8 un'area di una popolazione isolata o un residuo di specie una volta pi\u00f9 estesa.\nQuesto isolamento (allopatria) pu\u00f2 essere dovuto ai mutamenti climatici o attivit\u00e0 umane come la deforestazione e la caccia eccessiva. Attuali esempi di specie incluse nei \"refugia\" sono i gorilla di montagna, isolati dalle specifiche montagne nell'Africa centrale, e il leone marino australiano, isolato dalle spiagge di riproduzione nell'Australia meridionale a causa della caccia eccessiva. Questo isolamento, in molti casi, pu\u00f2 essere visto come uno stato soltanto temporaneo; tuttavia, alcuni refugia possono persistere per molto tempo, perci\u00f2 essi hanno molte specie endemiche, non esistenti altrove, le quali sopravvivono come popolazioni residue.\nAlcune antiche popolazioni umane possono essere state costrette nei refugia glaciali, piccole aree isolate nella zona dei ghiacciai continentali, durante l'ultima era glaciale. Alcuni esempi comprendono la Beringia, il refugium dell'LGM Ucraino e le tre penisole iberica, italiana, balcanica.\nSpeciazione.\nJ\u00fcrgen Haffer per primo propose il concetto di refugia per spiegare la diversit\u00e0 biologica delle popolazioni di uccelli nel bacino amazzonico. Haffer sugger\u00ec che il mutamento climatico nel tardo Pleistocene port\u00f2 a ridurre le riserve di foreste abitabili dove le popolazioni diventano cos\u00ec allopatriche. Con il tempo, ci\u00f2 condusse alla speciazione, vale a dire che popolazioni di differenti refugia delle stesse specie evolveranno differentemente, creando specie affini parapatriche. Non appena il Pleistocene termin\u00f2, le condizioni aride diedero impulso all'ambiente umido delle attuali foreste pluviali, riconnettendo i refugia.\nQuesto tipo di speciazione \u00e8 stato da allora in poi esteso ed utilizzato per spiegare i modelli di popolazione in altre aree del mondo, come Africa e Nord America. Teoricamente, i modelli biogeografici attuali possono essere usati per dedurre i refugia del passato: dove molte specie irrelate seguono modelli di variazione simultanea, \u00e8 probabile che la zona possa essere stata un refugium. Ma questo modello di speciazione \u00e8 ancora altamente controverso."}
{"id": "2422259", "revid": "352448", "url": "https://it.wikipedia.org/wiki?curid=2422259", "title": "Refugia", "text": ""}
{"id": "2422261", "revid": "298055", "url": "https://it.wikipedia.org/wiki?curid=2422261", "title": "Cassandra (Cats)", "text": ""}
{"id": "2422268", "revid": "124465833", "url": "https://it.wikipedia.org/wiki?curid=2422268", "title": "Stefano Pescosolido", "text": "Divenuto professionista nel 1989, in singolare raggiunse la posizione n\u00b0 42 il 2 marzo del 1992.\nVanta due titoli ATP su altrettante finali disputate, entrambi conquistati su cemento outdoor, unico giocatore italiano dell'era Open insieme a Jannik Sinner ad aver realizzato l'impresa su questa superficie, sulla quale vanta inoltre la serie pi\u00f9 lunga (7) di incontri vinti consecutivamente da un tennista italiano, a pari merito con Gianluca Pozzi.\nCarriera.\nIl 24 febbraio del 1992 conquist\u00f2 il torneo di Scottsdale, sconfiggendo in finale, in tre set, Brad Gilbert col punteggio di 6-0, 1-6, 6-4. Divent\u00f2 cos\u00ec il quattordicesimo giocatore italiano ad aggiudicarsi un trofeo del circuito maggiore.\nIl 17 ottobre del 1993, a Tel Aviv, si aggiudic\u00f2 il secondo titolo, battendo in finale Amos Mansdorf per 7-6, 7-5, dopo aver sconfitto in semifinale Thomas Muster, testa di serie numero 1 e nono giocatore del mondo, con il punteggio di 7-6, 1-6, 7-6.\nIl 1\u00ba novembre 1993, grazie alla posizione numero 58 nel ranking ATP, divent\u00f2 il nuovo numero uno italiano.\nIl 3 agosto 1995 giunse ai quarti di finale al torneo di Kitzbuhel arrendendosi in due set a Bernd Karbacher dopo aver battuto negli ottavi Sergi Bruguera, testa di serie numero 2 e decimo giocatore del mondo, col punteggio di 6-4, 7-5.\nIn doppio, conquist\u00f2 l'edizione 1998 del Tashkent Open, in coppia con Laurence Tieleman.\nTra le sue prestazioni con la squadra italiana di Coppa Davis, di cui fece parte dal 1990 al 1997, si ricorda lo straordinario incontro del marzo 1994 a Madrid contro Sergi Bruguera, n\u00b0 5 del ranking ATP. Per l'occasione convocato come riserva, Pescosolido si arrese soltanto al quinto set, dopo aver dominato (6-0, 6-1) il secondo e il terzo in tutti i comparti di gioco.\nVanta inoltre successi contro Michael Chang (Montreal e Los Angeles) John McEnroe (Amburgo) e Andre Agassi (Roma).\nPartecip\u00f2 alle Olimpiadi di Atlanta del 1996, dove fu sconfitto al primo turno da Fernando Meligeni.\nVinse in due occasioni i Campionati assoluti, nel 1993 a Montecatini Terme, battendo in finale Paolo Can\u00e8 e, nel 1997, a Milano, superando Filippo Messori. Nel 1999, perse invece in finale contro Gianluca Pozzi.\nAttualmente \u00e8 responsabile del settore tennis presso lo Sporting di Milano3-Basiglio (MI). Commenta inoltre il tennis maschile su Sky Sport."}
{"id": "2422273", "revid": "93556", "url": "https://it.wikipedia.org/wiki?curid=2422273", "title": "Jonathan Speelman", "text": "Nel 1980 divenne il quinto giocatore inglese a conquistare il titolo di Grande maestro.\nVinse il campionato britannico nel 1978, 1985 e 1986.\nIn gennaio del 1989 raggiunse la quarta posizione mondiale (alla pari con Beljavs'kyj) nella classifica Elo, con 2640 punti.\nPartecip\u00f2 con la nazionale inglese a 14 olimpiadi degli scacchi dal 1980 al 2006, vincendo cinque medaglie: quattro d'argento (una individuale alle olimpiadi di Dubai 1986 e tre di squadra nel 1984, 1986 e 1988) e una di bronzo (di squadra alle olimpiadi di Novi Sad 1990).\nTra gli altri principali risultati i seguenti:\nLaureato in matematica all'Universit\u00e0 di Oxford (Worcester College), Speelman \u00e8 noto per essere un giocatore dallo stile eclettico ed originale.\nHa scritto molti libri di scacchi, tra cui i seguenti:"}
{"id": "2422276", "revid": "326822", "url": "https://it.wikipedia.org/wiki?curid=2422276", "title": "C'era una volta Lupin", "text": ""}
{"id": "2422277", "revid": "326822", "url": "https://it.wikipedia.org/wiki?curid=2422277", "title": "C'era una volta... Lupin", "text": ""}
{"id": "2422279", "revid": "217830", "url": "https://it.wikipedia.org/wiki?curid=2422279", "title": "Gran Premio motociclistico di Catalogna 2009", "text": "Il Gran Premio motociclistico di Catalogna 2009 corso il 14 giugno, \u00e8 stato il sesto Gran Premio della stagione 2009 e ha visto vincere: Valentino Rossi in MotoGP, \u00c1lvaro Bautista nella classe 250 ed Andrea Iannone nella classe 125.\nMotoGP.\nDopo un avvio di gara che mantiene invariato l'ordine di partenza, nelle prime posizioni si assiste ad alcuni giri con al comando il terzetto composto da Rossi, Lorenzo e Stoner. Dopo alcuni passaggi Stoner perde terreno, e la restante parte di gara vede prima Rossi, poi Lorenzo al comando. Negli ultimi giri Rossi e Lorenzo danno avvio a un confronto con alcuni sorpassi. E proprio all'ultima curva a destra, prima di immettersi sul rettilineo finale, Rossi mette a segno il sorpasso definitivo, che gli vale la vittoria.\nAl termine di questa gara, Valentino Rossi, Jorge Lorenzo e Casey Stoner si trovano tutti e tre con lo stesso punteggio nella classifica generale, 106 punti."}
{"id": "2422283", "revid": "114606032", "url": "https://it.wikipedia.org/wiki?curid=2422283", "title": "GLAAD", "text": "GLAAD (precedentemente nota come la Gay &amp; Lesbian Alliance Against Defamation) \u00e8 un'organizzazione no-profit di attivismo LGBT, finalizzata nel promuovere e garantire un'accurata rappresentazione delle persone LGBTQ+ , allo scopo di eliminare l'omofobia e la discriminazione basata sull'identit\u00e0 di genere e l'orientamento sessuale.\nStoria.\nGLAAD \u00e8 stata fondata a New York nel 1985 da Vito Russo, dopo che alcune inesatte e diffamatorie informazioni sul virus dell'AIDS furono pubblicate dal \"New York Post\". Dal quel momento l'organizzazione cerca di monitorare e tutelare l'immagine delle persone LGBT nei media, realizzando campagne a sostegno dei diritti e combattendo ogni tipo di discriminazione, cercando di sensibilizzare costantemente l'opinione pubblica. In seguito, il lavoro di GLAAD si spinse fino a Los Angeles, dove ha iniziato a lavorare al fianco degli operatori del mondo dello spettacolo, per garantire una rappresentazione pi\u00f9 adeguata degli uomini gay e delle donne lesbiche sul piccolo e grande schermo.\nAttivit\u00e0.\nL'organizzazione incoraggia un'immagine positiva dell'omosessualit\u00e0, per permettere agli organi di informazione di utilizzare una terminologia pi\u00f9 adeguata alla descrizione della comunit\u00e0 LGBT, spesso descritta in modo stereotipato. Negli oltre vent'anni dalla sua fondazione, l'organizzazione continua a salvaguardare l'immagine LGBT grazie al contributo di volontari e professionisti di diversa formazione, come giornalisti, avvocati e autori televisivi.\nNegli ultimi anni, l'organizzazione ha puntato l'attenzioni su diverse realt\u00e0 etniche, come la comunit\u00e0 araba, latino americana e dei nativi d'america, inoltre GLAAD si \u00e8 avvicinata alle comunit\u00e0 religiose, alle persone di colore e al mondo dello sport, dove l'omofobia ancora tende ad essere prevalente.\nUno degli eventi pi\u00f9 visibili \u00e8 l'annuale GLAAD Media Awards, premio assegnato alle persone e alle produzioni dell'intrattenimento, per il loro contribuito nel dare un'immagine pi\u00f9 veritiera e accurata della comunit\u00e0 LGBT e delle questioni che riguardano la loro vita. Neil Giuliano \u00e8 stato presidente di GLAAD dal 2005 al 2009."}
{"id": "2422289", "revid": "352448", "url": "https://it.wikipedia.org/wiki?curid=2422289", "title": "Cultura amburghiana", "text": ""}
{"id": "2422291", "revid": "1305772", "url": "https://it.wikipedia.org/wiki?curid=2422291", "title": "Rebecca Lord", "text": "Giovent\u00f9.\nOriginaria di Parigi, Francia, la Lord crebbe in un collegio di suore, un'esperienza, lei rifer\u00ec in seguito, che la port\u00f2 a diventare un'atea convinta. Da giovane adulta, lavor\u00f2 come truccatrice fino al 1993, quando rispose ad un annuncio su un giornale per un ruolo da attrice porno in un film diretto da Patrice Cabanel. Nei suoi primi film, compariva sotto gli pseudonimi di \"Rebecca Carre\" e \"Rebecca Bruns\". Nel 1994, il regista francese David Caroll le diede il nome di scena \"Rebecca Lords\" in riferimento a Traci Lords. Mentre inseriva il suo nome nei crediti del film, per\u00f2, il regista erroneamente omise la \"S\" finale, e cos\u00ec il suo nome definitivo divent\u00f2 \"Rebecca Lord\", nome che da allora lei ha sempre utilizzato.\nCarriera nel porno.\nNel 1994, fu scoperta dal regista svedese di porno film Nic Cramer e recit\u00f2 in due dei suoi video, \"Euro-max 2\" e \"Euro-max 3\". Ci\u00f2 la introdusse nell'ambiente dell'industria del porno statunitense. Presto lasci\u00f2 la Francia per trasferirsi a Los Angeles e si stabilizz\u00f2 nell'industria hard locale. Da allora \u00e8 apparsa in pi\u00f9 di 200 film a luci rosse. Inoltre, la Lord ha diretto e prodotto diversi video in cui recita lei stessa, tramite la sua personale casa di produzione, la Rebecca Lord Productions, e mantiene attivamente un sito internet a pagamento. Dopo il 2003 ha iniziato a diradare la sua partecipazione in film hard, ma ha sempre smentito le voci che la volevano in procinto di ritirarsi.\nHa praticamente usato quasi sempre il preservativo durante le sue scene di sesso, e ha fatto notare che le pressioni fatte dall'industria del porno sulle attrici, affinch\u00e9 lavorino senza preservativo, le causarono non pochi problemi. Durante tutta la sua carriera come pornostar, la Lord \u00e8 sempre rimasta sposata con lo stesso uomo, con il quale sta insieme sin dall'et\u00e0 di diciassette anni.\nAltri lavori.\nNel 1998, la Lord apparve nel video musicale di una canzone di George Michael, \"Outside\". \u00c8 anche apparsa per due volte nell'Howard Stern Show, la prima volta nel novembre 1999 e la seconda nel giugno 2001. L'ultima apparizione fu particolarmente rilevante per i commenti che la Lord e Stern fecero circa la Chiesa Cattolica, che spinsero la Lega Cattolica per i Diritti Religiosi e Civili a chiedere a Miller Brewing di ritirare la sua sponsorizzazione dal programma (Miller decise di non ritirarlo comunque).\nNel 2005, fece la sua entrata nel mondo del cinema non hard, recitando come co-protagonista nel film indipendente del 2005 \"I Am a Sex Addict\". La Lord impersonava la prima moglie del protagonista.\nDurante il periodo passato negli Stati Uniti, la Lord ha vissuto a Los Angeles, Las Vegas, San Francisco, e New York. Nel 2007, decise di ritornare a vivere in Francia, anche se dichiar\u00f2 che Las Vegas e New York sono due delle sue citt\u00e0 preferite e che in futuro ha in programma di ritornare ad abitare in una delle due."}
{"id": "2422295", "revid": "287204", "url": "https://it.wikipedia.org/wiki?curid=2422295", "title": "Estoril Open 2008", "text": "L'Estoril Open 2008 \u00e8 stato un torneo di tennis giocato sulla terra rossa.\n\u00c8 stata la 19\u00aa edizione dell'Estoril Open, che fa parte della categoria International Series nell'ambito dell'ATP Tour 2008, e della Tier IV nell'ambito del WTA Tour 2008. \nSia il torneo maschile che quello femminile si sono giocati all'Estoril Court Central di Oeiras in Portogallo, dal 14 al 20 aprile 2008.\nCampioni.\nSingolare maschile.\n Roger Federer ha battuto in finale Nikolaj Davydenko 7\u20136(5), 1\u20132 ritirato\nSingolare femminile.\n Marija Kirilenko ha battuto in finale Iveta Bene\u0161ov\u00e1, 6\u20134, 6\u20132\nDoppio maschile.\n Jeff Coetzee / Wesley Moodie hanno battuto in finale Jamie Murray / Kevin Ullyett, 6\u20132, 4\u20136, 10\u20138\nDoppio femminile.\n Marija Kirilenko / Flavia Pennetta hanno battuto in finale Mervana Jugi\u0107-Salki\u0107 / \u0130pek \u015eeno\u011flu, 6\u20134, 6\u20134"}
{"id": "2422300", "revid": "767487", "url": "https://it.wikipedia.org/wiki?curid=2422300", "title": "Cultura di Amburgo", "text": "La cultura di Amburgo (13.500-11.100 a.C.) fu una cultura di cacciatori di renne del tardo Paleolitico superiore nell'Europa nord-occidentale durante l'ultima fase della Glaciazione weichseliana e l'inizio dell'interstadiale di Meiendorf. I siti si trovano vicino alle calotte glaciali del tempo. \n\u00c8 stata identificata in molti luoghi, per es. nell'insediamento a Meiendorf a nord di Amburgo, Germania. Essa \u00e8 caratterizzata da punte e utensili \"zinken\" (in tedesco tracciare), usati come ceselli nella lavorazione delle corna. In periodi successivi appaiono munite di punte del tipo Havelte, talvolta descritte soprattutto come un fenomeno nord-occidentale. Ciononostante, l'espansione su una vasta area geografica, dove non ci si aspetterebbe uno tale sviluppo, la definizione di \"amburghiano\" come una tecnologia complessa di per s\u00e9 non \u00e8 attualmente posta in dubbio. \nLa cultura venne ad espandersi dalla Francia settentrionale, alla Scandinavia meridionale nel nord e nella Polonia ad est.\nNei primi anni '80, venne scavato a Jels nel S\u00f8nderjylland in Scandinavia il primo reperto proveniente dalla cultura. Recentemente, nuovi ritrovamenti sono stati scoperti per es. a Finja nello Scania settentrionale. I recentissimi ritrovamenti (2005) hanno mostrato che queste popolazioni viaggiassero lontano verso nord lungo le coste norvegesi a piedi asciutti durante l'estate, poich\u00e9 il livello del mare era 50m pi\u00f9 basso di quello di oggi.\nNella Germania settentrionale, sono stati trovati campi con strati di detriti. Negli strati c'\u00e8 una grande quantit\u00e0 di corna e ossa, e sembra che la renna fosse una preda importante.\nLa distribuzione dei ritrovamenti negli insediamenti mostra che questi erano molto piccoli e abitati soltanto da piccoli gruppi di individui. In alcuni insediamenti gli archeologi hanno scoperto circoli di pietre, interpretati come pesi per la copertura di un teepee."}
{"id": "2422303", "revid": "1941276", "url": "https://it.wikipedia.org/wiki?curid=2422303", "title": "A Long Hot Summer", "text": "A Long Hot Summer \u00e8 il terzo album solista dell'artista hip hop statunitense Masta Ace. Costruito come un concept album, \"A Long Hot Summer\" narra le vicende di un rapper underground di Brooklyn, Ace, in una \"lunga e calda estate\". Il rapper \u00e8 accompagnato da Fats Belvedere, che lo porter\u00e0 poi in tour, come manager.\nCampioni utilizzati.\nBig City\nGood Ol' Love\nDa Grind\nH.O.O.D.\nBeautiful\nSoda &amp; Soap\nBklyn Masala\nTravelocity\nThe Stoop"}
{"id": "2422305", "revid": "950137", "url": "https://it.wikipedia.org/wiki?curid=2422305", "title": "Moxifloxacina", "text": "La moxifloxacina \u00e8 un principio attivo farmaceutico che appartiene alla classe dei chinoloni di quarta generazione, sintetizzato nel 1997.\nMeccanismo di azione.\nLa moxifloxacina inibisce la replicazione del DNA batterico bloccando l'attivit\u00e0 della DNA girasi batterica nei Gram- o la topoisomerasi IV nei Gram+. Ci\u00f2 compromette la replicazione e la riparazione del DNA esplicando in ultimo un effetto battericida.\nIndicazioni.\nLa moxifloxacina trova indicazione nella sinusite acuta batterica, esacerbazioni acute della BPCO, polmonite acquisita in comunit\u00e0, malattia infiammatoria pelvica. La dose consigliata \u00e8 di una compressa rivestita con film da 400 mg una volta al giorno, il periodo di trattamento varia a seconda del quadro clinico. Pu\u00f2 anche essere utilizzata in casi di tubercolosi multifarmaco-resistente.\nEffetti avversi.\nTra gli effetti avversi \u00e8 stata segnalata neuropatia periferica, rottura spontanea dei tendini. \u00c8 stato inoltre segnalato prolungamento dell'intervallo QT. Sono state inoltre segnalati casi di colite pseudomembranosa, epatiti, psicosi, insonnia e fotosensibilizzazione. In caso di associazione di moxifloxacina con farmaci antinfiammatori non steroidei \u00e8 possibile la comparsa di crisi epilettiche parziali o generalizzate."}
{"id": "2422307", "revid": "54728", "url": "https://it.wikipedia.org/wiki?curid=2422307", "title": "Mollieres", "text": ""}
{"id": "2422314", "revid": "486946", "url": "https://it.wikipedia.org/wiki?curid=2422314", "title": "Gay and Lesbian Alliance Against Defamation", "text": ""}
{"id": "2422315", "revid": "767487", "url": "https://it.wikipedia.org/wiki?curid=2422315", "title": "Eugenio Coselschi", "text": "Biografia.\nAvvocato, giornalista e scrittore. Fu amico di Gabriele D'Annunzio, segretario particolare dal settembre 1919 a Fiume durante la Reggenza Italiana del Carnaro, il suo rappresentante in occasione del concordato (una specie di trattato di pace) che venne stipulato il 16 ottobre 1922, sotto gli auspici del poeta, tra il Partito Nazionale Fascista e la Federazione italiana dei lavoratori del mare.\nImpresa fiumana.\nDa avvocato fiorentino, fu dunque segretario di D'Annunzio quando questi, al comando di alcuni reparti militari e gruppi di volontari, nel settembre 1919 occup\u00f2 la citt\u00e0 di Fiume e istitu\u00ec una provvisoria \u201creggenza\u201d in attesa della sua annessione all'Italia.\nCon la presa di Fiume che diventa in breve un laboratorio politico ove le idee pi\u00f9 diverse confluivano, si amalgamavano, e spesso anche confliggevano, la \u201cpolitica estera\u201d dannunziana viene normalizzata, sostituendo alla guida dell'Ufficio Relazioni Esteriori il poeta filobolscevico belga-polacco Leone Kochnitzky con il capitano Eugenio Coselschi. Coselschi \u2013 con la collaborazione di Giovanni Giuriati \u2013 inaugura la stagione dei cosiddetti \u201cintrighi balcanici\u201d, che si sostanziavano in una serie di trattati segreti stipulati tra il governo fiumano e i movimenti nazionalisti (e antijugoslavi) di Montenegro, Croazia, Slovenia, Kosovo, Macedonia e Voivodina.\nConfluenza nel fascismo.\nReduce dall\u00b4esperienza fiumana, pi\u00f9 tardi promosse la crociera \u00abcampionaria\u00bb con cui la nave Italia port\u00f2 in America, nel 1924, i prodotti dell\u00b4industria italiana e fu nominato da Benito Mussolini quale commissario culturale della spedizione.\nSi guadagn\u00f2 una certa notoriet\u00e0 come autore dell'\"Inno al sole\" e del \"Poema del Soldato Ignoto\". Proprietario di una villa in Casentino, dove la sua famiglia da lungo tempo aveva residenza e interessi, personaggio pittoresco pi\u00f9 che di reale peso politico, intervenne nella vita politica aretina, collabor\u00f2 al settimanale fascista \u201cGiovinezza\u201d sin dal 1924, fu membro della commissione propaganda e cultura della Federazione fascista (1926), presidente dell'Istituto provinciale di cultura fascista, direttore del Centro di cultura e propaganda corporativa (1928) e vice presidente della Cattedra Petrarchesca, da lui ideata e fondata con Occhini. Nel 1924 fu eletto primo presidente dell'Associazione nazionale volontari di guerra.\nDeputato.\nNelle elezioni plebiscitarie del 1929 fu eletto deputato alla Camera e prese parte soprattutto ai dibattiti di politica estera. Fu tra i quattro deputati fascisti eletti per la provincia aretina.\nRiconfermato nella carica di deputato nel 1934, fu consigliere nazionale nella Camera dei Fasci e delle Corporazioni dal 1939, in rappresentanza della Corporazione della previdenza e del credito.\nL'Internazionale fascista.\nCoselschi cerc\u00f2 altra notoriet\u00e0 come promotore del Centro Editoriale Nuova Europa, che propagandava l'universalismo fascista, e dei Comitati autonomi per l'Universalit\u00e0 di Roma (CAUR). Il nome di Eugenio Coselschi \u00e8 indissolubilmente legato all stagione dell'\u00abuniversalismo fascista\u00bb fu sostenuta da numerosi gerarchi e intellettuali, e infine appoggiata dal Duce: la costituzione nel 1933 dei Comitati d'azione per l'universalit\u00e0 di Roma, i (Caur), di cui Eugenio Coselschi fu promotore e che ebbero il compito di inquadrare i simpatizzanti stranieri residenti in Italia, ma soprattutto di preparare il terreno all'estero mediante la creazione di una rete di rapporti tra il partito-guida italiano e i suoi epigoni. Numerose furono le sue missioni nei Paesi baltici (Estonia, Lettonia, Lituania), in Finlandia e nei Balcani.\nScoppiata la seconda guerra mondiale fu accolta, nonostante i suoi anni non pi\u00f9 verdi, la domanda di ritorno nell'esercito. Dopo l'8 settembre 1943, inizialmente arrestato dai militi della Repubblica Sociale Italiana fu liberato per intercessione di Giovanni Gentile.\nDopoguerra.\nNel dopoguerra, radiato dall'Accademia Petrarca di Lettere, Arti e Scienze per la sua adesione alla RSI, cerca di dimostrare il suo limitato appoggio, di aver seguito, dopo il 25 luglio 1943, il Governo Badoglio, di aver aiutato i partigiani ed essere stato pi\u00f9 volte arrestato dalle SS tedesche. Per alcuni anni fu docente presso l'Istituto internazionale per gli Studi Sociali."}
{"id": "2422318", "revid": "287204", "url": "https://it.wikipedia.org/wiki?curid=2422318", "title": "Pala Colonna", "text": "La Pala Colonna o Polittico di Santa Maria Maggiore \u00e8 un dipinto smembrato di Masolino da Panicale e Masaccio. Dell'opera, tempera su tavola, restano sei pannelli che un tempo formavano tre scomparti dipinti su entrambi i lati.\nStoria e descrizione.\nLa datazione della pala, gi\u00e0 destinata all'altare maggiore della basilica di Santa Maria Maggiore \u00e8 molto controversa. L'ipotesi pi\u00f9 accreditata \u00e8 quella che si tratti di un'opera dipinta direttamente a Roma dai due artisti, l'ultima di Masaccio prima della scomparsa, quindi databile ai primi mesi del 1428; altri (come Spike) la legano, a causa dell'iconografia, al giubileo di Papa Martino V del 1423, ponendola quindi come prima opera della collaborazione tra i due artisti, prima della cappella Brancacci e della \"Sant'Anna Metterza\". Secondo alcuni fu commissionata a Masolino, che poi ne deleg\u00f2 una parte al suo assistente Masaccio; secondo altri fu commissionata a Masaccio, il quale disegn\u00f2 il complesso, per poi venire completata in larga parte da Masolino dopo la sua morte.\nIl cardinale Oddone Colonna, eletto nel 1417 come papa Martino V pose fine allo scisma d'Occidente; tra il 1419 e il 1420 sost\u00f2 a Firenze, in attesa che Roma fosse sufficientemente sicura a riceverlo. Nella citt\u00e0 toscana probabilmente venne in contatto con gli artisti l\u00ec attivi: Gentile da Fabriano, Arcangelo di Cola, Lorenzo Ghiberti e probabilmente Masolino da Panicale. Appena messo piede a Roma Martino V si dedic\u00f2 subito al compito di riportare la citt\u00e0 al suo antico splendore ed indisse un giubileo per il 1423, cui sembrano alludere alcuni particolari iconografici della pala.\nLa pala venne vista verso la met\u00e0 del XVI secolo da Giorgio Vasari e Michelangelo Buonarroti, che la trovarono ormai spostata in una piccola cappella vicino alla sacrestia (\"cappella Colonna\"). Essi, che videro solo una faccia essendo probabilmente addossata a una parete, la ritennero interamente opera di Masaccio, ignorando Masolino.\nNel 1653 la pala Colonna si trovava ormai a palazzo Farnese, con i pannelli segati nello spessore in modo da separare le facce ed avere sei dipinti separati, che in un inventario sono elencati come opere di Beato Angelico. In seguito vennero dispersi e, ricomparsi in momenti diversi sul mercato antiquario, vennero riconosciuti quando ormai erano sparsi in pi\u00f9 musei.\nPannelli.\nDella pala si conoscono anche due pannelli della predella, entrambi alla Pinacoteca vaticana: il \"Transito della Vergine\" e la \"Crocifissione\", opera di Masolino.\nRecto.\n\"Santi Girolamo e Giovanni Battista\" (Masaccio, Londra), \"Fondazione di Santa Maria Maggiore\" (Masolino, Napoli), \"Santi Giovanni Evangelista e Martino\" (Masolino, Philadelphia)\nVerso.\n\"Santi Paolo e Pietro\" (Masolino, Philadelphia), \"Assunzione della Vergine\" (Masolino, Napoli), \"Santi Gregorio Magno e Mattia\" (Masolino, Londra)"}
{"id": "2422319", "revid": "36426", "url": "https://it.wikipedia.org/wiki?curid=2422319", "title": "Polittico di Santa Maria Maggiore", "text": ""}
{"id": "2422320", "revid": "1915706", "url": "https://it.wikipedia.org/wiki?curid=2422320", "title": "Gatifloxacina", "text": "La gatifloxacina \u00e8 un principio attivo che appartiene alla classe dei chinoloni di quarta generazione.\nMeccanismo di azione.\nCome tutti i chinoloni agisce interrompendo la replicazione delle molecole dell'acido deossiribonucleico nei batteri.\nIn particolare, questi composti possono essere considerati come avvelenatori degli enzimi coinvolti nell'impacchettamento del DNA nella cellula, formano cio\u00e8 dei complessi stabili con le topoisomerasi batteriche.\nLa molecola di DNA essendo molto lunga ha bisogno di essere \"super-avvolta\" affinch\u00e9 possa essere contenuta nel nucleo della cellula. Gli enzimi addetti al super-avvolgimento del DNA sono le \"topoisomerasi\" (di cui esistono diversi tipi). I chinoloni bloccano le topoisomerasi di tipo II formando un complesso che:\nEffetti indesiderati.\nFra gli effetti collaterali pi\u00f9 frequenti si riscontrano diabete, allucinazioni e nausea."}
{"id": "2422325", "revid": "110157", "url": "https://it.wikipedia.org/wiki?curid=2422325", "title": "Sitafloxacina", "text": "La sitafloxacina (nella fase sperimentale conosciuta anche con la sigla DU-6859) \u00e8 un antibiotico a largo spettro che appartiene alla classe dei chinoloni di quarta generazione. Il composto \u00e8 stato utilizzato con successo nel trattamento di diverse infezioni batteriche, compresa quella da Mycobacterium ulcerans, l'agente causale dell'ulcera di Buruli.\nFarmacodinamica.\nCome tutti i chinoloni il composto agisce interrompendo la replicazione delle molecole dell'acido deossiribonucleico nei batteri. Ci\u00f2 avviene grazie alla inibizione selettiva di due tipi di enzima topoisomerasi, la DNA\u2013girasi (conosciuta anche come topoisomerasi II) e la topoisomerasi IV. Questi due enzimi sono fondamentali per la cellula batterica, regolando i processi di duplicazione, trascrizione e riparazione dell'acido deossiribonucleico (DNA) nei batteri.\nLa molecola \u00e8 dotata di un ampio spettro di azione, per molti versi simile a quello di altri composti della stessa classe (ad esempio la ciprofloxacina). In vitro risulta tuttavia particolarmente potente nei confronti degli Stafilococchi, Streptococchi ed Enterococchi. Inoltre la sitafloxacina ha dimostrato una particolare attivit\u00e0 ed efficacia verso molti germi appartenenti alla famiglia delle Enterobacteriaceae, Pseudomonas aeruginosa, Moraxella catarrhalis, Haemophilus influenzae, Neisseria gonorrhoeae e Bacteroides fragilis. Tutti questi batteri sono riconosciuti patogeni di rilevante significato clinico.\nFarmacocinetica.\nDopo somministrazione per via orale la molecola \u00e8 rapidamente assorbita dal tratto gastrointestinale. La concentrazione plasmatica massima (Cmax) viene raggiunta dopo 1-2 ore dall'assunzione (Tmax). Il volume di distribuzione allo steady-state \u00e8 di 1.46 a 1.88 litri/kg peso corporeo. Dopo l'assunzione di una singola dose il legame con le proteine plasmatiche varia dal 46% al 55% circa. \nLa contemporanea assunzione di cibo non sembra avere effetti significativi su parametri quali la Cmax, la Tmax e l'area sotto la curva concentrazione/tempo (AUC). Il composto viene escreto dall'organismo prevalentemente attraverso l'emuntorio renale (circa il 70%) e in misura minore con le feci, come farmaco immodificato.\nUsi clinici.\nIl farmaco trova indicazione nel trattamento della polmonite acquisita in comuntit\u00e0, delle riacutizzazioni di una broncopneumopatia cronica ostruttiva (BPCO), delle infezioni complicate del tratto urinario, oltre che in alcune specifiche infezioni di interesse otorinolaringoiatrico.\nEffetti collaterali e indesiderati.\nNel corso del trattamento con la sitafloxacina, similmente a quanto accade con altre molecole appartenenti alla classe dei fluorchinoloni, si possono verificare alcuni eventi avversi a carico dell'apparato digerente (dispepsia, nausea, vomito, dolore addominale, diarrea). \nSono state anche segnalate anomalie di test di laboratorio e in particolare un incremento dei valori di alcuni enzimi di funzionalit\u00e0 epatica.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo, ad altri fluorchinoloni e molecole chimicamente simili, oppure ad uno qualsiasi degli eccipienti contenuti nella formulazione farmaceutica."}
{"id": "2422332", "revid": "300067", "url": "https://it.wikipedia.org/wiki?curid=2422332", "title": "GLAAD Media Awards", "text": "I GLAAD Media Awards sono premi annuali, creati nel 1990, assegnati dalla Gay &amp; Lesbian Alliance Against Defamation alle persone e alle produzioni dell'intrattenimento, per il loro contribuito nel dare un'immagine pi\u00f9 veritiera e accurata della comunit\u00e0 LGBT e delle questioni che riguardano la loro vita.\nLe candidature ad ogni singolo premio vengono decise da un team di oltre 80 esperti dei vari settori, che devono essere approvate dal consiglio direttivo del GLAAD. In seguito, i vincitori vengono determinati tramite votazioni online dei circa 900 iscritti all'organizzazione. I membri si suddividono in tre gruppi: direzione e staff di GLAAD, membri dei GLAAD Media Circle e volontari GLAAD.\nOltre ai premi assegnati nell'ambito dI cinema, televisione, musica e informazione, il GLAAD Media Award assegna ogni anno premi speciali:\nNew York.\nExcellence in Media Award.\nL'Excellence in Media Award \u00e8 un premio assegnato annualmente durante la cerimonia dei GLAAD Media Awards a New York. Il premio viene consegnato alle persone legate al mondo della comunicazione e dello spettacolo che con il loro lavoro hanno aumentato la visibilit\u00e0 e la comprensione della comunit\u00e0 LGBT.\nVito Russo Award.\nIl Vito Russo Award, chiamato cos\u00ec dal 2000, \u00e8 un premio assegnato annualmente durante la cerimonia dei GLAAD Media Awards a New York. \u00c8 dedicato alla memoria di Vito Russo, fondatore del GLAAD e autore de \"Lo schermo velato\". Dal 1998 il premio viene consegnato alle persone del mondo dell'intrattenimento apertamente gay, che hanno dato il loro contribuito alla lotta all'omofobia.\nLos Angeles.\nVanguard Award.\nIl Vanguard Award, chiamato cos\u00ec dal 1994, \u00e8 un premio assegnato annualmente durante la cerimonia dei GLAAD Media Awards a Los Angeles. Il premio viene consegnato alle persone legate al mondo della comunicazione e dello spettacolo che con il loro lavoro hanno aumentato la visibilit\u00e0 e la comprensione della comunit\u00e0 LGBT.\nStephen F. Kolzak Award.\nIl Stephen F. Kolzak Award, chiamato cos\u00ec dal 1993, \u00e8 un premio assegnato annualmente durante la cerimonia dei GLAAD Media Awards a Los Angeles. \u00c8 dedicato alla memoria del regista che ha dedicato l'ultima parte della sua vita alla lotta all'omofobia nel mondo dello spettacolo. Il premio viene consegnato alle persone del mondo dell'intrattenimento apertamente gay che hanno dato il loro contribuito alla lotta all'omofobia.\nSan Francisco.\nGolden Gate Award.\nIl Golden Gate Award era un premio assegnato annualmente durante la cerimonia dei GLAAD Media Awards a San Francisco. Il premio viene consegnato alle persone legate al mondo della comunicazione e dello spettacolo che con il loro lavoro hanno aumentato la visibilit\u00e0 e la comprensione della comunit\u00e0 LGBT.\nDavidson/Valentini Award.\nIl Davidson/Valentini Award \u00e8 un premio assegnato annualmente durante la cerimonia dei GLAAD Media Awards a San Francisco. \u00c8 dedicato alla memoria di Craig Davidson, primo direttore esecutivo del GLAAD, e al suo partner Michael Valentini. Il premio viene consegnato alle persone del mondo dell'intrattenimento apertamente gay che hanno fatto la differenza nella promozione dei pari diritti per la comunit\u00e0 LGBT.\nPremi passati.\nPioneer Award.\nIl Pioneer Award \u00e8 stato un premio assegnato annualmente durante la cerimonia dei GLAAD Media Awards. Il premio veniva consegnato ai pionieristici individui o gruppi che avevano dato un significativo contributo allo sviluppo del movimento LGBT nelle immagini dei media prima dell'esistenza dei GLAAD Media Awards.\nBarbara Gittings Award.\nIl Barbara Gittings Award \u00e8 stato un premio assegnato annualmente durante la cerimonia dei GLAAD Media Awards. Il premio era dedicato a Barbara Gittings (scomparsa nel 2007), che lo ricevette per prima nel 2001, per le sue apparizioni nei media come attivista lesbica tra gli anni '70 e '80. Il premio veniva consegnato direttamente da Barbara Gittings ai pionieristici individui, gruppi o organi di informazione che avevano dato un significativo contributo allo sviluppo dei media LGBT.\nCapitol Award.\nIl Capitol Award \u00e8 stato un premio assegnato durante la cerimonia dei GLAAD Media Awards a Washington. Il premio veniva consegnato alle persone apertamente gay che avevano raggiunto l'eccellenza in una specifica area dei media e promosso la visibilit\u00e0 e la comprensione della comunit\u00e0 LGBT attraverso il loro lavoro.\nVision Award.\nPremio assegnato dal 1998 al 2000.\nVisibility Award.\nIl Visibility Award \u00e8 stato un premio assegnato durante la cerimonia dei GLAAD Media Awards. Il premio veniva consegnato alle persone apertamente gay che avevano promosso la visibilit\u00e0 della comunit\u00e0 LGBT attraverso il loro lavoro.\nAltri premi.\nPremi assegnati dal 1992 al 1995. Il Donahue/Thomas Award \u00e8 dedicato alla coppia Phil Donahue e Marlo Thomas ed \u00e8 stato consegnato in riconoscimento dei servizi d'informazione sulle questioni gay nel mondo dello spettacolo."}
{"id": "2422336", "revid": "599013", "url": "https://it.wikipedia.org/wiki?curid=2422336", "title": "Trovafloxacina", "text": "La trovafloxacina o trovafloxacin mesilato, nome commerciale: Trovan, \u00e8 un principio attivo che appartiene alla classe degli antibiotici chinolonici di ultima generazione, particolarmente attivo sugli pneumococci gram + meno attivo, rispetto alla propria classe, verso i gram -.\nFarmacologicamente \u00e8 il metabolita attivo del suo profarmaco: alatrofloxacina mesilato, che viene somministrato come tale per via endovenosa; agisce bloccando la duplicazione batterica per l'inibizione di 2 enzimi batterici chiave: la DNA girasi e la topoisomerasi IV.\nIl farmaco trovafloxacina/alatrofloxacina \u00e8 stato ritirato dal mercato per gravi, imprevedibili e fatali effetti collaterali di tipo epatico (epatite fulminante); questa decisione in Europa \u00e8 stata presa dal CPMP dell'Agenzia europea per i medicinali (EMEA) l'11 giugno 1999. Esso \u00e8 oggi commercializzato, con forti limitazioni d'uso, solamente in Canada e negli USA dalla Pfizer Inc. con il nome commerciale di: \"Trovan\".\nNel 1996 il farmaco \u00e8 stato sperimentato nel corso di una epidemia di meningite in Nigeria, cosa per la quale \u00e8 sorto un noto contenzioso legale (Contenzioso di Kano).\nIn Italia.\nIn Italia il farmaco non \u00e8 mai entrato in commercio.\nCaratteristiche strutturali e fisiche.\nChimicamente, trovafloxacina mesilato, un fluoronaftiridone legato alla molecola antibatterica dei fluorochinoloni, \u00e8 un: (1\u03b1, 5\u03b1, 6\u03b1) - 7 - (6 - amino - 3 - azabiciclo [3.1.0] hex - 3 - yl) - 1 - (2,4 - difluorofenil) - 6 - fluoro - 1,4 - diidro - 4 - oxo - 1,8 - naftiridine - 3 - carbossilico, monometanesulfonato). Il mesilato di trovafloxacina si differenzia da altri derivati chinolonici per avere un nucleo 1,8-naftiridinico.\nLa trovafloxacina mesilato \u00e8 una polvere bianca; mentre l'alatrofloxacina mesilato \u00e8 una polvere giallastra.\nFarmacocinetica.\nAssorbimento.\nLa trovafloxacina \u00e8 ben assorbita per via orale, l'assorbimento non viene influenzato dalla presenza di cibo; la disponibilit\u00e0 \u00e8 dell'88%.\nIl legame con le proteine seriche \u00e8 del 76% ed \u00e8 indipendente dalla concentrazione serica del farmaco.\nL'emivita plasmatica \u00e8 va da 9 a 12 ore.\nDistribuzione.\nLa trovafloxacina \u00e8 ampiamente distribuita in tutto il corpo. La rapida distribuzione della trovafloxacina nei tessuti determina concentrazioni significativamente pi\u00f9 alte nei tessuti bersaglio rispetto al plasma o al siero.\nMetabolismo.\nIl metabolismo \u00e8 di tipo ossidativo, da parte del CIT P450.\nEliminazione.\nApprossimativamente il 50% di una dose orale \u00e8 escreto in forma immodificata, con il 43% nelle feci e il 6% nelle urine.\nIl metabolita maggiore \u00e8 un estere che viene escreto con le urine per il 13% della dose somministrata; poi l\"'N\"-acetil-trovafloxacina con il 95 nelle feci e il 2,5% nelle urine.\nAltri metaboliti minori, escreti anch'essi con le feci e le urine, non superano il 4% della dose somministrata; essi sono: diacido, acido idrossicarbossilico e sulfamati.\nFarmacodinamica.\nCome tutti i chinoloni agisce interrompendo la replicazione delle molecole dell'acido deossiribonucleico nei batteri.\nTrovafloxacina \u00e8 un antibiotico ad ampio spettro che inibisce super-elica del DNA batterico, bloccando l'attivit\u00e0 della DNA girasi e topoisomerasi IV.\nL'antibiotico ha una migliore copertura sui batteri gram-positivi e una minore copertura sui gram-negativi rispetto ai fluorochinoloni precedenti.\nNon c'\u00e8 resistenza crociata tra trovafloxacina e altre classi di altri antibiotici.\nI risultati complessivi ottenuti da studi di sinergia in vitro, con combinazioni trovafloxacina pi\u00f9 beta-lattamici e/o aminoglicosidi, indicano che l'eventuale sinergia d'azione \u00e8 ceppo specifica e non \u00e8 frequente. Ci\u00f2 concorda con i risultati ottenuti precedentemente con gli altri fluorochinoloni.\nLa resistenza alla trovafloxacina in vitro si sviluppa lentamente attraverso pi\u00f9 stadi di mutazione in un modo simile a quella di altri fluorochinoloni.\nLa resistenza alla trovafloxacina in vitro avviene ad una frequenza generale tra 1x10\u22127 - 10\u221210. Sebbene resistenza crociata \u00e8 stata osservata tra la trovafloxacina e altri fluorochinoloni, alcuni microrganismi resistenti agli altri fluorochinoloni possono essere suscettibile alla trovafloxacina.\nSpettro antibatterico documentato.\nLo spettro di azione antibatterico documentato in vivo della trovofloxacina \u00e8 il seguente:\nSpettro antibatterico non documentato.\nLa trovofloxacina sui seguenti ceppi batterici non ha documentato un'adeguata efficacia clinica:\nUsi clinici.\nNell'RCP approvato dall'Food and Drug Administration (FDA) il \"box warning\" recita: \"La trovofloxacina deve essere usata nelle situazioni cliniche che sono a rischio per la vita dei pazienti e solo quando altri antibiotici non pi\u00f9 sono efficaci o pi\u00f9 tollerati. Il trattamento va effettuato solo in ambiente ospedaliero\".\nIn label.\nLa trovofloxacina \u00e8 indicata nelle infezioni da germi sensibili di tipo:\nLa trovofloxacina non \u00e8 studiata adeguatamente nell'osteomielite.\nControindicazioni.\nIpersensibilit\u00e0 nota al prodotto o ai chinolonici.\nEt\u00e0 inferiore ai 18 anni.\nEffetti collaterali.\nEsperienza post-Marketing.\ngli effetti collaterali emersi nel periodo di commercializzazione sono stati:\nDosi terapeutiche.\nIl farmaco va somministrato ogni 24 ore.\nSono 2 le forme farmaceutiche:\nLa posologia va da un minimo di 200\u00a0mg/die ad un massimo di 500\u00a0mg/die (prima giornata) per 7 giorni, massimo 14 giorni a seconda dei casi.\nSovradosaggio.\nLa dose letale nel topo e nel gatto \u00e8 di 2000\u00a0mg/kg o pi\u00f9 per os; e 50\u2013125\u00a0mg/kg per I.V..\nIl farmaco in caso di sovradosaggio richiede misure sintomatiche di supporto, esso non viene dializzato.\nGravidanza e allattamento.\nIl farmaco raggiunge nel latte materno concentrazioni di 0.8\u00a0\u00b5g/mL (range: 0.3\u20132.1\u00a0\u00b5g/mL) dopo singola somministrazione I.V. di alatrofloxacin (300\u00a0mg trovafloxacina equivalente) e dosi orali ripetute di 200\u00a0mg.\nNon \u00e8 stata stabilit\u00e0 la sicurezza d'uso in queste circostanze.\nAvvertenze.\nVedi RCP originale approvato dell'FDA USA\nInterazioni.\nIl farmaco interagisce con:\nStoria.\nLa Pfizer, detentrice del brevetto, a causa di una sperimentazione umana fatta nel 1996 su dei bambini nigeriani ha determinando pi\u00f9 di 200 decessi e gravi lesioni.\nPer questo la multinazionale ha dovuto difendersi legalmente, nel 2001, dalle accuse mosse dal governo Nigeriano di sperimentazione illegale con un trattamento crudele, inumano e degradante e sfruttamento dell'ignoranza dei genitori dei bambini morti.\nIn un articolo pubblicato online, la Pfizer \u00e8 stata paragonata in USA alla British Petroleum per una recente serie di comportamenti definiti \"arroganti e fraudolenti\"."}
{"id": "2422337", "revid": "55935", "url": "https://it.wikipedia.org/wiki?curid=2422337", "title": "Martianus Capella", "text": ""}
{"id": "2422357", "revid": "1865216", "url": "https://it.wikipedia.org/wiki?curid=2422357", "title": "Meitantei Conan 10 sh\u016bnen drama special - Kud\u014d Shin'ichi e no ch\u014dsenj\u014d - Sayonara made no prologue", "text": " \u00e8 il primo film per la TV live action ispirato alla serie manga e anime \"Detective Conan\", opera del famoso \"mangaka\" G\u014dsh\u014d Aoyama. \u00c8 tratto dal terzo romanzo ispirato a \"Detective Conan\", scritto da G\u014dsh\u014d Aoyama, Mutsuki Watanabe e Takahisa Taira, intitolato .\nIn Giappone \u00e8 stato mandato in onda su Yomiuri TV il 2 ottobre 2006, mentre \u00e8 ancora rimasto inedito in Italia. Visto il successo riscosso in patria, \u00e8 stato prodotto un altro live action.\nTrama.\nLa storia \u00e8 un prequel della storia principale. Un giorno, tornando a casa, Shinichi trova una lettera di sfida, la quale recita che verr\u00e0 ucciso un suo compagno nella gita del giorno seguente, e che quindi Shinichi dovr\u00e0 proteggere la sua classe.\nPurtroppo, il giorno seguente, Sonoko viene rapita. Il rapitore, che si fa chiamare \"Kidnapper\", decide per\u00f2 di rapire anche Ran. Alla fine Shinichi, grazie all'aiuto di Kogoro, riesce a salvare le due ragazze e a risolvere il caso.\nIl film si conclude con Shinichi insieme a Ran in un parco di divertimenti, lo stesso dove, nel primo capitolo del manga e nel primo episodio dell'anime, viene trasformato in un bambino. La sequenza animata contiene un riassunto della vicenda narrata dalle voci dell'anime di Shinichi e Conan.\nTitolo.\nSia questo che il secondo live action hanno nel titolo un esempio di \"furigana\": della parola originale giapponese \u00e8 stata forzata la pronuncia nell'inglese per ottenere un effetto pi\u00f9 appariscente.\nSigla.\nDurante il film si possono sentire varie musiche gi\u00e0 sentite nell'anime, tra cui \"Kimi ga ireba\"."}
{"id": "2422359", "revid": "729019", "url": "https://it.wikipedia.org/wiki?curid=2422359", "title": "Partecipanti alla Parigi-Nizza 2006", "text": "Elenco dei partecipanti alla Parigi-Nizza 2006."}
{"id": "2422365", "revid": "1543377", "url": "https://it.wikipedia.org/wiki?curid=2422365", "title": "Rafael Romo", "text": "Biografia.\nHa un fratello pi\u00f9 piccolo, Jos\u00e9, anch'egli calciatore, che gioca nell'. Possiede anche il passaporto spagnolo.\nCaratteristiche tecniche.\nGrazie alla sua altezza, \u00e8 bravo nell'intercettare cross provenienti dalle fasce, ma ha anche dei buoni riflessi ed una discreta abilit\u00e0 nel giocare con i piedi, ed \u00e8 stato paragonato a Gilberto Angelucci.\nCarriera.\nClub.\nDopo aver debuttato nell'Atl\u00e9tico Tur\u00e9n, in seconda divisione, si \u00e8 messo in evidenza durante la Coppa nazionale contro l', venendo messo sotto contratto dal per la stagione successiva.\nA giugno 2009 viene messo sotto contratto dall'. Debutta con i friulani il 15 maggio 2010 in -Udinese 3-1 sostituendo lo squalificato Handanovic e l'infortunato Belardi.\nIl 25 agosto 2012 viene ceduto in prestito ai venezuelani del .\nNazionale.\nHa giocato con l' durante il Sudamericano Sub-20 2009, rivelandosi come uno dei migliori della competizione nel suo ruolo e guadagnandosi la possibilit\u00e0 di esordire in Nazionale maggiore il 6 giugno 2009 contro la , partita valevole per le qualificazioni mondiali vinta 1-0 in trasferta a La Paz.\nStatistiche.\nPresenze e reti nei club.\n\"Statistiche aggiornate al 10 novembre 2018.\""}
{"id": "2422367", "revid": "729019", "url": "https://it.wikipedia.org/wiki?curid=2422367", "title": "Fairchild Air Force Base", "text": "La Fairchild Air Force Base \u00e8 una base militare gestita dalla United States Air Force che viene prevalentemente utilizzata dal Air Mobility Command (AMC). Situata nella Spokane County nello stato federale del Washington negli Stati Uniti, la base si trova a sole dodici miglia dalla citt\u00e0 di Spokane. La base risulta essere un census-designated place (CDP). Secondo il censimento condotto nel 2000 presso la Fairchild Air Force Base\nvivevano 4357 persone. La base fu nominata in onore del generale Muir Stephen Fairchild.\nAttualmente la base \u00e8 la sede del 92d Air Refueling Wing, e del 141st Air Refueling Wing, entrambi dotati di KC-135 Stratotanker."}
{"id": "2422374", "revid": "83531", "url": "https://it.wikipedia.org/wiki?curid=2422374", "title": "Emile Pierre Ratez", "text": "Biografia.\nEmile Ratez nasce a Besan\u00e7on il 5 novembre 1851.\nSuona come violista nell'orchestra dell'Op\u00e9ra-Comique.\nNel 1891 viene nominato direttore del conservatorio di Lilla, dove muore il 19 maggio 1934."}
{"id": "2422393", "revid": "24702307", "url": "https://it.wikipedia.org/wiki?curid=2422393", "title": "Pioggia nel pineto", "text": ""}
{"id": "2422404", "revid": "466539", "url": "https://it.wikipedia.org/wiki?curid=2422404", "title": "Minoranza linguistica tedesca in Danimarca", "text": "La minoranza linguistica tedesca in Danimarca, che si descrive come \"i tedeschi dello Schleswig Settentrionale\" (Jutland meridionale), \u00e8 composta da circa 15.000-25.000 persone.\nStoria.\nLo Schleswig fu dal tempo dei Carolingi una zona contesa tra i danesi ed il Regno Franco. La regione dello Schleswig era scarsamente popolata, ricoperta da una fitta foresta e fu insediata solo nell'Alto Medioevo da coloni sassoni provenienti da sud. Dalla fine dell'XI secolo lo Schleswig divent\u00f2 un ducato indipendente e afferm\u00f2 fino al 1864 la sua crescente autonomia verso la casa reale danese. Gi\u00e0 nel tardo Medioevo i duchi di Schleswig fecero venire coloni olandesi, fiamminghi e dalla Vestfalia. Nel XVIII secolo nel contesto della colonizzazione della palude e della brughiera della Geest di Schleswig giunsero coloni dal W\u00fcrttemberg, dalla Svevia, dall'Assia e dal Palatinato.\nNel 1864 il ducato di Schleswig fu occupato dalla Prussia e quindi divenne provincia prussiana. L'errore del governo danese in relazione alla mancanza di tolleranza ed alla discriminazione nei confronti delle minoranze linguistiche prima del 1864 fu ripetuto dallo Stato prussiano con misure di germanizzazione nello Schleswig Settentrionale dove la maggior parte della popolazione era d'origine danese. I vincoli imposti rafforzarono per\u00f2 nella regione l'identit\u00e0 danese in modo che subito dopo che lo Schleswig fu assegnato alla Prussia si delinearono due campi nazionali.\nIl primo dopoguerra.\nDurante la prima guerra mondiale la Danimarca rimase neutrale. Sulla base del trattato di Versailles nel 1920 fu sostenuto un referendum nello Schleswig Settentrionale riguardante l'annessione alla Danimarca o no.\nDei circa 100.000 aventi diritto al voto il 74,9 % vot\u00f2 per l'annessione alla Danimarca. Da allora lo Schleswig Settentrionale fa parte della Danimarca. La minoranza tedesca quindi doveva accettare una vita nel \u201cpaese ospitante\u201d. Subito si verificarono dei contrasti con il governo danese perch\u00e9 il nuovo confine fu percepito dai tedeschi come ingiusto che richiedevano una revisione del confine. e da un lato, nonostante l'atteggiamento negativo della minoranza tedesca nei confronti della Danimarca, venne concessa loro una vita culturale propria che, consistente nella tolleranza di associazioni tedesche e di giornali in lingua tedesca, nella costruzione di una scuola con insegnamento in lingua tedesca in scuole pubbliche e private, nella continuazione o creazione di asili, nel mantenimento di una vita religiosa in lingua tedesca; dall'altro lato i partiti nazionalisti danesi non facevano mistero sul fatto che volevano assimilare il gruppo etnico tedesco il pi\u00f9 presto possibile con l'intento di farlo sparire in pochi anni. Vennero adottate anche delle misure al riguardo: dopo che le lingue tedesca e danese erano state presenti nella chiesa in egual modo, a partire dal 1923 il danese divenne la sola lingua ufficiale. \nNello stesso anno venne introdotto il permesso di soggiorno e di lavoro, l'immigrazione da sud venne bloccata e i cittadini tedeschi vennero espulsi; l'immigrazione dal Regno di Danimarca e le istituzioni danesi, come l'universit\u00e0 popolare, le caserme e le aziende statali, invece vennero promossi. Scatur\u00ec una \u201cbattaglia a carattere nazionale\u201d tanto che dal 1925 al 1939 circa 34.000 ettari di terreno cambiarono proprietario: da tedesco a danese. Le richieste di revisione del confine non sono mai smesse. \nQuando il Terzo Reich, il 9 aprile 1940, durante l'operazione Weser\u00fcbung occup\u00f2 la Danimarca, sfavorevole ai sensi del diritto internazionale e con la violazione del patto di non aggressione, pi\u00f9 di 2.100 tedeschi dello Schleswig Settentrionale parteciparono volontariamente alla guerra. 748 di essi morirono.\nIl secondo dopoguerra.\nIl 5 maggio 1945, quando le truppe tedesche capitolarono in Danimarca, la minoranza tedesca, in quanto ritenuta composta da collaboratori con la potenza occupante e traditori dello Stato danese, vennero \"puniti\" severamente. L'ira della popolazione danese, che nel corso dei cinque anni di occupazione si era accumulata, si scaric\u00f2 sul gruppo etnico. La casa del quotidiano tedesco e numerosi monumenti vennero fatti esplodere, bombe furono gettate nei negozi tedeschi e le case delle associazioni tedesche furono bruciate.\nCirca 3.500 membri del gruppo etnico (in particolare la parte maschile) furono arrestati, messi in \"custodia protettiva\" nei lager, indipendentemente dalla qualit\u00e0 di socio politico o l'aver partecipato alla guerra. Pi\u00f9 tardi, 2.948 di loro furono condannati con effetto retroattivo, in base alle disposizioni legislative (la cosiddetta resa dei conti del diritto), a pene detentive da uno a dieci anni di reclusione. La maggior parte ha avuto due anni carcere, eccetto i leader nazisti che hanno avuto delle pene notevolmente pi\u00f9 elevate. Quasi ogni famiglia tedesca nello Schleswig Settentrionale venne colpito da questa resa dei conti, soprattutto i volontari di guerra.\nPoich\u00e9 le forze d'occupazione tedesca avevano lasciato otto miliardi di corone danesi di debito nella Banca nazionale danese la Danimarca si rifece sia sulla propriet\u00e0 del Reich tedesco che sulla propriet\u00e0 privata del gruppo etnico in Danimarca, le cui istituzioni furono dapprima sequestrate e successivamente espropriate secondo le leggi, con effetto retroattivo. Agricoltori tedeschi che avevano dei depositi in un istituto di credito tedesco furono vittime dell'esproprio, anche locatori di aziende agricole che erano di propriet\u00e0 dell'istituto stesso.\nOltre alla reclusione e la confisca, le persone di etnia tedesca (con passaporto tedesco) sono state espulse dalla Danimarca. Questi \"Aussiedler\" (immigrato di origine tedesca proveniente dall'Europa orientale) si ritrovarono inizialmente nell'ex campo di concentramento di Neuengamme vicino ad Amburgo, che veniva gestito dalle autorit\u00e0 britanniche.\nLa legislazione liberale del anteguerra \u00e8 stata annullata nel 1945 dal parlamento danese. Una legge per la scuola permetteva la creazione di scuole private a livello di scuola primaria, ma senza il diritto per l'esame. Era quasi impossibile a fare lezione poich\u00e9 gli insegnanti tedeschi avevano o l'interdizione professionale o, se cittadini tedeschi, dovevano lasciare il paese, gli edifici della minoranza vennero confiscati dal governo danese.\nDal 1945 l'infrastruttura della minoranza doveva essere rinnovata totalmente. L'esistenza del gruppo etnico tedesco stesso era minacciata.\nDal 1955 in poi.\nNel 1955, nelle dichiarazioni di Bonn-Copenaghen, la minoranza danese in Germania e la minoranza tedesca in Danimarca furono riconosciute pienamente e i loro diritti furono confermati, con i quali alle minoranze non vennero concessi diritti speciali, ma solo l'impegno di garantire la libert\u00e0 di etnia e la parit\u00e0 di trattamento di tutti i cittadini. Secondo le dichiarazioni, le minoranze sono cittadini con tutti i diritti.\nTuttavia, per la minoranza tedesca i risultati dei negoziati del 1955 furono una delusione. La loro richiesta di amnistia e di restituzione dei beni espropriati fu respinta e vista da parte dei danesi come intromissione negli affari interni danesi. La minoranza tedesca per\u00f2 riottenne il diritto di esame per le loro scuole \u00e8 pot\u00e9 istituire nuovamente un liceo ad Apenrade. \nCi\u00f2 ha avviato un processo di rilassamento che ha portato ad un buon rapporto di vicinato odierno.\nIl gruppo etnico tedesco con la sua specificit\u00e0 culturale, oggi, \u00e8 l'unica minoranza linguistica riconosciuta nel Regno di Danimarca in conformit\u00e0 con il Consiglio d'Europa per la protezione delle minoranze nazionali e la Carta per la protezione delle lingue regionali e minoritarie."}
{"id": "2422405", "revid": "767487", "url": "https://it.wikipedia.org/wiki?curid=2422405", "title": "Agharta (album)", "text": "Agharta \u00e8 un doppio album live di Miles Davis registrato il 1\u00ba febbraio 1975, all'Osaka Festival Hall, in Giappone. L'album \"Agharta\" fu registrato nel pomeriggio durante il primo show, mentre \"Pangaea\" fu registrato in serata durante il secondo show.\nTracce.\nLe composizioni sono di Miles Davis."}
{"id": "2422410", "revid": "767487", "url": "https://it.wikipedia.org/wiki?curid=2422410", "title": "Tyukod", "text": "Tyukod \u00e8 un comune dell'Ungheria di 2142 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2422412", "revid": "767487", "url": "https://it.wikipedia.org/wiki?curid=2422412", "title": "Ura (Ungheria)", "text": "Ura \u00e8 un comune dell'Ungheria di 739 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2422413", "revid": "16972", "url": "https://it.wikipedia.org/wiki?curid=2422413", "title": "ASIP", "text": ""}
{"id": "2422416", "revid": "729019", "url": "https://it.wikipedia.org/wiki?curid=2422416", "title": "Uszka", "text": "Uszka \u00e8 un comune dell'Ungheria di 333 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2422417", "revid": "767487", "url": "https://it.wikipedia.org/wiki?curid=2422417", "title": "Janusz Gniatkowski", "text": "Si stabilisce in patria dopo che la sua citt\u00e0 natale, al termine della seconda guerra mondiale, passa sotto la giurisdizione ucraina.\nMelodico e romantico ma anche ironico e leggero, inizia a esibirsi intorno al 1950 e un ampio successo lo accompagna negli anni successivi in patria e nei paesi dell'area sovietica. Soprannominato il 'Bing Crosby' polacco \u00e8 noto anche tra i connazionali emigrati in occidente e, soprattutto dopo il 1989, effettua per loro spettacoli in Australia, in Canada e negli Stati Uniti d'America.\nUn festival canoro intitolato al suo nome si svolge ogni anno in Polonia, presso la cittadina di Poraj.\nNel corso della sua carriera, Gniatkowski ha registrato, nella propria lingua, diversi brani di autori italiani, tra i quali \"Arrivederci Roma\", \"Il mondo\", \"Nel blu dipinto di blu\"."}
{"id": "2422419", "revid": "767487", "url": "https://it.wikipedia.org/wiki?curid=2422419", "title": "\u00dajdombr\u00e1d", "text": "\u00dajdombr\u00e1d \u00e8 un comune dell'Ungheria di 693 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2422420", "revid": "110157", "url": "https://it.wikipedia.org/wiki?curid=2422420", "title": "\u00dajken\u00e9z", "text": "\u00dajken\u00e9z \u00e8 un comune dell'Ungheria di 1075 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2422422", "revid": "110157", "url": "https://it.wikipedia.org/wiki?curid=2422422", "title": "Vaja", "text": "Vaja \u00e8 un comune dell'Ungheria di 3798 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2422427", "revid": "767487", "url": "https://it.wikipedia.org/wiki?curid=2422427", "title": "Pangaea (Miles Davis)", "text": "Pangaea \u00e8 un doppio album live di Miles Davis registrato il 1\u00ba febbraio 1975 all'Osaka Festival Hall, in Giappone. Sia l'album \"Agharta\" che \"Pangaea\" furono registrati nello stesso giorno, \"Agharta\" nel pomeriggio durante il primo show, mentre \"Pangaea\" fu registrato in serata durante il secondo show."}
{"id": "2422429", "revid": "767487", "url": "https://it.wikipedia.org/wiki?curid=2422429", "title": "V\u00e1llaj", "text": "V\u00e1llaj \u00e8 un comune dell'Ungheria di 1038 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2422431", "revid": "365417", "url": "https://it.wikipedia.org/wiki?curid=2422431", "title": "I Bassotti", "text": "I Bassotti \u00e8 una collana di narrativa gialla pubblicata dall'editore Marco Polillo."}
{"id": "2422435", "revid": "25152", "url": "https://it.wikipedia.org/wiki?curid=2422435", "title": "Bah\u00e1\u02bcu\u02bcll\u00e1h", "text": ""}
{"id": "2422448", "revid": "1305772", "url": "https://it.wikipedia.org/wiki?curid=2422448", "title": "Sally (musical)", "text": "Sally \u00e8 un musical composto da Jerome Kern su liriche di Clifford Grey e libretto di Guy Bolton (ispirato allo spettacolo del XIX secolo, \"Sally in our Alley\"), con liriche addizionali di Buddy De Sylva, Anne Caldwell e P. G. Wodehouse. Venne prodotto da Florenz Ziegfeld, con prima il 21 dicembre 1920 al New Amsterdam Theatre di Broadway. Tenne cartellone per 570 rappresentazioni, una delle durate maggiori in quel tempo a Broadway. Le rappresentazioni terminarono nel 1924, facendo registrare un incasso compreso fra i cinque maggiori di sempre, negli anni venti.\nIl musical venne confezionato per il debutto nel teatro musicale di Marilyn Miller, una ragazza di 22 anni delle \"Ziegfeld Follies\". Miller continu\u00f2 ad essere una stella di Broadway fino alla sua improvvisa scomparsa nel 1936. Kern, Bolton e Wodehouse collaborarono ad un notevole numero di musical al Princess Theatre. La storia combin\u00f2 l'innocenza di questi primi \"Princess musical\" con la ricchezza della formula delle \"Follies\". Il lavoro riciclava del materiale dai precedenti lavori di Kern come \"Look for the Silver Lining\" e \"Whip-poor-will\" (con liriche di De Sylva, da \"Zip Goes a Million\"); \"The Lorelei\" (liriche di Anne Caldwell); e \"You Can't Keep a Good Girl Down\" e \"The Church 'Round the Comer\" (liriche di Wodehouse). Su richiesta di Ziegfeld, venne ingaggiato Victor Herbert per scrivere la musica di \"The Butterfly Ballet\" in tre atti.\n\"Look for the Silver Lining\" continua ad essere una delle canzoni pi\u00f9 conosciute di Kern. \nNel 1956 \u00e8 contenuta nell'album Chet Baker Sings, nel 1959 da Andy Williams nell'album The Village of St. Bernadette, nel 1960 nell'album Margaret Whiting Sings the Jerome Kern Songbook e nel 1962 nell'album The Tender, the Moving, the Swinging Aretha Franklin.\nDella canzone venne poi fatta la parodia \"Look for a Sky of Blue\", da Rick Besoyan nel musical satirico del 1959 \"Little Mary Sunshine\".\nLa trama \u00e8 imperniata su uno scambio di identit\u00e0: Sally, una derelitta, lavora come lavapiatti all'\"Alley Inn\". Ella si atteggia a ballerina straniera, trovando la fama e l'amore fino ad arrivare alle \"Follie\" di Ziegfeld. Nella trama vi sono miserie e ricchezze, balletti ed un matrimonio come finale.\nDal 1921 ha la prima al Winter Garden Theatre di Londra con Leslie Henson ed arriva a 387 recite.\nVersioni cinematografiche.\nDalla commedia era stata tratta nel 1925 una versione muta, \"Sally\", interpretata da Colleen Moore. Venne poi realizzata una versione cinematografica del 1929, con sceneggiatura di Waldemar Young, interpretata da Marilyn Miller."}
{"id": "2422449", "revid": "2085547", "url": "https://it.wikipedia.org/wiki?curid=2422449", "title": "Salame pezzente", "text": "Il salame pezzente (o il pezzente), meglio conosciuto come nnoglia, o nuglia, o\npezzentelle \u00e8 una preparazione di carne suina tipica della regione storica della Lucania (Basilicata e, in Campania, il Cilento, dove prende il nome di \"nnoglia\" o di \"sausicchione\"), della Puglia (a Gravina, dove assume il nome di pezzend\u00e9dde), di altre parti della Campania (col nome di 'nnoglia o \"tauciano\" o\n\"scamuorz\" o\n\"pezzentelle\"\n) e di alcune zone della Calabria.\nSi tratta di un prodotto originariamente destinato alle esigenze dei contadini e dei ceti meno agiati in generale, dal momento che viene preparato utilizzando tagli di carne poco pregiati.\nSimile o variante \u00e8 uno dei salumi della regione centro meridionale, l'Abruzzo ed \u00e8 l'Annoia che in dialetto locale viene chiamato \"nnuje\", \"nuje\" o \"annoje\".\nStoria.\nStoricamente, ma anche fino a tempi molto recenti, il pezzente era l'ultima salsiccia preparata dalla macellazione del maiale, fatta con il grasso avanzato dalle altre. Per questa sua percentuale molto alta di grasso il pezzente non era destinato al consumo diretto ma veniva usato solo per insaporire il rag\u00f9, zuppe, e minestre (la cosiddetta minestra maritata).\nPreparazione.\nSecondo la ricetta tradizionale il salame pezzente \u00e8 preparato con frattaglie (soprattutto fegato, milza e polmoni) e qualche ritaglio di pancetta e altro. Il composto, insaporito con varie spezie (generalmente semi di finocchio e peperone secco in polvere, ma anche altro a seconda della zona: semi di coriandolo, aglio, vino rosso ecc.) veniva poi insaccato nel budello di maiale e conservato nella \"sugna\" fresca o nell'olio di oliva, oppure appeso in luogo fresco ed asciutto.\nIn tempi recenti la denominazione \"salame pezzente\" viene anche usata per un insaccato preparato semplicemente con i tagli grassi che residuano dalla preparazione di prosciutti, soppressate e salsicce per il quale si adotta lo stesso metodo di preparazione e conservazione.\nIn entrambe le versioni, \u00e8 un salume molto ricercato, sia come ingrediente fondamentale per piatti di verdure (viene utilizzato per la preparazione di piatti tradizionali a base di cavolo, verza, broccolo, sivone, cardo mariano ecc.), sia come ingrediente di pregio per rag\u00f9. In particolare, \u00e8 l'ingrediente di carne pi\u00f9 importante per la preparazione dello 'Ndrupp'c (lett. \"intoppo\", o \"inciampo\"), il rag\u00f9 tipico della citt\u00e0 di Potenza.\nVi sono anche modalit\u00e0 di cottura pi\u00f9 pratiche e veloci, sicuramente di estrazione contadina: sotto la cenere nella carta argentata oppure infilato in un forchettone e posto sulla fiamma ardente di un caminetto. In tal caso si accompagna con del vino nero locale.\nUna variante della conservazione nella sugna fresca \u00e8 la conservazione sotto sugna \"rossa\" (sugna mescolata a peperone secco in polvere), tipica di certi comuni del potentino.\nRiconoscimenti.\nBasilicata e Calabria hanno inserito tale salume nell'elenco dei prodotti agroalimentari tradizionali italiani. Inoltre, il preparato gode di una tutela di Slow food, che ha inserito, tra i suoi \"pres\u00ecdi\", il Pezzente della Montagna Materana, lavorato in maniera tradizionale e prodotto con carne proveniente da maiali allevati allo stato brado, in pascoli di montagna fra i comuni di Accettura, Aliano, Calciano, Cirigliano, Garaguso, Gorgoglione, Irsina, Oliveto Lucano, Stigliano e Tricarico della provincia di Matera.\nAnche in Puglia, il salame \u00e8 stato blindato come prodotto agroalimentare tradizionale, con il nome Pizzintella o Pzzntel di Gravina. La produzione \u00e8 storica anche nella citt\u00e0 murgiana per via della vicinanza con la Basilicata, oltre per lo storico ruolo che il territorio gravinese ha de sempre ricoperto, come cerniera tra Puglia e Lucania; ."}
{"id": "2422453", "revid": "729019", "url": "https://it.wikipedia.org/wiki?curid=2422453", "title": "Muscolo palatoglosso", "text": "Nell'anatomia umana il muscolo palatoglosso o palato-glosso, fa parte dei muscoli del palato.\nAnatomia.\nIl muscolo si ritrova fra la tonsilla palatina e le fibre del muscolo elevatore del velo palatino.\nFa parte dei muscoli estrinseci della lingua, ed \u00e8 innervato dal nervo vago (X nervo cranico), a differenza di tutti gli altri muscoli linguali, che sono innervati dal nervo ipoglosso (XII nervo cranico)."}
{"id": "2422459", "revid": "287204", "url": "https://it.wikipedia.org/wiki?curid=2422459", "title": "Software libero pensiero libero - Volume secondo", "text": "Software libero pensiero libero 2 \u00e8 il secondo volume di un saggio di Richard Stallman, pubblicato in Italia da Stampa Alternativa in due volumi separati nel 2003 e 2004.\nQuesto secondo volume del libro raccoglie, per la prima volta, gli scritti e gli interventi di Richard Stallman, l'ideatore del movimento del software libero e del progetto GNU.\nIn questa raccolta l'analisi di Stallman si sofferma su aspetti attuali e futuri della cultura informatica e tecnologica, dalle licenze libere, la GNU General Public License, la GNU Lesser General Public License e la GNU Free Documentation License alla riflessione sulla necessit\u00e0 di pratiche cooperative a largo raggio nel campo del software, perch\u00e9 la libera e totale circolazione delle idee, estensione naturale di tale condivisione, \u00e8 un percorso obbligato per lo sviluppo e la tutela di una societ\u00e0 aperta e partecipativa.\nLa traduzione \u00e8 a cura di Bernardo Parrella e del gruppo traduttori italiani del progetto GNU.\nI capitoli.\nIl libro, con introduzione di Bernardo Parrella, \u00e8 suddiviso in tre parti.\nLicenza.\nIl libro \u00e8 stato rilasciato con licenza copyleft e quindi \"si consente la copia letterale e la distribuzione di uno o di tutti gli articoli di questo libro, nella loro integrit\u00e0, a condizione che su ogni copia sia mantenuta la citazione del copyright e questa nota\".\nIl libro \u00e8 liberamente scaricabile dal sito del progetto GNU: \"Software libero Pensiero libero Volume secondo\"."}
{"id": "2422461", "revid": "349054", "url": "https://it.wikipedia.org/wiki?curid=2422461", "title": "Bibbia di Washington", "text": "La Bibbia di Washington \u00e8 la Bibbia utilizzata per la prima volta dal presidente degli Stati Uniti d'America George Washington per il suo giuramento in occasione della cerimonia di insediamento come presidente il 30 aprile 1789.\nLa \"Bibbia di Washington\" \u00e8 stata successivamente utilizzata anche da altri presidenti: Warren Gamaliel Harding (4 marzo 1921), Dwight D. Eisenhower (20 gennaio 1953), Jimmy Carter (20 gennaio 1977) e George H. W. Bush (20 gennaio 1989). Anche George W. Bush avrebbe dovuto giurare sulla \"Bibbia di Washington\", ma la pioggia non lo consent\u00ec.\nIl volume \u00e8 di propriet\u00e0 della loggia massonica \"St. John N\u00b01\" di New York. E proprio a questa loggia \u00e8 legato il giuramento di George Washington: Jacob Morton, capo cerimoniere ed anche Maestro Venerabile della loggia \"St. John N\u00b01\", accortosi della mancanza di un volume della Bibbia sul quale poter prestare giuramento, si rec\u00f2 personalmente presso i locali della propria loggia e procur\u00f2 il volume sul quale il presidente giur\u00f2."}
{"id": "2422462", "revid": "77594", "url": "https://it.wikipedia.org/wiki?curid=2422462", "title": "Fontana di Cibele", "text": "La fontana di Cibele (in spagnolo \"fuente de Cibeles\") si trova nella citt\u00e0 di Madrid, in Spagna, in Plaza de Cibeles.\nStoria.\nVenne installata nel 1782 nel Paseo del Prado, assieme al Palacio de Buenavista, di fronte alla fontana di Nettuno (attualmente nel centro della plaza de C\u00e1novas del Castillo, nel Paseo del Prado assieme al Palacio de Villahermosa, attuale Museo Thyssen-Bornemisza, e all'Hotel Palace). Comprende la dea Cibele, (\"Cibeles\" in spagnolo), simbolo della terra, dell'agricoltura e della fecondit\u00e0, su di un carro tirato da leoni. L'attuale piazza si chiam\u00f2 al principio \"Plaza de Madrid\" e nell'anno 1900 prese il nome di \"plaza de Castelar\". Oggigiorno \u00e8 delimitata dai grandi edifici del Palacio de Buenavista (quartier generale dell'Esercito), Palacio de Linares (Casa de Am\u00e9rica), Palacio de Comunicaciones (prima sede delle Poste e attualmente del municipio di Madrid) e del Banco de Espa\u00f1a.\nGli incaricati della realizzazione furono Francisco Guti\u00e9rrez (figura della dea e il carro), Roberto Michel (i leoni) e il decoratore Miguel Xim\u00e9nez, d'accordo con il progetto di Ventura Rodr\u00edguez. La dea e i leoni furono scolpiti in marmo c\u00e1rdeno del paese di Montesclaros (Toledo), e il resto in pietra di Redue\u00f1a, localit\u00e0 situata a 53 km a nord di Madrid, vicino alla sierra de La Cabrera.\nIl fatto che si trovi in un luogo cos\u00ec centrale, la sua movimentata storia, e perfino tradizioni recenti come luogo di celebrazioni sportive hanno contribuito a far s\u00ec che sia uno dei pi\u00f9 conosciuti simboli di Madrid."}
{"id": "2422472", "revid": "1793900", "url": "https://it.wikipedia.org/wiki?curid=2422472", "title": "Reliance Building", "text": "Il Reliance Building fu il primo grattacielo ad avere la maggior parte dell'area delle facciate in vetro, caratteristica che divenne dominante nelle costruzioni del XX secolo. \u00c8 collocato al 20 di North State Street a Chicago nell'Illinois, dal 2006 sede dell'Hotel Burnham.\nIl progettista Daniel Hudson Burnham fa parte della cosiddetta Scuola di Chicago che negli anni tra la fine del XIX secolo e l'inizio del XX, opera un rinnovamento del linguaggio architettonico, con l'uso dell'acciaio nelle costruzioni, la semplificazione linguistica, l'enfatizzazione della maglia strutturale e la tendenza allo sviluppo in altezza."}
{"id": "2422474", "revid": "118505706", "url": "https://it.wikipedia.org/wiki?curid=2422474", "title": "Lorenzo Panepinto", "text": "Fu il fondatore del Fascio siciliano di Santo Stefano Quisquina (AG), direttore del giornale \"La Plebe\" e membro del Comitato della Federazione Regionale Socialista.\nBiografia.\nNato a Santo Stefano Quisquina, comune siciliano in provincia di Agrigento, il 4 gennaio 1865 da Federico ed Angela Susinno, Lorenzo Panepinto fu un maestro elementare ed un artista: una sua grande passione, infatti, era la pittura; l'altra era la politica. La cominci\u00f2 a praticare dal 1889: in tale anno fu eletto consigliere comunale nel gruppo dei democratici mazziniani, mettendo in minoranza il gruppo fino ad allora predominante dei liberal-moderati. Questi ultimi reagirono con veemenza, facendo sciogliere il consiglio comunale ed insediando il regio commissario Roncourt: tuttavia egli, nonostante la condotta partigiana, non riusc\u00ec ad impedire una seconda sconfitta dei conservatori nelle elezioni svoltesi nel mese di agosto 1890. Il governo del marchese Antonio di Rudin\u00ec commissari\u00f2 nuovamente il comune e Lorenzo Panepinto si dimise per protesta, dedicandosi solamente all'insegnamento e alla pittura.\nSuccessivamente si spos\u00f2 e si trasfer\u00ec a Napoli; al ritorno in Sicilia (1893), not\u00f2 lo stato di subbuglio causato dal movimento dei \"Fasci siciliani\". Decise pertanto di fondare il Fascio di Santo Stefano Quisquina, sciolto dopo appena pochi mesi dal governo del riberese Francesco Crispi, che represse tutti i Fasci dell'isola. Negli stessi anni aderisce al Partito Socialista Italiano. In seguito fu licenziato dal comune dal posto di maestro elementare per rappresaglia politica: non si scoraggi\u00f2, continu\u00f2 i suoi studi pedagogici e di metologia didattica e pubblic\u00f2 due volumi nel 1897. All'inizio del XX secolo, alla ripresa degli scioperi agricoli, Panepinto si affianc\u00f2 ad alcuni dirigenti, come Bernardino Verro di Corleone e Nicola Alongi di Prizzi, insieme ai quali progett\u00f2 un cambiamento di strategia politica, puntando a dare ai contadini gli strumenti delle cooperative agricole e delle Casse Agrarie, per emarginare i gabelloti dei feudi. Nel 1907 si trasfer\u00ec in America, ma ritorn\u00f2 nuovamente al suo paese appena un anno dopo. Il 16 maggio 1911 venne assassinato a Santo Stefano Quisquina, proprio davanti all'ingresso di casa sua, con due colpi di fucile al petto..\nNell'ottobre del 1920, i socialisti di Santo Stefano di Quisquina riuscirono a riconquistare il municipio, eleggendo sindaco Giuseppe Cammarata, amico e collaboratore di Panepinto, che continu\u00f2 le sue battaglie.\nLa sua fu una figura paradigmatica dei sindacalismo agrario per tutti i comuni dell'area dei monti Sicani.."}
{"id": "2422475", "revid": "767487", "url": "https://it.wikipedia.org/wiki?curid=2422475", "title": "Boutfonaste e i 40 ladroni", "text": "Boutfonast e i 40 ladroni (\"Boutfonaste et les 40 voleurs\") \u00e8 un film del 1990 diretto da A. Larbi, interpretato da Lahoucine Ibourka e Mohamed Abaamrane.\nUno dei primi film in lingua berbera, esso \u00e8 molto popolare tra il popolo berbero del Marocco, insieme al personaggio di Da Hmad, interpretazione da Lahoucine Ibourka, peraltro alla prima apparizione cinematografica.\nTrama.\nAttraverso un astuto stratagemma, Mhend, ladruncolo di un piccolo paese di campagna, insieme al fidato amico e compagno Big\u00e0 derubano un negoziante locale.\nUna volta che la moglie viene a conoscenza dell'attivit\u00e0 illegali del marito, ella lo sprona affinch\u00e9 si dedichi ad affari pi\u00f9 onesti. Convinto dalla moglie, decide di vendere una mucca di sua propriet\u00e0, intraprendendo la via del commercio; all'alba si reca quindi al mercato del paese.\nTuttavia, lungo il tragitto viene aggredito da un gruppo di ladri che lo derubano dell'animale e lo lasciano ferito e incosciente al suolo.\nAl suo risveglio, fa ritorno a casa dove la ferita gli viene medicata dalla moglie, che peraltro egli ritiene causa della sua disgrazia. Attraverso Big\u00e0, riesce a risalire agli autori del furto e dell'aggressione, membri di una banda locale composta da ben 40 ladroni, capeggiata dall'anziano e apparentemente invalido Da Hmad.\nIl gruppo alloggia presso un edificio di propriet\u00e0 di un conoscente di Mhend, da cui quest'ultimo riceve il permesso di utilizzare temporaneamente il piano superiore della casa finch\u00e9 non abbia vendicato l'affronto sub\u00ecto.\nFacendo uso della propria astuzia e dell'aiuto di Big\u00e0, Mhend riesce a raggirare pi\u00f9 volte i membri della banda. Questi infatti preparano sontuosi banchetti a base di carne dell'animale rubato, ma, attraverso vari espedienti, Mhend porta a casa la maggior parte delle portate. Non contento, organizza una serie di torture da infliggere a Da Hmad, sfruttando l'ingenuit\u00e0 e la credulit\u00e0 dei suoi sottoposti.\nStanchi dei soprusi di Mhend, i 40 ladroni organizzano una colletta per ripagare Mhend del furto sub\u00ecto e cos\u00ec porre fine alle continue angherie nei confronti di Da Hmad."}
{"id": "2422477", "revid": "466539", "url": "https://it.wikipedia.org/wiki?curid=2422477", "title": "Sally", "text": ""}
{"id": "2422478", "revid": "729019", "url": "https://it.wikipedia.org/wiki?curid=2422478", "title": "Muscolo palatofaringeo", "text": "Nell'anatomia umana il muscolo palatofaringeo o palato-faringeo, fa parte dei muscoli del palato.\nAnatomia.\nIl muscolo, un piccolo fascio, si ritrova sotto al muscolo palatoglosso, fra la tonsilla palatina e le fibre del muscolo elevatore del velo palatino. Occupa l'arco palatofaringeo, origina a livello dell'aponeurosi palatina e si inserisce nello scheletro fibroso della faringe.\nNella deglutizione solleva e restringe la faringe, collabora anche alla fonazione regolando la dimensione della cassa di risonanza orale."}
{"id": "2422479", "revid": "88740", "url": "https://it.wikipedia.org/wiki?curid=2422479", "title": "Morrone", "text": ""}
{"id": "2422481", "revid": "107441887", "url": "https://it.wikipedia.org/wiki?curid=2422481", "title": "Gualtiero Anglico", "text": "Gualtiero Anglico (in latino: Gualterus Anglicus, in inglese: Walter the Englishman o Walter of England) \u00e8 stato un poeta del XII secolo, la cui identit\u00e0 \u00e8 ancora discussa, autore di una versione di \"favole esopiche\" in versi in lingua latina chiamata \"Liber Aesopi\" o \"Aesopus communis\".\nL'opera.\nA Gualtiero Anglico sono attribuite 60 favole, 58 delle quali erano derivate dalle favole in prosa contenute nella silloge \"Romulus\" (IX secolo). Le favole, che hanno per protagonisti animali, sono in distici elegiaci; una morale \u00e8 formulata esplicitamente in un distico alla fine della favola. Le favole in versi di Gualtiero Anglico ebbero molto successo e in Italia, soprattutto in Veneto, diedero origine alle volgarizzazioni del XIV e del XV secolo note col nome di \"Esopo volgare\". \nIdentit\u00e0.\nIl nome \"Gualtiero Anglico\" fu dato dall'Hervieux alla fine dell'800. In precedenza l'autore delle favole era chiamato \"Anonimo di Nevelet\", perch\u00e9 il corpus delle 60 favole era stato pubblicato da Isaac Nicolaus Nevelet, nella \"Mythologia aesopica\" del 1610, senza il nome dell'autore. \nIl nome Gualtiero fu prodotto da L\u00e9opold Hervieux nel 1884, sulla base dell'evidenza del cod. lat. 303 della \"Biblioteca imperiale di Vienna\", dove l'autore era chiamato \"Waltherus\", e di una edizione delle favole stampata a Lione da Jean Fabre nel 1490, nella quale l'autore era chiamato \"Galterus Anglicus\". Sulla scorta di notizie ricavate dal dizionario degli scrittori inglese pubblicato da John Bale nel XVI secolo, Hervieux identific\u00f2 \"Galterus Anglicus\" con Gualtiero Offamilio arcivescovo di Palermo dal 1169 al 1190, ipotizzando che \"Offamilio\" corrispondesse all'inglese \"of the Mill\". Venne ricostruita anche la biografia di Walter of the Mill = Gualtiero Offamilio. Walter of the Mill sarebbe stato un ecclesiastico inglese, cappellano di Enrico II d'Inghilterra, inviato in Sicilia dal re inglese per preparare il matrimonio della figlia Giovanna con Guglielmo II di Sicilia e insegnare la lingua latina a Guglielmo. Frutto di questo incarico didattico sarebbero state una grammatica latina (\"Pro latinae linguae exercitiis\") e la raccolta di favole esopiche. Il prelato inglese sarebbe stato nominato dall'allievo arcivescovo di Palermo e primate del regno di Sicilia. \nNel 1972, tuttavia, Loewenthal neg\u00f2 validit\u00e0 alle ipotesi formulate da Hervieux dimostrando che John Bale, l'autore della principale fonte biografica utilizzata da Hervieux, aveva in realt\u00e0 fuso le biografie di due diverse persone facendone un solo individuo: Gualtiero Offamilio (\"Walterus Panormitanae sedis archiepiscopus\") e Gualtherus Anglus o Gautier de Coutances, che fu vescovo di Lincoln nel 1183 e poi arcivescovo di Rouen nel 1184."}
{"id": "2422489", "revid": "55935", "url": "https://it.wikipedia.org/wiki?curid=2422489", "title": "Gualterus Anglicus", "text": ""}
{"id": "2422491", "revid": "1318658", "url": "https://it.wikipedia.org/wiki?curid=2422491", "title": "Citt\u00e0 dello stato di New York", "text": "Lista delle citt\u00e0 dello Stato di New York, Stati Uniti d'America, comprendente tutti i comuni dello Stato (\"city\", \"town\" e \"reservation\").\nI dati sono dell'USCB riferiti ad una stima del 01-07-2007 (tranne che per i CDP)."}
{"id": "2422494", "revid": "729019", "url": "https://it.wikipedia.org/wiki?curid=2422494", "title": "Muscolo cricotiroideo", "text": "Il muscolo cricotiroideo o muscolo tensore delle corde vocali \u00e8 un muscolo pari, fonatore e intrinseco della laringe.\nPosizione e forma.\nIl muscolo \u00e8 situato nella parte inferiore della faccia anterolaterale della laringe. Ha forma di triangolo il cui apice origina all'arco cricoideo e si divide in un fascio mediale verticale (parte retta) e un fascio laterale obliquo (parte obliqua) che si fissano al margine inferiore della cartilagine tiroide.\nVascolarizzazione ed innervazione.\nIl muscolo \u00e8 irrorato dagli stessi vasi che vascolarizzano la laringe quindi: arteria laringea superiore, arteria larginea inferiore e arteria cricoidea (rami delle arterie tiroidee superiore ed inferiore).\nIl muscolo cricotiroideo, a differenza degli altri muscoli laringei, \u00e8 innervato dai rami motori del nervo laringeo superiore, ramo del nervo vago.\nAzione.\nA seconda di dove prenda punto fisso svolge due azioni:\nSvolge in entrambi i casi l'azione di tendere e allungare i legamenti vocali avvicinando i labbri vocali fra loro."}
{"id": "2422495", "revid": "80598", "url": "https://it.wikipedia.org/wiki?curid=2422495", "title": "Torneo Rapallo Davoli", "text": ""}
{"id": "2422498", "revid": "80598", "url": "https://it.wikipedia.org/wiki?curid=2422498", "title": "Trofeo Davoli", "text": ""}
{"id": "2422499", "revid": "117260081", "url": "https://it.wikipedia.org/wiki?curid=2422499", "title": "Touria Alaoui", "text": "Biografia.\nNata in una famiglia modesta, molto giovane ha iniziato a fare l'attrice. \nDiplomata all'ISADAC (\"Institut Sup\u00e9rieur d'Art Dramatique et d'Animation Culturelle\") di Rabat, ricevette da Farida Bourkia la proposta di recitare nel telefilm \"Hout El Bar\".\nNel 2006 ha vinto il premio per la migliore attrice alla 21\u00aa edizione delle Giornate cinematografiche di Cartagine.\n\u00c8 stata una delle interpreti del telefilm \"Imzzouren\", trasmesso nel 2008, il primo telefilm marocchino in berbero del Rif."}
{"id": "2422501", "revid": "80598", "url": "https://it.wikipedia.org/wiki?curid=2422501", "title": "Torneo Nazionale Rapallo Davoli", "text": ""}
{"id": "2422511", "revid": "995132", "url": "https://it.wikipedia.org/wiki?curid=2422511", "title": "Palazzo in via Atri 33", "text": "Il palazzo in via Atri, anche noto come palazzo Ombriani, \u00e8 un palazzo monumentale di Napoli, ubicato in via Atri al civico 33; insieme al civico 35 costituisce la cortina edilizia che confina con il palazzo Acquaviva d'Atri.\nIl palazzo fu eretto nel XVI secolo in stile rinascimentale e trasformato nel XVIII secolo, con la chiusura del portico che si sviluppa su due lati del cortile. Nel Settecento venne riutilizzata anche una scala sussidiaria che collegava il cortile con i piani ammezzati. \nSulla sinistra, si sviluppa un tipo di scala inusuale nell'architettura napoletana: essa consiste in un rampante che si ferma al mezzanino, per proseguire a novanta gradi verso il piano nobile. Il palazzo originariamente era costituito da un'ampia superficie terrazzata e, lungo l'estremit\u00e0 che prospetta su via Francesco del Giudice, c'era probabilmente una loggia (poich\u00e9 sono visibili i resti di una cornice in piperno). Oggi, su queste preesistenze, sono visibili gli alloggi che sono stati eretti nel corso dei secoli.\nLa facciata \u00e8 caratterizzata da due piani (compreso il mezzanino); l'ingresso e l'androne sono simmetricamente sbilanciati rispetto all'asse del cortile. Il portale e le cornici delle finestre sono in piperno con trabeazione. Con la successiva propriet\u00e0 del civico 35, la facciata presenta una continuit\u00e0 dell'interpiano fino al piano nobile; mentre, all'ultimo piano, assume un trattamento diverso: infatti, si nota la differenza di altezza dell'interpiano tra il civico 33 e il 35."}
{"id": "2422515", "revid": "80598", "url": "https://it.wikipedia.org/wiki?curid=2422515", "title": "Torneo EuroDavoli", "text": ""}
{"id": "2422516", "revid": "80598", "url": "https://it.wikipedia.org/wiki?curid=2422516", "title": "Trofeo EuroDavoli Europa", "text": ""}
{"id": "2422517", "revid": "15756", "url": "https://it.wikipedia.org/wiki?curid=2422517", "title": "Carlo Magno (miniserie televisiva)", "text": "Carlo Magno (\"Charlemagne, le prince \u00e0 cheval\") \u00e8 una miniserie televisiva sulla vita di Carlo Magno.\nTrama.\nLa storia, di ambientazione storica, narra delle avventure di Carlo Magno sino a quando viene incoronato imperatore nell'anno 800 da papa Leone III.\nProduzione.\nLa miniserie \u00e8 una co-produzione franco-tedesco-italiana costituita da 3 puntate.\nTrasmissione.\nLa miniserie in Italia and\u00f2 in onda in prima visione su Rai Uno dal 20 febbraio al 6 marzo 1994, per la regia di Clive Donner."}
{"id": "2422521", "revid": "486946", "url": "https://it.wikipedia.org/wiki?curid=2422521", "title": "Aeroporto di Teheran-Khomeini", "text": ""}
{"id": "2422524", "revid": "123085350", "url": "https://it.wikipedia.org/wiki?curid=2422524", "title": "Amiga 2500UX", "text": "Il Commodore Amiga 2500UX o Commodore A2500UX, comunemente conosciuto come Amiga 2500UX o A2500UX, \u00e8 una workstation della Commodore International basata sulla piattaforma Amiga.\nPresentato nel marzo 1989 al CeBIT (Hannover, Germania) e commercializzato dal 1989 al 1990, l'Amiga 2500UX rappresenta il primo tentativo di Commodore International di inserirsi nel difficile mercato delle workstation Unix ed \u00e8 stato soppiantato da Commodore International con l'Amiga 3000UX, l'unica altra workstation Unix commercializzata da Commodore International.\nImportanza storica.\nL'Amiga 2500UX \u00e8 il primo computer delle storia ad essere commercializzato con di serie un sistema operativo Unix dotato del windowing system X Window System.\nVersioni.\nL'Amiga 2500UX \u00e8 stato commercializzato in due versioni distinte per microprocessore di serie: una versione era dotata di Motorola 68020 a 14,2 MHz, l'altra di Motorola 68030 a 25\u00a0MHz. Inizialmente \u00e8 stata commercializzata la versione con Motorola 68020 a cui si \u00e8 aggiunta, nel 1990, la versione con Motorola 68030.\nDescrizione.\nL'Amiga 2500UX si presenta in case desktop con due periferiche di serie: una tastiera alfanumerica con tastierino numerico e un mouse a due tasti. Il display video, necessario per l'utilizzo dell'Amiga 2500UX, non \u00e8 compreso.\nL'Amiga 2500UX \u00e8 un Amiga 2000 al cui interno sono installati in pi\u00f9 una scheda CPU di Commodore International (la Commodore A2620 o la Commodore A2630), un controller SCSI sempre di Commodore International (inizialmente il Commodore A2090, in seguito il Commodore A2091), e un hard disk SCSI da 80 MiB.\nL'Amiga 2500UX \u00e8 quindi dotato di due microprocessori: un Motorola 68000 a 7,09\u00a0MHz (negli Amiga 2500UX destinati ai Paesi utilizzanti lo standard televisivo PAL) o 7,16\u00a0MHz (negli Amiga 2500UX destinati ai Paesi utilizzanti lo standard televisivo NTSC) installato sulla scheda madre e un Motorola 68020 a 14,2\u00a0MHz installato sulla Commodore A2620 o un Motorola 68030 a 25\u00a0MHz installato sulla Commodore A2630. I due microprocessori non lavorano per\u00f2 in contemporanea, \u00e8 solo possibile scegliere, via software, se utilizzare il microprocessore presente sulla scheda madre o quello presente sulla scheda CPU. Tenendo premuti entrambi i pulsanti del mouse in fase di boot del computer si entra infatti in un menu che permette di operare la scelta.\nPer quanto riguarda il sistema operativo, l'Amiga 2500UX ha di serie, oltre al consueto AmigaOS, anche l'Amiga Unix, un porting di Unix System V. Dal medesimo menu con cui si pu\u00f2 scegliere quale microprocessore utilizzare, si pu\u00f2 anche scegliere quale dei due sistemi operativi utilizzare. Amiga Unix per\u00f2 \u00e8 selezionabile solo se si utilizza il microprocessore presente sulla scheda CPU, in quanto Amiga Unix necessita di Motorola 68020 o 68030, FPU e MMU.\nDifferentemente dall'Amiga 1000, nell'Amiga 2500UX il Kickstart risiede in ROM, ma \u00e8 possibile scegliere tra due sistemi operativi diversi grazie alle rom (massima versione 6.6) delle schede 2620 e 2630 che, tenendo premuti i due tasti del mouse, fanno scegliere se fare il boot con Amiga Unix, AmigaOS su 680x0 o AmigaOS su 68000. Tali schede hanno anche a bordo un jumper che permette di scegliere se fare il boot con Amiga UNIX o Amiga OS di default."}
{"id": "2422527", "revid": "24703904", "url": "https://it.wikipedia.org/wiki?curid=2422527", "title": "A2500UX", "text": ""}
{"id": "2422528", "revid": "24703921", "url": "https://it.wikipedia.org/wiki?curid=2422528", "title": "Commodore Amiga 2500UX", "text": ""}
{"id": "2422533", "revid": "1457847", "url": "https://it.wikipedia.org/wiki?curid=2422533", "title": "Campionato spagnolo di scacchi", "text": "Il campionato spagnolo di scacchi (Campeonato de Espa\u00f1a de Ajedrez) \u00e8 un torneo annuale organizzato dalla \"Federaci\u00f3n Espa\u00f1ola de Ajedrez\" per determinare il campione spagnolo.\nIl primo campionato assoluto si \u00e8 svolto nel 1928, mentre il primo femminile nel 1950.\nGli scacchisti che hanno vinto pi\u00f9 titoli sono stati Antonio Medina Garc\u00eda, Arturo Pomar e Miguel Illescas (sette vittorie); nel torneo femminile il primato va a Nieves Garc\u00eda (undici vittorie), seguita da Pepita Ferrer e Sabrina Vega (otto volte campionesse)."}
{"id": "2422534", "revid": "24703959", "url": "https://it.wikipedia.org/wiki?curid=2422534", "title": "Commodore A2500UX", "text": ""}
{"id": "2422536", "revid": "1305772", "url": "https://it.wikipedia.org/wiki?curid=2422536", "title": "Marsilio Landriani", "text": "Marsilio Landriani \u00e8 il nome di diversi personaggi:"}
{"id": "2422539", "revid": "119426929", "url": "https://it.wikipedia.org/wiki?curid=2422539", "title": "Mercedes-Benz M104", "text": "La sigla M104 identifica una piccola famiglia di motori a benzina prodotti dal 1989 al 1998 dalla Casa tedesca Mercedes-Benz. Dal 1993 alcune motorizzazioni di tale famiglia vengono prodotte su licenza anche dalla sudcoreana SsangYong.\nNel 1998 i motori \"M104\" sono stati sostituiti nella produzione Mercedes-Benz dalla famiglia M112, ma continuano ad essere prodotti dalla SsangYong per i suoi modelli.\nProfilo e caratteristiche.\nLa famiglia di motori \"M104\" affianc\u00f2 e poi sostitu\u00ec la precedente famiglia M103, dalla quale derivava. Manteneva quindi l'architettura a sei cilindri in linea, ma proponeva numerose novit\u00e0 tecniche, riguardanti prevalentemente la distribuzione: quattro valvole per cilindro (anzich\u00e9 due), con sistema bialbero (invece che monoalbero) e fasatura variabile per le valvole sul lato aspirazione. Il variatore era di tipo elettro-idraulico a controllo elettronico ed agiva sull'albero a camme.\nIn definitiva, queste erano le caratteristiche comuni a tutti i motori della famiglia \"M104\":\nLe versioni ufficiali.\nQuesta famiglia cont\u00f2, nella produzione ufficiale Mercedes-Benz, tre versioni diverse per cilindrata. Il primo motore \"M104\" a debuttare fu un 3 litri, dal quale derivarono i 2,8 e 3,2 litri che ne presero il posto. Questi ultimi vennero prodotti su licenza anche dalla SsangYong.\nM104E30: il 3 litri.\nLa sigla M104E30 \u00e8 quella che identifica il 3 litri \"M104\", il primo di tale famiglia a debuttare, al salone di Ginevra del marzo 1989, sulla nuova \"SL\".\nIl 3 litri \"M104\" and\u00f2 ad affiancare l'equivalente unit\u00e0 \"M103\" dalla quale derivava, condividendo lo stesso blocco motore; l'origine comune era evidenziata anche dalle identiche misure di alesaggio e corsa.\nQuesto motore \u00e8 stato prodotto in due varianti: la prima era siglata 104.980 mentre la seconda, pi\u00f9 prestante, era siglata 104.981; queste le caratteristiche principali:\nApplicazioni del motore \"104.980\":\nApplicazioni del motore \"104.981\":\nM104E32: il 3,2 litri.\nLa variante da 3,2 litri della famiglia \"M104\" esord\u00ec nel 1991 assieme alla rinnovata \"Classe S\", la serie W140. Si trattava del pi\u00f9 grande dei due motori destinati a sostituire il 3 litri sopradescritto. A partire da quest'ultimo, il motore \"M104E32\" nacque aumentandone sia l'alesaggio che la corsa, passati rispettivamente alle misure di 89,9 e 84\u00a0mm, con una cilindrata risultante di 3199\u00a0cm\u00b3. Invariato invece il rapporto di compressione, sempre di 10:1.\nAnche questo motore \u00e8 stato prodotto in pi\u00f9 varianti, con i medesimi valori di potenza massima della versione 3 litri, raggiunti per\u00f2 a regimi inferiori. Crebbe invece la coppia massima.\nDati tecnici principali:\nApplicazioni del motore \"104.990\":\nApplicazioni del motore \"104.991\":\nApplicazioni motore \"104.992\":\nApplicazioni del motore \"104.994\":\nApplicazioni del motore \"104.995\":\nApplicazioni del motore \"104.996\":\nAnche il 3,2 litri \"M104\" \u00e8 stato prodotto su licenza dalla SsangYong, che l'ha utilizzato per i seguenti modelli:\nM104E28: il 2,8 litri.\nIl 2,8 litri \"M104\" (sigla M104E28) apparve nell'autunno 1992. Si trattava di una versione a corsa corta del 3,2 litri: fermo restando l'alesaggio ad 89,9\u00a0mm, la corsa era stata ridotta di oltre un centimetro, fino ad 73,5\u00a0mm, ottenendo una cilindrata di 2799\u00a0cm\u00b3. Anche in questo caso il rapporto di compressione rimaneva invariato.\nIl motore \"M104E28\" debutt\u00f2 con una potenza massima di 145(197) kW(CV) a 5500 giri/min e una coppia massima di 270 N\u00b7m a 3750 giri/min. L'anno seguente la potenza massima venne ridotta di 4 CV, portandosi a 193 CV, sempre allo stesso regime. Non cambiava invece la coppia massima.\nDati tecnici principali:\nApplicazioni del 2,8 litri \"M104\":\nQuesto motore ha conosciuto anche un'applicazione su una grande berlina SsangYong non importata in Europa:\nAltri motori 2.8.\nDurante la seconda met\u00e0 degli anni '90, la Casa di Stoccarda ha utilizzato un altro 2.8 completamente diverso, poich\u00e9 in realt\u00e0 non \u00e8 stato costruito dalla Mercedes-Benz, bens\u00ec dalla Volkswagen. Questo motore \u00e8 lo stesso V6 utilizzato per modelli di punta della Casa di Wolfsburg, come per esempio la Golf Mk3 VR6. La Casa della \"stella a tre punte\" ha utilizzato questo motore unicamente per la Mercedes-Benz V280, prodotta dal 1997 al 2001. La Casa tedesca ha scelto questo motore in luogo del suo 6 cilindri in linea di pari cilindrata per motivi di spazio, poich\u00e9 il 2.8 Mercedes-Benz non trovava posto sotto l'angusto cofano della grossa monovolume.&lt;br&gt;\nIn ogni caso, Mercedes-Benz ha inserito anche questo motore nella sua famiglia di motori M104, codificandolo come 104.900 e denominandolo M104VR6. Questo motore eroga una potenza massima di 174 a 6000 giri/min e una coppia massima di 237 Nm tra 3500 e 4500 giri/min.\nLe versioni AMG.\nAMG, preparatore ufficiale Mercedes-Benz, propose due varianti dei motori \"M104\", inserite ufficialmente nel listino della Casa madre.\nVersione da 3,4 litri M104 3.4.\nQuesto \u00e8 un propulsore poco conosciuto, prodotto in meno di 300 esemplari numerati e molto raro. Abbinato a questo motore AMG realizz\u00f2 un apposito differenziale autobloccante e una centralina priva delle limitazioni di velocit\u00e0. Questi motori riportano sul basamento una duplice numerazione, infatti accanto al numero di serie Mercedes vi era un'ulteriore punzonatura AMG. Principalmente fu montato sulla Classe E ed in edizione limitata, anche se alcuni esemplari furono installati sulla SL. Si tratta di un 3,4 litri derivato dal 3 litri 24 valvole della stessa famiglia. Questo motore \u00e8 stato realizzato nel periodo 1990 - 1992, denominato 3.4 AMG, era disponibile per la Classe E (W124) sia in versione berlina, sia in versione station wagon TE, sia nella versione coup\u00e9 CE ed erogava una potenza massima di 276 CV, con una coppia massima di 330 N\u00b7m. Alcune unit\u00e0 di questo motore furono installate anche sulla spider SL serie R129 versione 300 24 valvole 3.4 AMG. Di questa versione sono stimati una decina di esemplari. \nAnche la cabriolet (classe E) ovvero la 300 CE cabriolet ha potuto usufruire, su richiesta, di un pacchetto comprendente il 3,4 litri AMG di origine \"M104\". In questo caso, per\u00f2 la potenza massima era inferiore e raggiungeva 252 CV. \nM104E36: il 3,6 litri.\nQuella da 3,6 litri \u00e8 la pi\u00f9 conosciuta versione della famiglia \"M104\" elaborata da AMG. Tale motorizzazione prendeva come base l'unit\u00e0 \"M104E28\", ossia il 2,8 litri. Vennero aumentate le misure di alesaggio e corsa, passate a 91x92,4\u00a0mm per una cilindrata totale di 3606\u00a0cm\u00b3. Per ottenere queste misure fu utilizzato un albero motore proveniente dal modello \"S 350 TURBODIESEL\" della serie W140. Il rapporto di compressione aument\u00f2 fino a 10,5:1 e fu cambiato il profilo delle camme; lo scarico viene reso pi\u00f9 libero. Anche l'elettronica venne adeguata alle modifiche effettuate e come risultato fu ottenuto un propulsore in grado di erogare sulla \"C 36\" una potenza massima di 206(280) kW(CV) a 5750 giri/min, con un picco di coppia pari a 385 N\u00b7m disponibili tra 4000 e 4750 giri/min. Sulla \"E 36\" la potenza massima calava a 200(272) kW(CV) sempre allo stesso regime, mentre la coppia massima rimanva identica, ma veniva raggiunta da 3750 a 4500 giri/min.\nQuesto motore ha trovato applicazione nei seguenti modelli:\nAltre elaborazioni dei motori M104.\nMolti preparatori, soprattutto europei, si sono cimentati nell'elaborazione dei propulsori \"M104\". Alcuni hanno dotato questi motori di sovralimentazione, ottenendo in questo caso potenze massime comprese fra 300 e 1200 CV."}
{"id": "2422542", "revid": "180559", "url": "https://it.wikipedia.org/wiki?curid=2422542", "title": "Paperino e il fantasma della grotta", "text": "Paperino e il fantasma della grotta (\"The Ghost of the Grotto\") \u00e8 una storia a fumetti della Walt Disney, realizzata dal grande cartoonist Carl Barks, pubblicata per la prima volta sull'albo statunitense \"Four Color\" n. 159 dell'agosto 1947. In Italia ha visto la luce per la prima volta sui numeri di \"Topolino\" compresi fra il 665 e il 676, pubblicati tra il 15 novembre 1947 e il 31 gennaio 1948.\nTrama.\nPaperino e i suoi nipoti si trovano nelle Indie Occidentali, impegnati nella raccolta di alghe da vendere ad alcune industrie. Purtroppo la \"pesca\" si rivela essere sempre molto magra, data la povert\u00e0 dei fondali e il gran numero di raccoglitori che li battono. Solo un luogo, nel tratto di mare in cui si trovano, pare essere ancora vergine: un piccolo bacino denominato \"Occhio-di-teschio\", che, essendo difficilmente raggiungibile per via della scogliera di corallo che lo circonda, non \u00e8 mai stato \"sfruttato\" per questo scopo. Deciso a fare incetta di alghe, Donald decide di provare a superare l'ostacolo; ma lo stesso giorno in cui si appresta a partire, il panico inizia a diffondersi sull'isola dove risiede assieme ai suoi nipotini. \nCome vengono, poi, a sapere da un abitante del luogo, quella notte dovrebbe ripetersi una sorta di rito che avviene ogni cinquant'anni: un bambino verr\u00e0 rapito, scomparendo misteriosamente nel nulla. Non credendo a questa storia, Paperino si imbarca lo stesso, raggiungendo in breve il suddetto bacino. Qui, approfittando dell'alta marea, riesce a posizionare la propria imbarcazione sulla scogliera, per gran parte sommersa, riuscendo a caricare un'enorme quantit\u00e0 di alghe.\nDurante quest'operazione, per\u00f2, i quattro (ormai costretti a rimanere sul luogo a causa della bassa marea) scoprono l'esistenza del relitto di una nave, posto al centro del bacino e abitato da una gigantesca piovra.\nDurante la notte, uno dei nipotini sparisce (Quo): i tre si danno da fare per trovarlo ma tutto risulta inutile.\nAlla fine, per\u00f2, si imbattono nel misterioso rapitore, con indosso un'armatura e armato di tutto punto, nascosto (assieme alla sua \"vittima\") in una cavit\u00e0 posta sotto la scogliera. Dopo varie peripezie (tra cui il tentativo, riuscito, di mettere in fuga il gigantesco celenterato), Paperino riesce a penetrare nel rifugio dello sconosciuto e singolare figuro, riuscendo a disarmarlo e liberare il nipote.\nOrmai sconfitto, il rapitore racconta ai Paperi una strana vicenda: secoli prima, un galeone inglese (il relitto semisommerso) fece naufragio in quelle acque; solo il capitano si salv\u00f2, riuscendo a scoprire l'entrata di quella cavit\u00e0. Ormai solo, si erse a protettore del carico di monete d'oro che trasportava, destinato nientepopodimeno che alla regina Elisabetta I. Divenuto ormai vecchio, decise di rapire un bambino in un'isola vicina e di educarlo affinch\u00e9 proteggesse a sua volta il cofano del tesoro.\nCos\u00ec, da quel momento in poi, si avvicendarono ben otto \"protettori\", tutti fanciulli rapiti ciclicamente ogni cinquant'anni da quello precedente.\nL'avventura si conclude con una simpatica tavola, in cui i Paperi ricevono i meritati onori dalle autorit\u00e0 locali, mentre l'ormai anziano personaggio inizia a spendere il tesoro, spettantegli di diritto (con somma rabbia di Donald), mangiando hamburger in un chioschetto."}
{"id": "2422545", "revid": "716642", "url": "https://it.wikipedia.org/wiki?curid=2422545", "title": "Phnom Penh Crown", "text": "Il Phnom Pehn Crown \u00e8 una societ\u00e0 calcistica con sede nella citt\u00e0 di Phnom Penh. Fu fondata nel 2001 e gioca le sue partite al Phnom Penh National Olympic Stadium. \u00c8 la pi\u00f9 titolata squadra della nazione."}
{"id": "2422546", "revid": "1965277", "url": "https://it.wikipedia.org/wiki?curid=2422546", "title": "Marsilio Landriani (chimico)", "text": "Biografia.\nEsord\u00ec con l'opera destinata a renderlo celebre, le \"Ricerche fisiche intorno alla salubrit\u00e0 dell'aria\", in cui descrisse un nuovo strumento, l'eudiometro. Quindi ricopr\u00ec la cattedra di fisica sperimentale nel ginnasio di Brera. Nel 1781 pubblic\u00f2 il suo secondo libro, gli \"Opuscoli fisico-chimici\", in cui contribu\u00ec ad aprire una nuova strada alla teoria dell'acidit\u00e0.\nIl 25 luglio 1783 divenne socio dell'Accademia delle scienze di Torino.\nFu in contatto con i pi\u00f9 famosi scienziati dell'epoca, tra cui Benjamin Franklin. In particolare, fra il 1787 ed il 1788. Guyton de Morveau e Antoine-Laurent Lavoisier tentarono di convincere Landriani a convertirsi alla nuova chimica, ma lo scienziato lombardo non seppe mai decidersi ad abbandonare del tutto la \"teoria del flogisto\" per abbracciare quella dell'ossigeno. Dopo il 1790 si dedic\u00f2 esclusivamente alle applicazioni chimiche dei fenomeni elettrici, e al perfezionamento di strumenti fisici e meteorologici. Durante la sua carriera conobbe una popolarit\u00e0 paragonabile soltanto a quella di Alessandro Volta e di Lazzaro Spallanzani."}
{"id": "2422549", "revid": "327094", "url": "https://it.wikipedia.org/wiki?curid=2422549", "title": "Phnom Penh Empire", "text": ""}
{"id": "2422550", "revid": "327094", "url": "https://it.wikipedia.org/wiki?curid=2422550", "title": "Hello United", "text": ""}
{"id": "2422562", "revid": "112022207", "url": "https://it.wikipedia.org/wiki?curid=2422562", "title": "Torneo nazionale Rapallo Davoli", "text": "Il Torneo nazionale Rapallo Davoli \u00e8 stata una manifestazione canora radiotelevisiva nata in Italia nel 1966, conosciuta anche con le denominazioni Torneo Italia beat ed Eurodavoli (l'edizione del 1968).\nStoria del \"Torneo nazionale Rapallo Davoli\".\nLa manifestazione nacque su iniziativa del cantante Franco Norma, molto attivo negli anni '50, che dopo il ritiro si era dedicato all'attivit\u00e0 di manager.\nNelle prime edizioni era aperto a complessi musicali e cantanti che suonassero beat, ma nelle edizioni successive si apr\u00ec a molti altri generi.\nIl nome deriva dalla Davoli, l'omonima azienda di strumenti musicali che faceva da sponsor alla manifestazione, e da Rapallo, la citt\u00e0 in cui si tennero le prime due edizioni del concorso; con lo spostamento del festival a Tirrenia, la manifestazione cambi\u00f2 nome in \"'EuroDavoli\".\nLe selezioni avvenivano a carattere regionale, e solo i vincitori ottenevano l'accesso alla fase finale.\nLe riviste Big, Ciao Amici e Giovani si occupavano di pubblicizzare le selezioni e di fornire il resoconto delle fasi eliminatorie.\nTra i vincitori del concorso, possiamo ricordare i Gens; tra i vari gruppi partecipanti I Frenetici e I Corvi.\nNel 1968 venne anche organizzato un ulteriore festival, l'EuroDavoli Europa, tenutosi a Lugano, con complessi e cantanti provenienti da sei nazioni (Gran Bretagna, Francia, Belgio, Paesi Bassi, Grecia ed Italia).\nDi questo concorso europeo si tenne una seconda edizione nel 1970"}
{"id": "2422563", "revid": "183976", "url": "https://it.wikipedia.org/wiki?curid=2422563", "title": "Toulouse Foot-ball Club", "text": ""}
{"id": "2422565", "revid": "110157", "url": "https://it.wikipedia.org/wiki?curid=2422565", "title": "Mettendorf", "text": "Mettendorf \u00e8 un comune di 1.122 abitanti della Renania-Palatinato, in Germania.\nAppartiene al circondario (\"Landkreis\") Eifelkreis Bitburg-Pr\u00fcm (targa BIT) ed \u00e8 parte della comunit\u00e0 amministrativa (\"Verbandsgemeinde\") di Neuerburg."}
{"id": "2422566", "revid": "183976", "url": "https://it.wikipedia.org/wiki?curid=2422566", "title": "Valenciennes FC", "text": ""}
{"id": "2422567", "revid": "287204", "url": "https://it.wikipedia.org/wiki?curid=2422567", "title": "Pok\u00e8mon Platino", "text": ""}
{"id": "2422568", "revid": "76069", "url": "https://it.wikipedia.org/wiki?curid=2422568", "title": "Rochester (Contea di Monroe, New York)", "text": ""}
{"id": "2422571", "revid": "247222", "url": "https://it.wikipedia.org/wiki?curid=2422571", "title": "C'\u00e8 poesia", "text": "C'\u00e8 poesia \u00e8 un album di Loretta Goggi, del 1986. La tracklist \u00e8 composta da sei brani inediti cantati dall'artista e sei in duetto con i cantautori-autori dei rispettivi pezzi.\nLa storia del disco.\nL'album esce nel 1986 dopo il successo televisivo della Goggi come conduttrice del \"Festival di Sanremo\" di quell'anno e per il quale interpreta anche la sigla iniziale, \"Io nascer\u00f2\", scritta da Mango (quell'anno in gara al Festival con il brano \"Lei verr\u00e0\"). Il singolo otterr\u00e0 molto successo, tanto da aggiudicarsi il disco d'oro per le vendite.\nL'album fu promosso durante il programma \"Il bello della diretta\", in onda in prima serata su Rai Uno nel 1986 e condotto dalla stessa Goggi.\nLa copertina del disco \u00e8 curata da Luciano Tallarini, che aveva inizialmente pensato a un taglio di capelli e ad un \"look\" decisamente maschili, idea poi bocciata dalla casa discografica."}
{"id": "2422572", "revid": "938", "url": "https://it.wikipedia.org/wiki?curid=2422572", "title": "Lingua figiana", "text": "La lingua figiana o figiano \u00e8 una lingua austronesiana parlata nelle Figi. Conta 350\u00a0000 parlanti come prima lingua, cifra che non raggiunge la met\u00e0 degli abitanti delle isole, ma ne conta altri 200\u00a0000 che la parlano come seconda lingua.\nLa Costituzione del 1997 delle Figi ha stabilito il figiano come lingua ufficiale delle Figi, insieme all'hindi figiano ed all'inglese, mentre \u00e8 ancora in discussione l'adozione della stessa come lingua nazionale, anche se le altre due rimarrebbero comunque ufficiali.\nIl figiano standard \u00e8 quello parlato nell'isola di Bau, ed \u00e8 parte delle lingue oceaniche orientali e delle lingue del Pacifico centrale.\nFonologia.\nI fonemi della consonanti del figiano si organizzano come nella seguente tavola:\nI suoni e si trovano solo in prestiti da altre lingue. I suoni e vengono pronunciati solo in determinate regioni.\nI fonemi delle vocali sono organizzati come segue:\nIn pi\u00f9, esiste il dittongo crescente .\nLe sillabe possono essere formate da consonanti seguite da una vocale o da singole vocali \nL'accentazione si basa sulle more; una vocale breve conta come una mora, dittonghi e vocali lunghe come due. \nL'accentazione di primo livello va dunque alla penultima mora della parola. Per cui, se l'ultima sillaba di una parola \u00e8 breve, allora la sua penultima sillaba sar\u00e0 accentata. Se l'ultima sillaba \u00e8 una vocale lunga o un dittongo, l'ultima sillaba avr\u00e0 un accento di primo livello. L'accentazione pu\u00f2 cambiare se alla radice viene attaccato un suffisso.\nOrtografia.\nL'alfabeto figiano \u00e8 basato su quello latino e si compone delle seguenti lettere:\nTra le consonanti c'\u00e8 quasi una corrispondenza univoca tra lettere e fonemi:\nInoltre, il digramma dr sta per la consonante postalveolare , o una vibrante prenasale nella pronuncia corretta, o per alcuni dialetti.\nLe vocalia e i o u hanno pi\u00f9 o meno i loro stessi valori IPA, . La differenza di lunghezza di vocali non \u00e8 usualmente indicata nella scrittura, eccezion fatta per dizionari e libri di apprendimento della lingua, dov'\u00e8 indicata da un macron sulla vocale in questione; i dittonghi sono \"ai au ei eu oi ou\" e \"iu,\" pronunciati rispettivamente .\nSintassi.\nL'ordine normale delle parole della lingua figiana \u00e8 Verbo Oggetto Soggetto (VOS):\nDibattito sull'ufficialit\u00e0 della lingua.\nTra maggio e giugno 2005, alcuni figiani di rilievo chiesero di aggiornare lo status del figiano. Era lingua ufficiale dalla Costituzione del 1997, che l'aveva designata come tale insieme all'inglese e all'hindustani, ma tuttora non \u00e8 una lingua obbligatoria nelle scuole. \nL'attuale ministro dell'educazione, Ro Teimumu Kepa, ha sostenuto la richiesta al fine di darvi pi\u00f9 rilevanza, cos\u00ec come aveva fatto il presidente del Great Council of Chiefs Ratu Ovini Bokini, il direttore dell'Institute of Fijian Language and Culture, Misiwini Qereqeretabua, ed Apolonia Tamata, il docente di linguistica all'Universit\u00e0 del Sud del Pacifico di Suva. In particolare questi ultimi hanno affermato che il riconoscimento della lingua figiana \u00e8 essenziale all'identit\u00e0 nazionale, come fattore unificante della societ\u00e0 multiculturale delle Figi.\nAnche il leader del partito labourista delle Figi Mahendra Chaudhry aveva sostenuto la causa del figiano come lingua nazionale e lingua obbligatoria nelle scuole, a patto che lo stesso status fosse dato anche all'hindustani."}
{"id": "2422575", "revid": "110157", "url": "https://it.wikipedia.org/wiki?curid=2422575", "title": "Fl\u00f6ha", "text": "Fl\u00f6ha \u00e8 una citt\u00e0 di 10.320 abitanti della Sassonia, in Germania.\nAppartiene al circondario (\"Landkreis\") della Sassonia centrale (targa FG) ed \u00e8 capoluogo della comunit\u00e0 amministrativa (\"Verwaltungsgemeinschaft\") omonima.\nFl\u00f6ha si fregia del titolo di \"Grande citt\u00e0 circondariale\" (\"Gro\u00dfe Kreisstadt\")."}
{"id": "2422576", "revid": "123101634", "url": "https://it.wikipedia.org/wiki?curid=2422576", "title": "Teen Choice Awards 2005", "text": "La 7\u00aa edizione dei Teen Choice Awards si \u00e8 svolta il 16 agosto 2005 al Gibson Amphitheatre di Los Angeles, California, ed \u00e8 stata presentata dagli attori Hilary Duff e Rob Schneider.\nVincitori.\nCinema.\nI vincitori sono indicati in grassetto."}
{"id": "2422577", "revid": "2224410", "url": "https://it.wikipedia.org/wiki?curid=2422577", "title": "Realismo (letteratura)", "text": "In letteratura, il realismo \u00e8 un movimento che si \u00e8 affermato nel XIX secolo, quando gli scrittori sentivano l'esigenza di rappresentare la realt\u00e0 quotidiana, sia cogliendone in modo problematico i risvolti politici e sociali, sia inserendo personaggi in un preciso contesto storico e ambientale. Il realismo propone di riprodurre nelle opere letterarie la realt\u00e0, di \"fotografare\" la vita quotidiana senza commenti o giudizi. Il realismo ha successivamente dato vita a due correnti chiamate rispettivamente Naturalismo in Francia e Verismo in Italia. Fra i maggiori esponenti veristi (non realisti) si ricordano Giovanni Verga, Luigi Capuana e Matilde Serao.\nStoria.\nLa \"Poetica\" di Aristotele.\nIl realismo trova le sue radici nella \"Poetica\" di Aristotele, in cui secondo le sue teorie i generi letterari pi\u00f9 vicini alla perfezione sono quelli che rappresentano la realt\u00e0 come dovrebbe essere, dove gli esseri umani sono tratteggiati al meglio delle loro possibilit\u00e0, come nel poema epico e nella tragedia.\nLa nascita del romanzo moderno e la tendenza al realismo.\nNella storia della letteratura il primo sviluppo di un modo romanzesco avviene nel Medioevo con i poemi epico-cavallereschi, che riflettono i costumi e i valori della societ\u00e0 feudale. In seguito, nel Seicento, si scrissero romanzi avventurosi molto lunghi e ricchi di digressioni narrative e ampie parti descrittive. Tuttavia la rappresentazione fedele di vicende, personaggi e ambienti tratti dalla realt\u00e0 ha caratterizzato la nascita del romanzo moderno, genere letterario che solo nel Settecento si diffonde in Europa, a partire dall'Inghilterra e dalla Francia, in una straordinaria variet\u00e0 di forme. Esso risponde all'esigenza del ceto emergente, la borghesia, di rispecchiarsi nelle vicende narrate, di vedervi cio\u00e8 il riflesso dei propri problemi, ideali, aspirazioni e sentimenti. \nLa stagione del grande romanzo realista - inteso come genere che esclude qualsiasi esagerazione o forzatura della realt\u00e0 - coincide tuttavia con l'Ottocento. \u00c8 il secolo del trionfo della borghesia, conseguentemente al diffondersi della Rivoluzione industriale e al susseguirsi dei rivolgimenti storici, inaugurati dalla Rivoluzione francese del 1789, che hanno messo in crisi i regimi assoluti fondati sul predominio dell'aristocrazia e sull'immobilismo sociale.\nIl realismo ottocentesco e la ricerca della verosimiglianza.\nIl bisogno di raccontare, ispirandosi al mondo reale, ha avuto un riflesso sulle tecniche narrative. Dapprima gli scrittori fecero ricorso a quel procedimento, ereditato dai poemi epici, dai romanzi e dalle novelle dell'antichit\u00e0 classica e medievale, che la moderna narratologia ha denominato \"focalizzazione zero\". In particolare, nella narrativa ottocentesca a impostazione realistica il narratore \"onnisciente\" ha in genere la funzione di raccontare una storia avvincente, inventata ma allo stesso tempo verosimile, tale cio\u00e8 da riflettere su modi, personaggi ed eventi che possono trovare riscontro con la realt\u00e0. L'adozione del narratore onnisciente \u00e8 inoltre congeniale all'intento pedagogico di molti autori realisti ottocenteschi, quali Lev Tolstoj, Honor\u00e9 de Balzac, Charles Dickens, Benito P\u00e9rez Gald\u00f3s. Gustave Flaubert diede vita, con Madame Bovary (1857), a un nuovo modo di scrivere e di concepire l'arte, sia per il carattere antiromantico sia per l'oggettivit\u00e0 con cui veniva indagata la psicologia dei personaggi. Questo tipo di narratore, infatti, non impegna il lettore in uno sforzo di comprensione di ci\u00f2 che gli viene narrato ma, anzi, gli rende agevole la lettura, lo guida nella corretta interpretazione della storia (che raramente presenta margini di ambiguit\u00e0), gli presenta i personaggi, gli svela i retroscena di taluni fatti grazie alla tecnica dell'analessi (flashback), o gliene anticipa i futuri sviluppi tramite la prolessi (anticipazione)."}
{"id": "2422581", "revid": "115176452", "url": "https://it.wikipedia.org/wiki?curid=2422581", "title": "Richard Rider", "text": "Richard Rider pi\u00f9 conosciuto come Nova I, \u00e8 un personaggio dei fumetti, creato da Marv Wolfman (testi) e John Buscema (disegni) nel 1976, pubblicato dalla Marvel Comics. Ha esordito sul numero 1 della testata omonima.\nStoria editoriale.\nIl personaggio fu creato da Marv Wolfman e Len Wein nel 1966 sulla fanzine Super Adventures. Sette anni dopo, John Romita Sr. modific\u00f2 il design del personaggio. Nova debutt\u00f2 in Nova#1 nel 1976, scritto da Marv Wolfman e disegnato da John Buscema. Wolfman intendeva il personaggio come un omaggio allo Spider-Man di Stan Lee e Steve Ditko. La serie originale di Nova, The Man Called Nova, dur\u00f2 25 numeri dal settembre 1976 a maggio 1979, le trame lasciate in sospeso furono risolte nei numeri 206-214 dei Fantastic Four (scritti da Wolfman) e nel numero 24 di Rom the Spaceknight. Il personaggio svan\u00ec fino al suo ritorno come membro dei New Warriors in The Mighty Thor#411 (dicembre 1989) e New Warriors#1-75 e New Warriors Annual#1-4 (Luglio 1990-Settembre 1996).\nDopo altre due serie di Nova, Nova (seconda serie) #1-18 (Gennaio 94-Giugno 95) e Nova the Human Rocket#1-7 (Maggio-Novembre 1999), il personaggio ritorna nella seconda e nella terza serie dei New Warriors. Dopo essere stato uno dei protagonisti della saga Annihilation, Nova ebbe una quarta serie che dur\u00f2 36 numeri (Aprile 2007-Aprile 2010). La quarta serie aveva dei collegamenti con Annihilation: Conquest, Secret Invasion e War of Kings e venne conclusa con L'Ordine di Thanos (Maggio 2010-Febbraio 2011).\nNova apparve come membro dei Vendicatori Segreti nei primi quattro numeri della serie (Maggio-Agosto 2010).\nBiografia del personaggio.\nRichard Rider ricevette il potere di Nova da Rhomman Dey, un alieno scappato da Xandar, suo pianeta d'origine e base del Nova Corps, un corpo di polizia galattico di cui faceva parte. Richard guadagn\u00f2 una forza maggiore, la capacit\u00e0 di volare e un costume che fungeva da supporto vitale.\nDopo essersi fatto una reputazione come supereroe a New York, Rider fu chiamato dal corpo per aiutare nella ricostruzione di Xandar, distrutta da un nemico del corpo Nova, ma desideroso di tornare a casa chiese di poter far ritorno e il corpo diede a Richard un ultimatum: ritornare sulla terra senza poteri o rimanere a Xandar.\nRider scelse di non fare pi\u00f9 parte del corpo Nova e ritorn\u00f2 sulla terra come un ragazzo qualunque. Un membro dei New Warriors, Night Trasher, intu\u00ec che i poteri di Nova erano stati solo sopiti e per provare la sua teoria per poco non uccise Nova buttandolo gi\u00f9 da un palazzo. Nova decise di entrare nei New Warriors di cui fu un membro attivo per molti anni.\nAnnihilation.\nAd un certo punto Nova se ne and\u00f2 dal reality show televisivo in cui partecipavano i New Warriors perch\u00e9 convocato dai suoi superiori che lo richiamarono per affrontare Annihilus e i suoi alleati. Fine ultimo di Annihilus era quello di eliminare ogni forma di vita sia dal suo universo, la zona negativa, sia dall'universo Marvel.\nSalvatosi per miracolo dallo sterminio dell'intero corpo Nova e dalla distruzione totale del pianeta Xandar (pianeta madre del corpo di polizia intergalattica), Richard Rider (centurione 11249-44396 dei Nova Corps) si accorse ben presto di essere rimasto l'ultimo membro dei Nova. Poco dopo, si fuse con l'Uni-mente xandariana, una specie di supercomputer, depositario di tutta la conoscenza (avanzatissima) di Xandar, nonch\u00e9 dell'intera forza Nova. Grazie all'Uni-mente, adesso integrata alla sua tuta, riesce a gestire al meglio il suo immenso potere che \u00e8, a livello teorico, illimitato. Il computer, inoltre gli rammenta spesso che la forza Nova racchiusa in lui deve essere ridotta, donandola a qualcuno degno di possederla, poich\u00e9 l'energia \u00e8 smisurata e minaccia di distruggerlo o peggio, di farlo impazzire qualora ne perdesse il controllo.\nDurante la guerra Nova prende il comando del Fronte Unito, un gruppo di soldati atti a sconfiggere Annihilus (tra i quali figurano: Drax il Distruttore, Star-Lord, Phyla-Vell, Ronan l'Accusatore, il Super-Skrull, Gamora e gli ex araldi di Galactus: Firelord, Red Shift, e Stardust). Alla fine della guerra sar\u00e0 proprio Nova, rimasto solo, ad uccidere Annihilus.\nCivil War: L'Iniziativa.\nRider ritorner\u00e0 sulla terra dopo gli eventi di \"Civil War\" per fare una pausa dopo tante peripezie nello spazio.\nVerr\u00e0 contattato da Iron Man, ora direttore dello S.H.I.E.L.D. che gli dar\u00e0 24 ore per registrarsi altrimenti dovr\u00e0 essere arrestato. Richard verr\u00e0 attaccato da una nuova versione dei Thunderbolts, di cui fa parte il suo amico Robbie Baldwin alias Penance (l'ex Speedball dei New Warriors).\nDopo lo scontro, interrotto da Iron Man, si render\u00e0 conto che, ormai, la Terra non \u00e8 pi\u00f9 il suo posto e decider\u00e0 di ritornare nello spazio per aiutare i sopravvissuti dell'Annihilation.\nAnnihilation: Conquest.\nMentre Rider cerca di aiutare i Kree contro la minaccia dei Phalanx, viene infettato dal Techno-organic virus. L'Uni-mente cos\u00ec decide di ingaggiare un altro centurione Nova mentre tenta di guarire Richard, la scelta cade su Ko-Rel, una comandante locale. Rider continua la sua avventura comandato dai Phalanx fino a quando Ko-Rel, nel tentativo di farlo ragionare, viene uccisa da Gamora (anch'ella sotto l'effetto del Techno-organic virus).\nCercando una cura per aiutare i suoi amici, Nova finisce nel pianeta Kvch, casa dei Technarchy. Gli ultimi due rimasti (Warlock e suo figlio Tyro) curano Rider, Drax e Gamora dopo aver ricevuto l'aiuto del centurione. I cinque tornano sul pianeta natale dei Kree per aiutare a sconfiggere i Phalanx.\nSecret Invasion.\nDurante l'invasione degli Skrull Nova viene catturato da un gruppo di Super-Skrull con l'intenzione di eliminarlo, ma Richard\nviene salvato dal Super-Skrull originale. Kl'rt confessa che sulla Terra \u00e8 in corso l'invasione Skrull e chiede a Rider di portarlo con lui per fermare l'attacco. Raggiunta l'orbita della Terra Kl'rt, seguito dagli altri Super-Skrull, sembra tradire Nova eliminandolo, in realt\u00e0 utilizza i poteri della Donna Invisibile per far credere questo e permettergli, scampato il pericolo, di tornare sulla Terra e dare il suo contributo contro l'Invasione.\nArrivato al Progetto Pegasus, Nova contribuir\u00e0 a fermare il tentativo degli Skrull di impossessarsene, aiutato nel compito dal redivivo Wendell Vaughn, trasformatosi in un essere composto di energia quantica dopo essere stato apparentemente ucciso da Annihilus.\nWar of Kings.\nNova scopre che l'Uni-mente ha iniziato a reclutare nuovi centurioni senza dirglielo. Quando scopre che Ego il Pianeta Vivente \u00e8 diventata la nuova casa dei centurioni, si ribella e cerca di combattere l'Uni-mente. Con il risultato di essere strappato dal rango di centurione Nova.\nDato che il suo corpo \u00e8 diventato dipendente dalla Forza Nova, ora che non ne \u00e8 pi\u00f9 provvisto inizia lentamente a morire. Come soluzione temporanea Wendall Vaughn gli presta le sue Bande Quantiche. Richard Rider diventa cos\u00ec il nuovo Quasar. Usando i suoi nuovi poteri, Rider va a salvare i centurioni Nova dagli effetti della Guerra dei Re. Facendo ci\u00f2, egli riguadagna il grado di centurione Nova Primo, con le scuse dell'Uni-mente.\nLa maggior parte dei centurioni viene portata a casa, tranne pochi eletti (tra cui il fratello di Richard, Robbie) che faranno parte dei nuovi centurioni con Nova come allenatore.\nRealm of Kings.\nMentre controlla la Faglia (squarcio spazio-temporale effetto collaterale della Guerra dei Re), Rider scopre una nave spaziale appartenente al Nova Corps, dentro di essa c'\u00e8 Zan Philo, un centurione dato per disperso molto anni prima. Philo diventer\u00e0 il nuovo allenatore dei centurioni Nova.\nPi\u00f9 avanti, Nova ritrova il suo vecchio alleato Darkhawk I due vengono trasportati all'interno della Faglia e finiscono in un mondo creato dalla Sfinge. Quest'ultima ha attratto a s\u00e9 Richard (insieme a Freccia Nera, Mr. Fantastic e Namorita) per usarlo come \"pedina\" contro una versione pi\u00f9 giovane di s\u00e9 stesso. Alla fine Nova riuscir\u00e0 con l'aiuto di Reed Richards a sconfiggere la Sfinge giovane ed egli torner\u00e0 insieme a Darkhawk nella sua linea temporale originale, nella quale salver\u00e0 il Progetto P.E.G.A.S.U.S. dall'attacco di una versione malvagia di Quasar, venuta da un universo alternativo all'interno della Faglia.\nEt\u00e0 degli eroi.\nDurante l'Et\u00e0 degli eroi, Nova \u00e8 un membro dei Vendicatori Segreti il cui leader \u00e8 il Capitano Rogers. Inviato su Marte per indagare sulla famigerata Corona di Serpenti, viene impossessato dal grande potere di questa. La squadra di Steve riesce per\u00f2 a liberare Richard da quella maledizione. In seguito a questo evento, Nova lascer\u00e0 i Vendicatori Segreti in quanto chiamato dai Guardiani della Galassia.\nL'Ordine di Thanos.\nAll'inseguimento del malvagio Quasar alternativo, Richard raggiunge la Faglia, che La Chiesa Universale Della Verit\u00e0 sta allargando. Mentre Richard combatte per difendere i Kree e gli Shi'ar da delle creature provenienti dalla Faglia, viene aiutato da Quasar e Silver Surfer. Al gruppo si uniscono Gladiatore, Ronan L'Accusatore e Beta Ray Bill e si mettono all'inseguimento di Lord Mar-Vell, la versione alternativa e malvagia di Captain Marvel. Dopo aver fallito nel fermare Mar-Vell, Richard scopre che i Guardiani Della Galassia hanno bisogno di aiuto nella Faglia. Nel Cancroverso, Nova e i Guardiani guardarono Thanos sconfiggere Mar-Vell. Ora che deve affrontare un furioso Thanos, Rider assorbe la Nova Force dagli altri membri del Nova Corps per avere abbastanza forza per affrontarlo. Nova e Star-Lord riescono a trattenere Thanos per un po' di tempo per permettere ai loro compagni di lasciare la Faglia prima del collasso del Cancroverso. A Nova e Star-Lord, creduti morti, vengono dedicate due statue sul pianeta Hala.\nRitorno.\nSam Alexander, l'ultimo Nova, ritrova l'uni-mente di Xandar e gli chiede informazioni su come funziona il suo casco e scopre che lo spirito di suo padre non \u00e8 nell'uni-mente. Lo spirito di Richard Rider si risveglia nell'uni-mente e ritorna sulla Terra di nuovo in vita per visitare sua madre. Tornato a casa, Rider viene a sapere che suo padre \u00e8 morto e che Sam ha restituito il suo casco di Nova a sua madre.\nPoteri e abilit\u00e0.\nNova in origine possedeva una parte del potere del Nova Corps, un corpo di \"polizia\" intergalattico, e grazie ad esso poteva emettere onde di energia concussiva, era superforte e superesistente e poteva volare ad enormi velocit\u00e0 (nelle sue prime avventure si era soprannominato Nova il Razzo Umano).\nDopo gli eventi di Annihilation, Nova ha ottenuto l'intero potere dei Nova Corps, vedendo le sue abilit\u00e0 notevolmente aumentate. Ora \u00e8 in grado di manipolare e generare l'energia gravimetrica, forma di energia che costituisce il nucleo di potere di tutto il corpo Nova, per l'emissione di raggi termici, onde percussive, campi di forza quasi impenetrabili.\nInoltre, i suoi poteri originali sono divenuti abbastanza forti da permettergli di competere con personaggi della potenza di Silver Surfer (quest'ultimo, comunque, \u00e8 pi\u00f9 forte di Nova). Infine, ha guadagnato il potere di aprire degli Stargate intergalattici attraverso i quali pu\u00f2 valicare l'iperspazio e muoversi ad enormi velocit\u00e0 e, inoltre ha un potente fattore rigenerante.\nPer riuscire a gestire questo potere, gli \u00e8 stata fornita una Coscienza Secondaria, l'Unimente Xandariana. Essa lo guida nell'uso dei poteri, gli fornisce validi suggerimenti in battaglia ed \u00e8 una forma costante di informazioni riguardanti ci\u00f2 che accade nel resto dell'Universo. Nonostante ci\u00f2, l'Unimente pu\u00f2 apparire a volte decisamente irritante, tant'\u00e8 che Richard spesso tende a non ascoltarla ed agire secondo il suo istinto.\nAltre versioni.\nMarvel Zombi.\nNova compare nella storia autoconclusiva \"Marvel Zombies: Dead Days\". Incapace di dominare la sua paura e l'orrore della carneficina attorno a lui, non riesce a difendersi quando l'Uomo Ragno, divenuto zombi, lo attacca. Fortunatamente per Nova in suo aiuto interviene Devil che per\u00f2 viene morso sotto i suoi occhi, troppo scioccato per aiutarlo. Nova e Thor vengono richiamati dai Fantastici Quattro e si uniscono agli altri eroi sopravvissuti sul cargo volante della S.H.I.E.L.D.. Il panico di Nova aumenta quando Nick Fury pianifica una ultima disperata difesa, affermando che il mondo \u00e8 ormai morto. Nova d\u00e0 comunque il suo aiuto nella battaglia finch\u00e9 non viene morso da Ms. Marvel. Divenuto zombi, partecipa nell'attacco, poi fallito, contro il castello del Dottor Destino (versione Ultimate).\nLa versione zombi di Nova \u00e8 stata vista anche nella miniserie \"Marvel Zombi\", prima di essere trivellato da frammenti metallici controllati da Magneto. Riesce ancora a muoversi quando in seguito insieme alla schiera di zombi attacca e cerca di divorare Silver Surfer, che gli procura un grosso buco nell'addome. Successivamente viene ucciso dai Galactus Zombi."}
{"id": "2422585", "revid": "729019", "url": "https://it.wikipedia.org/wiki?curid=2422585", "title": "Jean Desclaux", "text": "Biografia.\nDesclaux, la cui professione era quella di produttore di frutta e verdura per la vendita diretta e, in seguito, anche quella di concessionario d'automobili, leg\u00f2 tutta la sua carriera al Dax, squadra della sua citt\u00e0, nella quale pass\u00f2 12 stagioni da giocatore e 28 da allenatore in due riprese, divenendone infine presidente.\nDa giocatore fu flanker, a cavallo degli anni quaranta e cinquanta e, pur non divenendo mai internazionale al pi\u00f9 alto livello, rappresent\u00f2 la Francia in Nazionale A (8 incontri) e B (un incontro, con i pari categoria della Nuova Zelanda).\nDivenuto allenatore, guid\u00f2 il Dax per 14 stagioni consecutive dal 1959 al 1973, giungendo quattro volte alla finale del campionato francese, nel 1961, 1962, 1966 e 1973, e vincendo due Coppe di Francia (1969, 1971), raggiungendo la finale anche nel 1968.\nNel 1973 succedette a Fernand Cazenave sulla panchina della Nazionale francese, che guid\u00f2 per tutto il resto del decennio: i momenti pi\u00f9 rilevanti della sua conduzione furono i due Tornei del Cinque Nazioni vinti, uno dei quali, quello del , con il Grande Slam, e la prima vittoria di sempre della sul terreno della ad Auckland il 14 luglio 1979.\nTornato al Dax nel 1980, lo guid\u00f2 per altre 14 stagioni fino al 1994; in tale periodo vinse un'ulteriore Coppa di Francia, nel 1982; cessata anche l'attivit\u00e0 tecnica fu eletto presidente del club.\nA seguito di lunga malattia, mor\u00ec nella sua citt\u00e0 natale il 23 marzo 2006.\nFu noto anche con il soprannome di \"Toto\"\u00a0."}
{"id": "2422586", "revid": "287204", "url": "https://it.wikipedia.org/wiki?curid=2422586", "title": "Auerbach (Vogtland)", "text": "Auerbach (ufficialmente \"Auerbach/Vogtl.\", abbreviazione di \"Auerbach/Vogtland\") \u00e8 una citt\u00e0 di 20.620 abitanti della Sassonia, in Germania.\nAppartiene al circondario del Vogtland (targa V).\nAuerbach si fregia del titolo di \"Grande citt\u00e0 circondariale\" (\"Gro\u00dfe Kreisstadt\").\nStoria.\nIl 1\u00ba gennaio 1999 alla citt\u00e0 di Auerbach/Vogtland venne aggregato il comune di Beerheide."}
{"id": "2422587", "revid": "1516566", "url": "https://it.wikipedia.org/wiki?curid=2422587", "title": "Francesco Beccaruzzi", "text": "Biografia.\nIl pittore coneglianese effettu\u00f2 dapprima un tirocinio nella bottega di Cima da Conegliano ed in seguito continu\u00f2 l'attivit\u00e0 sotto la guida del Pordenone, che lo condusse a Treviso per i lavori artistici da svolgersi presso una cappella del Duomo. Del periodo di collaborazione con Pordenone \u00e8 sopravvissuto, in particolare, l\"Incontro di Gioacchino e Anna\".\nSvolse tuttavia la maggior parte della sua attivit\u00e0 a Conegliano. \nNon mancarono le influenze artistiche veneziane del Tintoretto e di Palma il Vecchio, evidenti in alcune opere, come in \"Ritratto di giovane donna\".\nDurante la fase artistica matura, Beccaruzzi si accost\u00f2 a Tiziano e grazie a questa derivazione realizz\u00f2 \"San Francesco che riceve le stimmate\", opera che molti critici ritengono la pi\u00f9 riuscita per l'impostazione, per il cromatismo e per il connubio delle diverse influenze.\nNell'ultimo periodo artistico, Beccaruzzi si ispir\u00f2 allo stile del Veronese, di cui diede dimostrazione nello \"Sposalizio di santa Caterina\".\nLa sua casa natale \u00e8 situata nel centro storico di Conegliano, dove confina con il convento di San Francesco al numero civico 17 della via a lui dedicata. \nCasa Beccaruzzi \u00e8 oggi sede dell'ANA di Conegliano."}
{"id": "2422588", "revid": "124457933", "url": "https://it.wikipedia.org/wiki?curid=2422588", "title": "Remo Masini", "text": "Biografia.\nInizia la carriera di attore giovanissimo negli anni Sessanta, in compagnie dialettali fiorentini, tra le quali quella storica di Raffaello Certini. Come professionista entra a 19 anni nella compagnia prima stabile poi di giro di Dori Cei. Nel 1975 entra nella Compagnia di Prosa Citt\u00e0 di Firenze, che aveva sede preso lo storico Teatro dell'Oriuolo. Qui lavora nelle principali produzioni accanto ad attori quali Virgilio e Nando Gazzolo, Arnoldo Fo\u00e0, Alfredo Bianchini, Mario Martelli, Giustino Durano, Ilaria Occhini, Giulia Lazzarini, Gino Susini, Rinaldo Mirannalti, Paola Borboni, Ave Ninchi. Lo dirigono registi quali Tatiana Pavlova, Gino Susini, Roberto Guicciardini, Lucio Chiavarelli. Presso la Compagnia di Prosa citt\u00e0 di Firenze rimarr\u00e0 fino alla Chiusura del Teatro dell'Oriuolo nel 1993, interpretando negli anni classici e teatro d'autore contemporaneo. Fu nel primo cast de \u201cIl rinoceronte\u201d di Jonesco, andato in scena alla presenza dell'autore. Dal 1993 a oggi opera come attore stabile nelle produzioni del Cenacolo delle Follie, che fu gi\u00e0 dello scomparso autore e regista Oreste Pelagatti poi Cenacolo dei Giovani presso il Teatro di Cestello, dove con la moglie attrice Manuelita Baylon tiene anche un corso di teatro. Ma la sua attivit\u00e0 si \u00e8 sviluppata in questi anni prevalentemente sul versante cinematografico e televisivo, interprete di numerose Fiction Rai e Mediaset e film italiani. Nella stagione 2008/2009 \u00e8 protagonista in teatro di nel ruolo di BIsta Gallina vecchia di Augusto Novelli, produzione Altrove Teatro, accanto ad Anna Montinari e al giovane Marco Predieri, regia Paolo Birib\u00f2. Nell'aprile 2019 recita il ruolo di Zio Gugo nella riduzione teatrale di Speriamo che sia femmina dall'omonimo film di Mario Monicelli, diretto da Marco Predieri"}
{"id": "2422590", "revid": "223378", "url": "https://it.wikipedia.org/wiki?curid=2422590", "title": "Paravia", "text": "Paravia \u00e8 una casa editrice torinese.\nStoria.\nLe origini dell'azienda risalgono all'antica tipografia Zappata, fondata nel Seicento e passata nel 1802 a una compagnia gestita da Giovan Battista Paravia (1765-1826), che rinomin\u00f2 la casa editrice col proprio nome. Il figlio Giorgio, dopo aver ottenuto la licenza di stampatore, nel 1845 pubblic\u00f2 uno fra i primi periodici a stampa, \"L'educatore primario, giornale d'educazione ed istruzione elementare\", rifacendosi al francese \"Journal d'\u00e9ducation\".\nAlla sua morte l'azienda fu presa in gestione dalla vedova e da suo cugino Innocenzo Vigliardi, che decise di espandere l'attivit\u00e0 nel campo pedagogico, passando poi anche alla stampa di racconti per ragazzi, soprattutto grazie alla collaborazione di Emilio Salgari in qualit\u00e0 di traduttore, autore e correttore di bozze.\nFin dal 1911 pubblica il dizionario di latino Campanini Carboni.\nDopo aver rilevato la Gribaudo Editore e la Scriptorium, l'azienda nel 2000 si \u00e8 fusa con la Bruno Mondadori dando vita alla PBM Editori, divenuta PPBM SpA nel 2006 in seguito all'acquisizione da parte del gruppo editoriale anglo-americano Pearson PLC."}
{"id": "2422592", "revid": "287204", "url": "https://it.wikipedia.org/wiki?curid=2422592", "title": "Marino I di Gaeta", "text": "Da un documento dell'839 (e da uno simile del'866) risulta che Costantino aveva associato alla sua carica il figlio Marino, pure con il titolo di ipato.\nDall'866 Costantino e Marino scompaiono dai documenti in maniera talmente improvvisa da far supporre siano stati violentemente deposti dal loro successore Docibile I."}
{"id": "2422600", "revid": "125427846", "url": "https://it.wikipedia.org/wiki?curid=2422600", "title": "Juana Bormann", "text": "Seconda guerra mondiale.\nDurante il processo, la Bormann disse di essersi arruolata come Aufseherin nelle SS Ausiliarie nel 1938 \"per guadagnare pi\u00f9 denaro\". Prest\u00f2 servizio prima presso il campo di concentramento di Lichtenburg, nella regione della Sassonia sotto il comando della guardia superiore Jane Bernigau con altre 49 donne delle SS. Nel 1939 fu incaricata di sorvegliare un gruppo di lavoro al campo femminile di Ravensbr\u00fcck, nei pressi di Berlino. Nel marzo del 1942 Johanna Bormann faceva parte della squadra di donne designata per la sorveglianza ad Auschwitz, in Polonia. Seppur di bassa statura, si distingueva per la sua crudelt\u00e0 . Le vittime la chiamavano \"Wiesel\" e \"la donna con i cani\".\nJohanna fu ulteriormente spostata a Budy, un \"sottocampo\" vicino dove continu\u00f2 i suoi abusi contro i prigionieri. Nel 1944, quando erano cominciate le sconfitte per la Germania nazista, Bormann fu trasferita al campo ausiliario di Hindenburg (nei pressi dell'attuale citt\u00e0 di Zabrze) in Polonia. Nel gennaio 1945 torn\u00f2 a Ravensbr\u00fcck. A marzo fu fatto il suo ultimo trasferimento, a Bergen-Belsen, vicino Celle, dove prest\u00f2 servizio sotto Josef Kramer, Irma Grese ed Elisabeth Volkenrath (tutti avevano gi\u00e0 prestato servizio con lei a Birkenau).\nProcesso e morte.\nIl 15 aprile 1945 le truppe Britanniche fecero irruzione nel campo di Bergen-Belsen, trovando oltre 10.000 cadaveri e 60.000 superstiti. I liberatori costrinsero tutto il personale delle SS a trasportare i corpi. Bormann fu pi\u00f9 tardi incarcerata ed interrogata dai militari, poi fu messa in stato d'accusa nel Processo di Belsen, che dur\u00f2 dal 17 settembre al 17 novembre del 1945. La corte ascolt\u00f2 i testimoni riguardo agli omicidi da lei commessi ad Auschwitz e a Bergen-Belsen e secondo numerose testimonianze:\nFu considerata colpevole di tutti i capi d'accusa e fu impiccata insieme a Grese e Volkenrath il 13 dicembre 1945. \nIl suo boia, Albert Pierrepoint, scrisse pi\u00f9 tardi:"}
{"id": "2422604", "revid": "177966", "url": "https://it.wikipedia.org/wiki?curid=2422604", "title": "White Plains", "text": ""}
{"id": "2422606", "revid": "987147", "url": "https://it.wikipedia.org/wiki?curid=2422606", "title": "Tennessee Williams", "text": "Il 9 giugno 1980 il Presidente degli Stati Uniti Jimmy Carter gli ha conferito la Medaglia presidenziale della libert\u00e0.\nBiografia.\nL'infanzia e la famiglia.\nNacque a Columbus, nel Mississippi, nel 1911, da Cornelius Coffin e Edwina Dakin Williams. La famiglia viveva con i nonni materni, Rosina Otte e il reverendo Walter Edwin Dakin. Deriso dal padre perch\u00e9 non si confaceva alla tipologia standard del maschio dell'epoca, Thomas ebbe un rapporto di profondissimo affetto col nonno, che negli anni a venire port\u00f2 con s\u00e9 anche a Key West, l'isola della Florida dove aveva acquistato una casa. Tom aveva una sorella, Rose, e un fratello, Dakin. La sorella molto presto mostr\u00f2 segni di disturbo mentale, che andavano dall'ansia alla schizofrenia.\nTra il 1929 e il 1938 Williams frequent\u00f2 vari college senza grande successo e lavor\u00f2 presso l'International Shoe Company. Nel 1938 si laure\u00f2, lo stesso anno in cui la sorella fu chiusa in un ospedale psichiatrico. Poco pi\u00f9 tardi, Rose fu operata al cervello con una lobotomia che la trasform\u00f2 in una specie di vegetale. Williams non perdon\u00f2 mai la madre per aver acconsentito a questa operazione e per anni ebbe un profondo senso di colpa nei confronti della sorella. Al tempo stesso, soffriva anche lui di attacchi di panico e il timore di fare la stessa fine di Rose era enorme.\nL'et\u00e0 adulta.\nNegli anni Trenta in California e poi durante altri viaggi negli Stati Uniti, Williams cominci\u00f2 ad avere relazioni con uomini. Contrariamente a quanto si \u00e8 creduto per anni, egli non ebbe mai difficolt\u00e0 ad accettare la propria omosessualit\u00e0, come si deduce dalle sue \"Memorie\", pubblicate nel 1975, e dai suoi diari personali (\"Notebooks\"), pubblicati postumi nel 2007. Data l'epoca in cui viveva, la sua discrezione \u00e8 passata spesso per ipocrisia o paura di accettarsi.\nNel 1938 Williams si laure\u00f2 all'Universit\u00e0 dell'Iowa e l'anno successivo, dopo aver vinto mille dollari della Fondazione Rockefeller per i suoi atti unici \"American Blues\", adott\u00f2 il nome di \"Tennessee\". Dal 1939 al 1944 visse per brevi periodi in vari luoghi degli Stati Uniti, tra i quali New York, New Orleans, Taos nel Nuovo Messico e Provincetown (nella penisola di Capo Cod), cittadina che raccoglieva una grande e libera comunit\u00e0 di artisti. Nel 1943 firm\u00f2 un contratto di sei mesi con la Metro-Goldwyn-Mayer per la stesura di una sceneggiatura. Williams non era tagliato per quella professione, anche se in seguito tanti grandi registi avrebbero fornito memorabili versioni cinematografiche dei suoi drammi. Tra questi Elia Kazan, Joseph Mankiewicz, Richard Brooks, Irving Rapper, Paul Newman.\nLa relazione di Williams col segretario, Frank Merlo, dur\u00f2 dal 1947 fino alla morte di Merlo per carcinoma del polmone nel 1963 e garant\u00ec a Williams la stabilit\u00e0 per un lungo periodo nel quale egli scrisse i suoi lavori pi\u00f9 duraturi. Merlo riusc\u00ec infatti a compensare molti dei frequenti accessi di depressione di Williams, e soprattutto la paura che, come la sorella Rose, anch'egli sarebbe diventato pazzo. La morte di Merlo sprofond\u00f2 Williams in un periodo di acuta depressione che dur\u00f2 un decennio e ne fece un alcolista.\nNel 1968 si convert\u00ec al cattolicesimo.\nCarriera.\nLo zoo di vetro.\nSebbene \"Lo zoo di vetro\" sia stato il suo primo grande successo, Williams scriveva per il teatro gi\u00e0 da un decennio. La sua prima opera rappresentata fu \"Candles to the Sun\", del 1937, mai tradotta in italiano. In precedenza, nel 1935 e nel 1936, erano stati messi in scena dei brevi atti unici da compagnie amatoriali. Recentemente, anni dopo la morte dell'autore, sono stati recuperati alcuni inediti dell'epoca precedente a \"Lo zoo di vetro\": tra questi una storia ambientata in prigione, \"Not About Nightingales\", del 1938, rappresentata per la prima volta sessant'anni pi\u00f9 tardi con Vanessa Redgrave nel ruolo principale.\nNel 1939 vinse un premio della Fondazione Rockefeller per la sua raccolta di atti unici \"American Blues\". \"Battle of Angels\", il suo testo successivo, fu portato in scena senza successo, scatenando anzi anche la censura di politici moralisti. Dopo il periodo a Hollywood, dove tent\u00f2 di lavorare come sceneggiatore, torn\u00f2 al teatro con \"Lo zoo di vetro\", che ebbe un successo immediato.\nUn tram che si chiama Desiderio.\nDue anni dopo fu portato in scena quello che sarebbe stato il suo successo maggiore e la sua opera pi\u00f9 rappresentata nel resto del mondo, \"A Streetcar named Desire\" (\"Un tram che si chiama Desiderio\"). La grandezza di questo dramma deriva dalla capacit\u00e0 di lavorare con stilemi del melodramma, senza per\u00f2 indulgere nel sentimentalismo. Una vena sperimentale nell'uso della scenografia fa s\u00ec che il dramma personale di Blanche si rifletta espressionisticamente sulle pareti della povera casa della sorella Stella. Jessica Tandy interpret\u00f2 Blanche nella prima a Broadway nel 1947. Accanto a lei, per la regia di Elia Kazan, Marlon Brando nei panni del rude e virile Stanley Kowalski. In Italia, il dramma fu portato in scena dal regista Luchino Visconti, con scenografia di Franco Zeffirelli e la partecipazione di Rina Morelli, Vittorio Gassman e Marcello Mastroianni.\nLe opere successive.\nNegli anni immediatamente successivi scrisse \"Estate e fumo\", \"La rosa tatuata\" e \"Camino Real\". Questi drammi non ebbero il successo dei precedenti, e Williams cominci\u00f2 ad accusare un difficile rapporto con la scrittura creativa, con i critici teatrali e con il suo pubblico. Ritrover\u00e0 la sua potente e originale voce con \"La gatta sul tetto che scotta\" (1955) e \"Improvvisamente l'estate scorsa\" (1957). Sebbene nei decenni successivi vi fosse ancora molta curiosit\u00e0 nei confronti delle sue nuove opere, con allestimenti in tutto il mondo (si pensi a \"Il treno del latte non ferma pi\u00f9 qui\", che ebbe la prima al Festival dei Due Mondi di Spoleto, nel 1962), gli ultimi drammi di un certo successo furono \"La dolce ala della giovinezza\" e \"La notte dell'iguana\". Le opere scritte negli ultimi due decenni di vita segnarono un graduale declino della sua ispirazione, contribuendo a provocare nell'autore forti stati depressivi dovuti anche alle pessime ricezioni di pubblico e critica.\nMorte.\nWilliams fu trovato morto nella stanza dell'Hotel Elys\u00e9e a New York, ove risiedeva, il 25 febbraio 1983. Il grande drammaturgo aveva un problema agli occhi, ed era solito ogni sera mettersi da solo il collirio seguendo un ordine preciso: dopo aver aperto la bottiglia si sarebbe messo il tappo in bocca per poi infine spruzzare le gocce in ciascun occhio. Quella notte per\u00f2 qualcosa non funzion\u00f2 nel modo giusto e la relazione del medico legale avrebbe mostrato che egli rimase soffocato a morte dal tappo della bottiglia di collirio che aveva usato. Ci sono state speculazioni sul fatto che Williams potrebbe aver fatto un uso eccessivo di barbiturici ed alcol: in effetti l'alcolismo riduce i riflessi, tra cui quello della tosse, ma queste ipotesi non sono mai state confermate ufficialmente."}
{"id": "2422607", "revid": "228587", "url": "https://it.wikipedia.org/wiki?curid=2422607", "title": "Sunny (musical)", "text": "Sunny \u00e8 un musical del 1925 musicato da Jerome Kern su testi di Oscar Hammerstein II e Otto Harbach. La trama tratta di Sunny, una stella del circo, che si innamora di un ricco playboy, ma entra in conflitto con la sua altezzosa famiglia.\nProduzione di Broadway.\nLa produzione di Broadway, realizzata da Charles Dillingham e diretta da Hassard Short, and\u00f2 in scena il 22 settembre 1925 al New Amsterdam Theatre ed ebbe 517 rappresentazioni. Il cast era composto da Marilyn Miller (Sunny), Jack Donahue, Clifton Webb, Mary Hay, Joseph Cawthorn, Paul Frawley, Cliff Edwards, Pert Kelton, Moss &amp; Fontana, Esther Howard, Dorothy Francis e la George Olsen Orchestra.\nFilm.\nNel 1930 la commedia musicale venne adattata per il cinema con il titolo omonimo diretto da William A. Seiter e con musiche addizionali di Kern. Nel 1941 venne realizzato un remake diretto da Herbert Wilcox. Il primo film fu interpretato da Marilyn Miller, mentre il secondo (con altra sceneggiatura) da Anna Neagle, con Ray Bolger nel suo primo ruolo dopo aver interpretato Scarecrow in \"The Wizard of Oz\"."}
{"id": "2422610", "revid": "63727", "url": "https://it.wikipedia.org/wiki?curid=2422610", "title": "Mercedes-Benz OM662", "text": ""}
{"id": "2422615", "revid": "1522738", "url": "https://it.wikipedia.org/wiki?curid=2422615", "title": "Johto", "text": ""}
{"id": "2422637", "revid": "628767", "url": "https://it.wikipedia.org/wiki?curid=2422637", "title": "Provincia di Jos\u00e9 Manuel Pando", "text": "La provincia di Jos\u00e9 Manuel Pando \u00e8 una delle venti province in cui \u00e8 politicamente suddiviso il territorio del dipartimento di La Paz in Bolivia.\nRetta amministrativamente dal capoluogo Santiago de Machaca, confina a nord-est con la provincia di Ingavi, ad est e sud-est con la provincia di Pacajes e ad ovest con il Per\u00f9.\nIl territorio \u00e8 situato sulle montagne della Bolivia e fa parte della prelatura territoriale di Corocoro.\nEtimologia.\nPrende il nome da Jos\u00e9 Manuel Pando Solares, 31\u00ba presidente della Bolivia in carica dal 25 ottobre 1899 al 14 agosto 1904.\nSuddivisione amministrativa.\nLa provincia \u00e8 suddivisa in 2 comuni:"}
{"id": "2422641", "revid": "124921806", "url": "https://it.wikipedia.org/wiki?curid=2422641", "title": "Barry Eisler", "text": "Laureato in legge alla Cornell Law School nel 1989, fino al 1992 collabora con la CIA.\nHa studiato le leggi internazionali e collaborato a Tokyo con la societ\u00e0 nipponica Hamada &amp; Matsumoto. A Osaka collabora con la compagnia elettrica Matsushima.\n\u00c8 cintura nera di judo, grado raggiunto al Centro Internazionale di Judo \"Kodokan\" di Tokyo e ha praticato anche l'aikid\u014d e il jiu jitsu brasiliano.\nNel 2005 riceve il Premio Barry per il miglior thriller con \"Rain Storm\""}
{"id": "2422643", "revid": "123312292", "url": "https://it.wikipedia.org/wiki?curid=2422643", "title": "Polipeptide pancreatico", "text": "Il polipeptide pancreatico (PP) \u00e8 un ormone prodotto principalmente dalle cellule endocrine del pancreas (cellule \u03b3) disposte alla periferia delle isole, localizzate in prevalenza a livello della porzione inferiore della testa del pancreas. Il PP \u00e8 formato da 36 amminoacidi e contiene molti residui di tirosina. L'ipoglicemia indotta da insulina, la distensione gastrica, la stimolazione del nervo vago aumentano la secrezione di PP, mentre l'iperglicemia e la somatostatina la inibiscono.\nEffetti.\nLa somministrazione esogena dell'ormone PP riduce la motilit\u00e0 intestinale nonch\u00e9 lo svuotamento gastrico. Aumenta, in questo modo, la durata del transito intestinale. Inibisce la secrezione acida gastrica indotta dalla gastrina e tramite una via mediata dal nervo vago inibisce la secrezione esocrina del pancreas."}
{"id": "2422645", "revid": "767487", "url": "https://it.wikipedia.org/wiki?curid=2422645", "title": "Black &amp; White (film 1999)", "text": "Black &amp; White \u00e8 un film del 1999 diretto da James Toback.\nIl cast \u00e8 composto da: Jared Leto, Scott Caan, Claudia Schiffer, Brooke Shields, Robert Downey Jr., Allan Houston e alcuni musicisti: rap membri del Wu-Tang Clan (Raekwon, Method Man, Ghostface Killah, Power, Masta Killa e Inspectah Deck) e Onyx (Fredro Starr e Sticky Fingaz).\nNel film recita anche Ben Stiller nel ruolo drammatico di un trasandato investigatore di polizia, e Mike Tyson nella parte di s\u00e9 stesso.\nIl film \u00e8 stato proiettato per la prima volta al Telluride Film Festival il 4 settembre 1999, seguito da una seconda proiezione al Toronto Film Festival il 15 settembre. \u00c8 arrivato nelle sale cinematografiche degli Stati Uniti il 5 aprile del 2000.\nTrama.\nUn gruppo di adolescenti bianchi che frequentano le scuole superiori (Jared Leto, Scott Caan, William Lee Scott) entrano in contatto con il collettivo rap di Staten Island Wu-Tang Clan."}
{"id": "2422647", "revid": "486946", "url": "https://it.wikipedia.org/wiki?curid=2422647", "title": "Information and communication technology", "text": ""}
{"id": "2422648", "revid": "63727", "url": "https://it.wikipedia.org/wiki?curid=2422648", "title": "Ssangyong Chairman", "text": ""}
{"id": "2422652", "revid": "63727", "url": "https://it.wikipedia.org/wiki?curid=2422652", "title": "Mercedes-Benz OM661", "text": ""}
{"id": "2422660", "revid": "709565", "url": "https://it.wikipedia.org/wiki?curid=2422660", "title": "Maria Leopoldina Paolicchi", "text": "Nata a Pisa nel rione di Porta a Piagge, a soli 23 anni partecip\u00f2 ad alcuni concerti presso il Teatro Verdi di Pisa nel 1878, e l'anno dopo, al Teatro Politeama, debutt\u00f2 in un'opera di L. Nicolai, \"I Ciarlatani\", insieme ad alcuni giovani cantanti pisani.\nLo stesso anno prese parte anche alle altre opere in cartellone, \"Rigoletto\" (Maddalena) di Verdi e \"L'ebrea\" di Hal\u00e9vy.\nNel 1882 ricopr\u00ec il difficile ruolo di Arsace nella \"Semiramide\" di Rossini al Teatro Comunale di Treviso, e il ruolo di Cosilda in \"Ruy Blas\" di Filippo Marchetti al Teatro Verdi di Carrara.\nNel 1884 conobbe il suo futuro marito, il maestro Leopoldo Mugnone, suo coetaneo e direttore in quell'anno de \"La Favorita\" di Donizetti a Pisa. Si cre\u00f2 un legame indissolubile tra i due che dur\u00f2 per tutta la vita.\nIl loro binomio artistico infatti li vide insieme protagonisti l'anno seguente nel \"Mefistofele\" di Boito (protagonista il pisano Gaetano Monti) e in \"Dolores\" di Auteri Manzocchi al Verdi di Pisa, l'anno seguente al Teatro Costanzi (dell'Opera) di Roma in un importante produzione de \"Gli ugonotti\" di Meyerbeer.\nNel 1889 cant\u00f2 insieme al marito direttore d'orchestra tre opere al Teatro Costanzi: \"Il Conte di Gleichen\" di Auteri Manzocchi, \"Mignon\" di Thomas e \"Linda di Chamounix\" di Donizetti (nel ruolo di Pierotto).\nNel 1899 si ritir\u00f2 dalle scene per dedicarsi all'insegnamento insieme al marito presso Firenze, aprendo una scuola di eccellenza per cantanti lirici.\nI due coniugi erano amici e assidui frequentatori di Giuseppe Verdi, anche presso la casa di Roncole. Di questa amicizia sono testimonianza alcune foto, che li ritraggono assieme anche a celebri cantanti del tempo come Francesco Tamagno e altri amici di Verdi.\nUn aneddoto.\nIl maestro Mugnone, per stare vicino alla bella Maria, si fece prima scritturare per il \"Mefistofele\" a Pisa in qualit\u00e0 di Maestro del Coro, e poi, non contento, si travest\u00ec da diavolo, come comparsa, per poter stare vicino a \"Elena\", interpretata da sua moglie."}
{"id": "2422663", "revid": "830939", "url": "https://it.wikipedia.org/wiki?curid=2422663", "title": "Giulio Cisco", "text": "Biografia.\nDal 1934 ha vissuto Vicenza dove il padre Luigi, medico condotto del paese natale, era stato trasferito. Qui, nel 1945, comincia la sua attivit\u00e0 giornalistica presso il Giornale di Vicenza. Negli anni cinquanta passa definitivamente a Milano dove lavora al Il Giorno diventandone capocronista.\nHa collaborato con la radio e la televisione rappresentando commedie quali \"Otto di meno\" (1950), \"Ragionamenti di donna\" (1950), \"La gimcana\" (1951), \"Un uomo tra i piedi\" (1960) e \"Vengo con te Cristina\" (1967).\nHa inoltre pubblicato due romanzi (\"La patria riconoscente\" e \"La contessina venuta da Venezia\"), ambientati nell'immaginario paese di Campon, chiaramente ispirato alla nativa Rossano.\nCon \"La patria riconoscente\" \u00e8 stato tra i cinque finalisti al Premio Campiello 1988. Nel 1989 ha ottenuto la cittadinanza onoraria dall'amministrazione comunale di Rossano Veneto."}
{"id": "2422666", "revid": "767487", "url": "https://it.wikipedia.org/wiki?curid=2422666", "title": "Nationalencyklopedin", "text": "La Nationalencyklopedin (NE) \u00e8 la pi\u00f9 esauriente enciclopedia contemporanea in lingua svedese, promossa e sovvenzionata dal governo. La versione a stampa \u00e8 costituita di 20 volumi con 172.000 articoli; la versione per Internet \u00e8 di poco pi\u00f9 grande, con 260.000 articoli nel giugno del 2005.\nStoria del progetto.\nIl progetto nacque nel 1980, quando una commissione governativa sugger\u00ec che le trattative fossero promosse da vari editori. Questo stadio termin\u00f2 nell'agosto del 1985, quando Bra B\u00f6cker ad H\u00f6gan\u00e4s divenne l'editore responsabile del progetto. La descrizione del progetto metteva in evidenza esigenze per un moderno lavoro di consultazione basato su un paradigma scientifico come pure mostrava l'esigenza di porre l'attenzione ai problemi del genere e dell'ambiente.\nLe aspettative riposte sull'opera dal pubblico furono senza precedenti; prima ancora che il primo volume fosse pubblicato nel dicembre del 1989, l'enciclopedia giunse a essere ordinata gi\u00e0 da 54.000 acquirenti. L'ultimo volume venne alla luce nel 1996, integrato con tre volumi aggiuntivi nel 2000.\nAssociati al progetto della Nationalencyklopedin sono anche:\nNel 1997, la prima fu resa disponibile la prima edizione digitale dell'enciclopedia in 6 CD-ROM (pi\u00f9 tardi anche su DVD), e nel 2000 fu resa accessibile su Internet tramite un servizio di sottoscrizione. La versione online contiene il dizionario, come pure una versione aggiornata dell'enciclopedia originale. Essa ha 356.000 voci, 183.000 delle quali sono articoli enciclopedici. Il servizio \u00e8 stato completato con molte caratteristiche non disponibili nella versione stampata, come, ad esempio, un dizionario svedese-inglese."}
{"id": "2422671", "revid": "88740", "url": "https://it.wikipedia.org/wiki?curid=2422671", "title": "Classe Jacob van Heemskerck", "text": "Le fregate lanciamissili olandesi della Classe Jacob van Heemskerck sono la versione antiaerea delle fregate multiruolo della classe Kortaener ottenute sfruttando le generose dimensioni dello scafo per ospitare un sistema d'arma antiaereo.\nLa classe \u00e8 conosciuta anche come Classe-L, dove L sta per Luchtverdedigingsfregat, cio\u00e8 fregata di difesa aerea.\nLe differenze dalle Kortaener sono varie e notevoli: eliminato l'hangar per 2 elicotteri a poppa, si \u00e8 installato un sistema Mk 13 per 40 missili SM-1MR antiaerei a lungo raggio.\nA poppa, forse per ridurre i pesi, si \u00e8 tolto il cannone da 76mm, lasciando la nave con il solo CIWS da 30mm come artiglieria. I missili Sea Sparrow sono presenti e cos\u00ec queste navi sono tra le poche che hanno Standard e questi missili nello stesso scafo, che con gli Harpoon raggiungono il totale di 72 missili a bordo, inferiori ai 108 (40+60+8) delle due fregate Tromp. Infine, l'apparato motore e lo scafo sono sostanzialmente analoghi ed il dislocamento \u00e8 praticamente identico al precedente tipo di navi.\nL'equipaggiamento elettronico \u00e8 costituito dal radar tridimensionale SMART al posto del modello LW-08, da tre radar di tiro STIR, due dei quali adattati ai missili SM e l'altro per i missili Sea Sparrow, con la suite ECM Ramses II, 4 lanciatori Mk 36 chaff/decoy ed ecogoniometro a scafo PHS36 a completare la dotazione.\nUnit\u00e0.\nLe due unit\u00e0 sono state costruite al cantiere navale RSV di Flessinga. Dopo aver servito nella Marina Olandese le due navi sono state vendute al Cile.\n\"Jacob van Heemskerck\" (F 812).\nImpostata sugli scali il 21 gennaio 1981 e varata il 5 novembre 1983, \u00e8 entrata in servizio il 15 gennaio 1986.\nNel 2003 \u00e8 stata impiegata in qualit\u00e0 di sede di comando della STANAVFORMED e nel 2004 \u00e8 stata impiegata sempre in ambito NATO presso la STANAVFORLANT.\n\"Almirante Latorre\" (FFG-14).\nAndata in disarmo il 2 dicembre 2004, la nave, venduta al Cile, \u00e8 stata ribattezzata \"Almirante Latorre\" entrando in servizio il 16 dicembre 2005.\n\"Witte de With\" (F 813).\nImpostata sugli scali il 15 dicembre 1981 e varata il 25 agosto 1984, \u00e8 entrata in servizio il 17 settembre 1986.\n\"Capit\u00e1n Prat\" (FFG-11).\nAndata in disarmo il 12 maggio 2006 la nave \u00e8 stata venduta al Cile e, ribattezzata \"Capit\u00e1n Prat\", \u00e8 entrata in servizio nella nuova Marina di appartenenza il 17 luglio dello stesso anno.\nCile.\nI cileni insieme a queste due navi, acquistarono due fregate multiruolo della Classe M, le fregate \"Abraham van der Hulst\" e \"Tjerk Hiddes\" vennero vendute al Cile e ribattezzate rispettivamente \"Blanco Encalada (FF-15)\" e \"Almirante Riveros (FF-18)\", con la prima delle due unit\u00e0 entrata in servizio nella marina Cilena il 16 dicembre 2005 e la seconda il 18 aprile 2007. Il contratto di acquisto delle unit\u00e0 venne siglato nel 2004"}
{"id": "2422676", "revid": "80598", "url": "https://it.wikipedia.org/wiki?curid=2422676", "title": "Aris (casa discografica)", "text": "La Aris \u00e8 stata una casa discografica italiana attiva a partire dal 1974 fino al 1980.\nStoria.\nIl maestro Aldo Pomilia apre la Aris in collaborazione con la moglie, la ballerina cubana Chelo Alonso; sin dagli inizi l'etichetta si dedica al genere pop melodico, anche se non manca qualche eccezione come il cantautore Franco Maria Giannini, con sonorit\u00e0 vicine al rock progressivo, o le colonne sonore.\nContribuisce al lancio di giovani artisti come Michele Zarrillo, che incide i suoi primi 45 giri con il nome d'arte \"Andrea\", e Daniela Davoli, con cui l'etichetta parteciper\u00e0 anche al Festival di Sanremo 1977.\nSi occupa anche di pubblicare artisti stranieri in Italia, come i Pretty Maid Company.\nAlla fine del decennio la Aris chiude le attivit\u00e0.\nI dischi pubblicati.\nPer la datazione ci si basa sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci si basa sulla numerazione del catalogo, se esistenti, si riportano oltre all'anno il mese e il giorno (quest'ultimo dato si trova, a volte, stampato sul vinile).\nBibliografia.\nElenco Note"}
{"id": "2422677", "revid": "120763120", "url": "https://it.wikipedia.org/wiki?curid=2422677", "title": "Codice in materia di rappresentazione delle vicende giudiziarie nelle trasmissioni radiotelevisive", "text": "Il Codice in materia di rappresentazione delle vicende giudiziarie nelle trasmissioni radiotelevisive \u00e8 un codice deontologico italiano varato dall'Autorit\u00e0 per le garanzie nelle comunicazioni, che si occupa di regolamentare i programmi che offrono informazione relativa a processi in corso.\nDal 3 febbraio 2016 non esiste pi\u00f9 come documento autonomo: i suoi principii sono stati inglobati nel \u00abTesto unico dei doveri del giornalista\u00bb.\nContenuto.\nDi seguito un breve riepilogo delle indicazioni presenti nel codice.\nArticolo 1:\nArticolo 2:\nArticolo 3:\nArticolo 4:\nSviluppo.\nIl Codice \u00e8 entrato in vigore il 30 giugno 2009, ed \u00e8 stato firmato a Roma il precedente 19 maggio, nella sede dell'Autorit\u00e0 per le garanzie nelle comunicazioni; i lavori preparatori hanno richiesto circa 18 mesi, e al documento hanno aderito:\nTra le necessit\u00e0 che hanno portato la costituzione del codice, vi era il rispetto della persona, del contraddittorio, e soprattutto il rischio di confondere i processi mediatici con quelli reali, un pericolo che, nelle parole del presidente AgCom Corrado Calabr\u00f2, portavano ad \u00abuno svigorimento e screditamento del processo, a un fuorviamento dell'opinione pubblica, e non escludo anche a un condizionamento delle parti in processo\u00bb."}
{"id": "2422678", "revid": "287204", "url": "https://it.wikipedia.org/wiki?curid=2422678", "title": "Colle dei Balistres", "text": "Il Colle dei Balistres (in catalano \"Coll dels Belitres\", in francese \"Col des Balistres\"), \u00e8 un piccolo passo pirenaico posto sul confine tra Francia e Spagna situato nelle immediate vicinanze del Mare Mediterraneo, la sua altezza \u00e8 di appena 165 m s.l.m.\nIl valico mette in comunicazione le localit\u00e0 di Cerb\u00e8re e Portbou, il dipartimento dei Pirenei Orientali e la Provincia di Girona come pure le regioni della Linguadoca-Rossiglione e della Catalogna.\nAttraverso di esso passarono nel febbraio 1939 molti rifugiati spagnoli in fuga dal regime fascista di Francisco Franco."}
{"id": "2422680", "revid": "38120", "url": "https://it.wikipedia.org/wiki?curid=2422680", "title": "I love Radio Rock", "text": ""}
{"id": "2422710", "revid": "1573940", "url": "https://it.wikipedia.org/wiki?curid=2422710", "title": "Aristone (re di Sparta)", "text": "Secondo Pausania succedette al padre Agasicle e fu il padre del successore Demarato.\nRegn\u00f2 dal 550 a.C. circa al 515 a.C. circa al fianco di Anassandrida II, re dell'altra dinastia spartana: quella Agiade."}
{"id": "2422711", "revid": "383799", "url": "https://it.wikipedia.org/wiki?curid=2422711", "title": "Iafet", "text": ""}
{"id": "2422716", "revid": "174925", "url": "https://it.wikipedia.org/wiki?curid=2422716", "title": "Cecil Day-Lewis", "text": ""}
{"id": "2422723", "revid": "1005847", "url": "https://it.wikipedia.org/wiki?curid=2422723", "title": "Unione per il Per\u00f9", "text": "L'Unione per il Per\u00f9 (Spagnolo: \"Uni\u00f3n por el Per\u00fa\" o \"UPP\") \u00e8 un partito politico peruviano fondato dall'ex Segretario generale delle Nazioni Unite, Javier P\u00e9rez de Cu\u00e9llar, per partecipare alle elezioni presidenziali del 1995 in cui il Presidente in carica Alberto Fujimori cercava la rielezione e che ottenne grazie all'alta popolarit\u00e0 di cui godeva.\nInizialmente l'UPP era una coalizione di partiti di diversa ideologia politica ma si era presentato all'elettorato con un programma centrista e di centrosinistra. Dopo la sconfitta del candidato contro il 64% di Fujimori, l'UPP si \u00e8 trasformato in un partito politico a tutti gli effetti e si \u00e8 posto all'opposizione del governo populista di Fujimori assieme all'APRA, Partito Popolare Cristiano ed Azione Popolare.\nAlle elezioni generali del 2000, caratterizzate da brogli, l'UPP ha ottenuto poco pi\u00f9 dell'1% alla pari del Partido Aprista. Dopo le dimissioni di Fujimori per vari scandali che hanno coinvolto i suoi collaboratori, in particolare Vladimiro Montesinos, l'UPP ha sostenuto il governo di unit\u00e0 nazionale guidato dall'acciopopularista Valent\u00edn Paniagua.\nAlle elezioni presidenziali del 2001 non ha presentato alcun candidato ma ha partecipato a quelle parlamentari ottenendo il 4,1% su scala nazionale ed ha ottenuto 6 seggi costituendo il gruppo parlamentare \"Uni\u00f3n por el Per\u00fa-Socialdemocracia\".\nAlle elezioni presidenziali del 2006 ha appoggiato il candidato nazionalista Ollanta Humala perch\u00e9 non ha fatto tempo a registrare il suo partito, Partido Nacionalista Peruano, all'ONPE, l'ente peruviano elettorale. Alle elezioni ha ottenuto con il suo candidato il 30% dei suffragi al primo turno ed il 47% al ballottaggio contro Alan Garc\u00eda dell'APRA. Al Congresso ha ottenuto 45 seggi ed il 21% dei consensi. Non appena il PNP \u00e8 stato costituito 37 dei 45 deputati eletti passano al nuovo gruppo nazionalista mentre i restanti 8 rimangono nel gruppo UPP.\nNel corso del tempo, tra la met\u00e0 e la fine del 2010, il partito divenne la principale sede politica del movimento etnocacerista peruviano.\nNote.\nSito ufficiale dell'Unione per il Per\u00f9"}
{"id": "2422724", "revid": "352448", "url": "https://it.wikipedia.org/wiki?curid=2422724", "title": "Wisconsin (glaciazione)", "text": ""}
{"id": "2422738", "revid": "229585", "url": "https://it.wikipedia.org/wiki?curid=2422738", "title": "Costante ebullioscopica", "text": ""}
{"id": "2422739", "revid": "1305772", "url": "https://it.wikipedia.org/wiki?curid=2422739", "title": "Hamer", "text": "Hamer si pu\u00f2 riferire a:"}
{"id": "2422740", "revid": "278499", "url": "https://it.wikipedia.org/wiki?curid=2422740", "title": "Johana Borman", "text": ""}
{"id": "2422742", "revid": "278499", "url": "https://it.wikipedia.org/wiki?curid=2422742", "title": "Herta Liess", "text": ""}
{"id": "2422743", "revid": "278499", "url": "https://it.wikipedia.org/wiki?curid=2422743", "title": "Herta Naumann", "text": ""}
{"id": "2422744", "revid": "1543377", "url": "https://it.wikipedia.org/wiki?curid=2422744", "title": "Produzioni non ufficiali nel Buffyverse", "text": "L'universo immaginario codificato nelle serie televisive \"Buffy l'ammazzavampiri\" ed \"Angel\" \u00e8 stato oggetto di parodie, tributi ed analisi da parte di molti fan, che hanno creato un fiorente mondo di produzioni non ufficiali, composte da film a vario genere e fan fiction.\nJoss Whedon ha specificato che ci\u00f2 che \u00e8 legato a lui deve essere considerato \"ufficiale\" e \"canonico\". A ci\u00f2 si aggiunge che la 20th Century Fox rilascia autorizzazioni ad industrie per produrre merchandise ufficiale di \"Buffy\" ed \"Angel\", nella fattispecie libri, fumetti, romanzi, giocattoli etc. Naturalmente i fan film non vengono considerati canonici.\nFan film.\nMolti fan film sono stati ispirati dal buffyverse: bench\u00e9 la 20th Century Fox detenga tutti i diritti commerciali sul marchio sul nome ed il marchio \"Buffy\" ed \"Angel\", queste pellicole amatoriali sono abbastanza comuni, poich\u00e9 lo sviluppo tecnologico di computer, macchine da presa digitali ed oggetti simili ha reso estremamente economica la produzione di film. Inoltre lo sviluppo di Internet ha permesso che tali pellicole potessero essere facilmente distribuite fra un pubblico di fan decisamente ampio. Sono nate cos\u00ec parecchie produzioni che hanno ricevuto centinaia di migliaia di download, una menzione nell'Internet Movie Database ed alla fine anche attenzione dalla stampa specializzata. Nel 2006 il periodico di informatica \"Wired\" dedic\u00f2 due pagine a questi film citando \"Cherub\", una serie internet parodia di \"Angel\"; \"Consanguinity\", a Machinima series prodotta dalla Bathtub Productions; \"Fluffy the English Vampire Slayer\", un breve film descritto come uno dei primi prodotti ispirati al Whedonverse; e \"Forgotten Memories\", una produzione australiana, scritta da \"Emma Paige Langley\" e diretta dall'attore e regista indiano \"Darren K Hawkins\".\nAudio Drama.\nNel 2007 si \u00e8 avuto il primo audio dramma ispirato a Buffy: un cast di fan di varie nazioni, coordinati da Tabitha Grace Smith e Kim Butler, ha continuato la storia della cacciatrice scrivendo e producendo delle singole \"stagioni\" che vanno a posizionarsi nelle estati tra l'una e l'altra stagione ufficiale; dopo aver creato l'audio drama per l'estate ambientata tra la quinta e la sesta serie, sono passati a quella tra la seconda e la terza.\nParodie per adulti.\nL'enorme successo enorme del serial ha dato l'avvio anche ad un certo numero di parodie erotiche e a luci rosse; neppure una di queste ha comunque avuto una licenza ufficiale da parte della da 20th Century Fox e quindi non sono considerate canoniche. \nQueste parodie includono \"The Erotic Adventures of Buffy and Evil Vampire Willow\", un'esplicita parodia in forma di fumetto web focalizzata sulle due ragazze, \"Boffy the Vampire Layer\", un libro in brossura edito da Fantagraphics, insieme di storie comiche ad esplicito contenuto sessuale che satireggiando sulla Cacciatrice ed il suo mondo \"Buffy the Vampire Layer\", un porno soft del 1997 sulla falsariga del film; e \"Muffy the Vampire Layer\", un film pornografico del 1993 che anch'esso parodizza il film.\nLibro game.\nNel 2007, la francese Chlo\u00e9 Delaume autore ha scritto il Librogame \"La nuit je suis Buffy Summers\" (pubblicato da Editions ee), che \u00e8 vagamente legato al Buffyverse tramite le realt\u00e0 alternativa illustrata nell'episodio Di nuovo normale. Il giocatore/ lettore ha il ruolo di un paziente che soffre d'amnesia ed \u00e8 ricoverato in un manicomio, fugge dalla sua cella e si scontra con presenze soprannaturali e finisce coinvolto in un diabolico piano per resuscitare il fantasma dello Zarathustra di Nietzsche per rendere schiava l'umanit\u00e0. \nI personaggi che compaiono nel libro game sono chiaramente ispirati a quelli del telefilm e l'autrice stessa ha ammesso che il suo lavoro \u00e8 la rielaborazione di una fanfiction. I temi esplorati sono quelli della relativa realt\u00e0 del mondo che ci circonda, della psicosi e del fascino morboso per il potere che attanaglia l'establishement letterario francese. \nIl libro game non \u00e8 stato ancora tradotto."}
{"id": "2422754", "revid": "1431409", "url": "https://it.wikipedia.org/wiki?curid=2422754", "title": "Eumir Deodato", "text": "Premiato con il Grammy Award, principalmente impegnato nel genere jazz ma storicamente conosciuto per eclettiche fusioni tra big band e gruppi jazz con diversi membri della scena pop, rock, R&amp;B/funk, Latina brasiliana, e musica sinfonica o d'orchestra.\nPrincipalmente, la sua musica pu\u00f2 essere considerata pop-jazz o crossover jazz. Il suo successo come artista originale (alle tastiere) si realizz\u00f2 negli anni settanta. Da allora, ha prodotto pi\u00f9 di 500 album per artisti che spaziano dai Kool and the Gang a Bj\u00f6rk e k.d. lang. Sua figlia, Kennya Deodato, \u00e8 sposata con l'attore statunitense Stephen Baldwin.\nBiografia.\nBrasile.\nDeodato nasce da genitori italo-portoghesi. \u00c8 un musicista autodidatta, inizia con la fisarmonica all'et\u00e0 di dodici anni ma rapidamente raggiunge abilit\u00e0 strumentali ed orchestrali che culminano nella sua prima sessione di registrazione a diciassette anni. Inizialmente pianista ed arrangiatore nella scena bossa nova di Rio, cresce rapidamente e, insieme ad altri musicisti brasiliani durante la dittatura militare nel paese, si trasferisce a New York, lavorando con il compositore Luiz Bonf\u00e1 e pi\u00f9 tardi con il produttore Creed Taylor come arrangiatore.\nCarriera discografica.\nIl suo primo album negli Stati Uniti, \"Prelude\", uscito nel 1973, \u00e8 nello stile da big band del Latin jazz che attrae immediatamente un vasto pubblico. La sua versione funk del \"Cos\u00ec Parl\u00f2 Zarathustra\" di Richard Strauss vince il Grammy Award for Best Pop Instrumental Performance nel 1974 e si piazza al secondo posto nelle classifiche pop degli USA, al terzo posto in Canada, e al settimo nel Regno Unito. Viene usata successivamente nel film del 1979 \"Oltre il giardino\", con Peter Sellers e Shirley Maclaine. Esiste anche una cover estesa che la rock band Phish esegue dal vivo, ed \u00e8 inclusa in diversi dischi live del gruppo.\nIl suo secondo album, \"Deodato 2\", malgrado abbia lo stesso stile e qualit\u00e0, non raggiunge le vendite che ci si attendeva, e praticamente porta al fallimento dell'etichetta discografica CTI. \"Rhapsody in Blue\" raggiunge il n.48 in Canada nel 1973. Ancora nel 2011 \u00e8 la sigla di Vatican Radio.\nLe registrazioni a inizio carriera vedevano la partecipazione del chitarrista John Tropea e del flautista jazz fusion Hubert Laws.\nDeodato continua a registrare fino alla fine degli anni ottanta con l'etichetta \"Warner Bros.\", ma non raggiunge mai il livello dei suoi primi successi, sebbene due singoli, \"SOS, Fire in the Sky\" e \"Are You for Real\" (tratti dall'album \"Motion\"), entrino nella Top 20 Billboard Dance Hits nel 1985.\nDue delle sue canzoni, \"Latin Flute\" e \"Super Strut\" sono contenute nel videogioco \"\", e nella relativa colonna sonora, intitolata \"Grand Theft Auto: Vice City, Vol. 7 - Radio Espantoso\".\nNel 2007 canta il brano \"Conmigo\" (versione brasiliana della celebre colonna sonora di Metti, una sera a cena) assieme a Daniela Mercury, contenuto nell'album \"We All Love Ennio Morricone\".\nProduttore e arrangiatore.\nDeodato \u00e8 conosciuto come produttore e arrangiatore sin dagli anni sessanta. In tutto, ha lavorato su pi\u00f9 di 500 album, quindici dei quali hanno raggiunto il disco di platino. La sua abilit\u00e0 di arrangiatore gli ha aperto le porte dell'industria discografica statunitense, arrangiato hit per Wes Montgomery, per la cantante brasiliana Astrud Gilberto, e per Frank Sinatra, queste ultime uscite sul lato \"Bossa Nova\" del LP di Sinatra del 1971 \"Sinatra &amp; Company\". Altre collaborazioni includono la produzione di vari dischi per i Kool and the Gang nei primi anni ottanta, il primo album solista di Kevin Rowland dei Dexys Midnight Runners nel 1988 e orchestrazioni per Bj\u00f6rk sul suo album del 1997 \"Homogenic\". Deodato aveva precedentemente lavorato sulla canzone di Bj\u00f6rk \"Isobel\", creando un mix che usc\u00ec pi\u00f9 tardi sull'album \"Telegram\", prodotto da Bj\u00f6rk, Nellee Hooper, Tricky, Howie B. e Deodato.\nNel 2007 Deodato ha co-prodotto il singolo intitolato \"Paris, Tokyo\" che si trova sull'album \"Lupe Fiasco's The Cool\". \nHa anche composto musiche per alcuni film.\nNel 2007 ha registrato un live album a Rio chiamato \"Eumir Deodato Trio \u2013 ao vivo no Rio\" (\"Eumir Deodato Trio, Live a Rio\").\nNel 2010 esce il suo cd \"The Crossing\", prodotto da \"Nicolosi Productions\" con la partecipazione di Al Jarreau, John Tropea, Billy Cobham, Airto Moreira, Paco Sery e Londonbeat.\nNello stesso anno suona e collabora con Riccardo Dalli Cardillo nel CD \"OASIS\" della cantante tedesca Marita Pauli.\nNel 2011, esce \"double face\" con Al Jarreau. Il singolo, estratto dall'album \"The Crossing\", prodotto da Pino Nicolosi e Lino Nicolosi, team Italiano Nicolosi-Novecento.\nNel 2014, ha arrangiato le architetture sonore del quinto album della cantautrice italiana Chiara Civello, intitolato \"Canzoni\". La Band Europea di Eumir Deodato \u00e8 \"E.G.D.\", acronimo di \"Euro Groove Department\", composta da Marco Maggiore alla batteria, Daniele Gregolin alla chitarra, Giorgio Palombino alle percussioni, e Piero Orsini al basso.\nNel 2018 Ha arrangiato il brano \"clouds of march\" scritto da Valerio Romeo ed inserito nell'album \" the first\" di Riccardo Dalli Cardillo."}
{"id": "2422755", "revid": "531590", "url": "https://it.wikipedia.org/wiki?curid=2422755", "title": "Collateralized debt obligation", "text": "Una collateralized debt obligation (CDO) \u00e8 letteralmente un'obbligazione che ha come garanzia (collaterale) un debito. Una CDO \u00e8 composta da decine o centinaia di ABS, obbligazioni a loro volta garantite da un altrettanto elevato numero di debiti individuali.\n\u00c8 ritenuto una delle cause della crisi dei subprime.\nSi tratta di titoli obbligazionari il cui rimborso non si basa sulle prospettive di reddito o sulla liquidazione di cespiti della societ\u00e0 emittente, ma esclusivamente su un insieme di asset sottostanti (detti \"collaterali\" e consistenti in un bene reale o finanziario concesso in garanzia del puntuale pagamento di un debito).\nFunzionamento.\nLa societ\u00e0 emittente non esercita un'attivit\u00e0 economica e non emette obbligazioni per finanziare progetti d'investimento, ma acquista un portafoglio obbligazionario composto da diversi ABS (o da loro tranche), lo trasforma in un CDO e lo trasferisce ad uno \"Special Purpose Vehicle\".\nL'SPV provvede a ripartire tra diverse \"tranches\" il reddito proveniente dalle obbligazioni ABS, incanalandolo innanzitutto verso le \"tranche\" pi\u00f9 \"senior\" del CDO, poi verso quella con \"seniority\" immediatamente successiva e cos\u00ec via, in modo ulteriore rispetto a quanto gi\u00e0 fatto nel momento in cui, a monte, sono stati creati gli ABS.\nRappresentano, ed \u00e8 questo il vantaggio per l'emittente, uno strumento per creare debito di alta qualit\u00e0 da debito di media (o anche bassa) qualit\u00e0, che di per s\u00e9 potrebbe non trovare collocazione sul mercato: infatti, gli investitori di ABS sottoscrivevano le redditizie e poco rischiose ABS di rating senior, mentre le banche si trattenevano le rischiose, ma proprio per questo dagli alti rendimenti, tranche junior.\nPer rendere appetibili le mezzanine (rating intermedio), si \u00e8 pensato a impacchettare in un unico nuovo strumento finanziario (il CDO) tutte le tranche mezzanine degli ABS in circolazione. Nasce, cos\u00ec, un CDO con un rating particolarmente elevato, in quanto permette di emettere nuove tranche senior.\nCritiche.\nL'enorme numero di debiti individuali sottostanti la singola obbligazione CDO rende di fatto impossibile valutarne i rischi di insolvenza connessi: la conseguenza \u00e8 che gli acquirenti si espongono a rischi non immediatamente evidenti, celati dietro la natura diversificata del titolo. La difficolt\u00e0 nella valutazione del rischio associato ha permesso la creazione di CDO con rating alti ma aventi come sottostante un gran numero di crediti di dubbio merito. Gli alti rating assegnati alle tranche senior (generalmente AAA) hanno permesso l'esposizione alla crisi dei subprime di fondi monetari e fondi pensione, che normalmente sono autorizzati ad investire solo in titoli ad alto merito di credito.\nA loro volta le varie tranche dei CDO possono essere impiegate per andare a creare altri CDO (CDO al quadrato) o CDO sintetici (se affiancati anche a credit default swap): emerge, pertanto, un'ulteriore difficolt\u00e0 per le agenzie di rating nel valutare correttamente tali obbligazioni.\nCuriosit\u00e0.\nLa prima CDO \u00e8 stata emessa nel 1987 dalla Drexel Burnham Lambert Inc. per conto della Imperial Savings Association. Nel 2007 negli USA sono stati emessi CDO per un valore di 481 miliardi di dollari.\nNel momento di massima diffusione, poco meno della met\u00e0 dei CDO aveva per collaterale crediti per mutui subprime (ovvero concessi a debitori con basso merito di credito), garantiti da ipoteche sugli immobili oggetto del mutuo."}
{"id": "2422759", "revid": "1543377", "url": "https://it.wikipedia.org/wiki?curid=2422759", "title": "AEGON International 2009 - Doppio femminile", "text": "Il doppio femminile dell'AEGON International 2009 \u00e8 stato un torneo di tennis facente parte del WTA Tour 2009.\nCara Black e Liezel Huber erano le detentrici del titolo ma hanno perso in semifinale contro Samantha Stosur e Rennae Stubbs\nAkgul Amanmuradova e Ai Sugiyama hanno battuto in finale Samantha Stosur e Rennae Stubbs 6\u20134, 6\u20133."}
{"id": "2422760", "revid": "1318658", "url": "https://it.wikipedia.org/wiki?curid=2422760", "title": "Cimitero parigino di Bagneux", "text": "Il cimitero di Bagneux (in francese \"Cimeti\u00e8re de Bagneux\") \u00e8 uno dei cimiteri parigini \"extra muros\" che dipendono dalla citt\u00e0 di Parigi. Si trova nel comune di Bagneux, nel dipartimento dell'Hauts-de-Seine, il suo ingresso si trova al civico 45 in Avenue Marx-Dormoy."}
{"id": "2422761", "revid": "337480", "url": "https://it.wikipedia.org/wiki?curid=2422761", "title": "Gattarola", "text": ""}
{"id": "2422763", "revid": "380654", "url": "https://it.wikipedia.org/wiki?curid=2422763", "title": "The Great American Bash", "text": "The Great American Bash \u00e8 stato un evento in pay-per-view di wrestling organizzato annualmente dalla World Wrestling Entertainment tra il 2004 e il 2008.\nLa prima edizione dell'evento risale al 2004 come tributo all'omonimo pay-per-view della World Championship Wrestling. Nel 2009 fu rimosso dal calendario e sostituito da \"The Bash\"."}
{"id": "2422764", "revid": "1528507", "url": "https://it.wikipedia.org/wiki?curid=2422764", "title": "Risk pooling", "text": "Il risk pooling \u00e8 un importante concetto relativo alla gestione di una catena di distribuzione. Esso asserisce che la variabilit\u00e0 della domanda si riduce all'aumentare della aggregazione delle scorte. Infatti, se manteniamo le scorte centralizzate in un magazzino queste avranno un consumo pi\u00f9 vicino alla media che se avessimo diversi magazzini pi\u00f9 piccoli a servire i singoli clienti. Questo avviene per via della compensazione, cio\u00e8 se c'\u00e8, ad esempio, un aumento della domanda da parte di un cliente, potrebbe esserci una diminuzione da un altro. Tutto questo si traduce nella possibilit\u00e0 di diminuire sensibilmente le scorte di sicurezza con dunque un vantaggio economico (meno capitale immobilizzato) per l'azienda.\nLo svantaggio di avere un sistema di distribuzione commerciale centralizzato \u00e8 che i tempi di consegna si possono rilevare molto elevati. \nIn ambito finanziario invece, Il \"risk pooling\" ha un altro significato: \u00e8 un meccanismo tramite il quale un\nrischio sopportato a livello individuale viene ripartito\ncollettivamente oppure pu\u00f2 indicare attivit\u00e0 di diversificazioni di investimento con lo scopo di supportare le attivit\u00e0 del RM (Risk Management) "}
{"id": "2422765", "revid": "1442080", "url": "https://it.wikipedia.org/wiki?curid=2422765", "title": "Ordina Open 2009 - Doppio femminile", "text": "Il doppio femminile dell'Ordina Open 2009 \u00e8 stato un torneo di tennis facente parte del WTA Tour 2009.\nMarina Erakovi\u0107 e Micha\u00eblla Krajicek erano le detentrici del titolo, ma la Erakovic ha deciso di non partecipare quest'anno. La Krajicek ha fatto coppia con Yanina Wickmayer.\nSara Errani e Flavia Pennetta hanno vinto in finale 6\u20134, 5\u20137, [13\u201311] contro Micha\u00eblla Krajicek e Yanina Wickmayer"}
{"id": "2422774", "revid": "2056951", "url": "https://it.wikipedia.org/wiki?curid=2422774", "title": "Gap junction", "text": "Le gap junction, dette anche giunzioni gap, giunzioni comunicanti o nexus, sono un tipo di giunzione cellulare, cio\u00e8 una connessione tra diverse cellule, che avviene fra le cellule di alcune specie animali. Esse sono formate da due unit\u00e0 chiamate connessoni, formati a loro volta da proteine specifiche dette connessine (in numero di sei per subunit\u00e0). In queste zone lo spazio si restringe fino ad arrivare a 2-4 nm per permettere gli scambi di metaboliti (quali AMP ciclico, ione calcio, urea, acqua) e quindi l'accoppiamento elettrico. \u00c8 importante ricordare che queste giunzioni possono andare incontro a regolazione a \"feedback\" da parte del calcio per prevenire eventuali danni alle cellule adiacenti elettricamente accoppiate.\n\u00c8 presente nel tessuto muscolare cardiaco e nel tessuto muscolare liscio.\nLe \"gap junction\" sono proprie degli assoni di molluschi e artropodi."}
{"id": "2422779", "revid": "287204", "url": "https://it.wikipedia.org/wiki?curid=2422779", "title": "Guardie donne nei campi di concentramento nazisti", "text": "Delle 55.000 guardie che prestarono servizio nei campi di concentramento nazisti, circa 3.700 erano donne. Nel 1942, le prime guardie donna giunsero ad Auschwitz e Majdanek da Ravensbr\u00fcck. L'anno successivo il regime nazista cominci\u00f2 ad escludere le guardie donne a causa della scarsa attenzione nella sorveglianza. Il corrispondente tedesco per questa posizione era SS-Aufseherin (plurale: \"Aufseherinnen\"), che ha il significato di \"guardia\" o \"sorvegliante\" donna.\nReclutamento.\nLe guardie di sesso femminile erano generalmente di estrazione sociale medio-bassa e svolgevano perlopi\u00f9 lavori saltuari. Tuttavia a Ravensbr\u00fcck quattro \"aufseherinnen\" (Annemie von der Huelst, Gertrud von Lonski at Neuengamme, Euphemia von Wielen ed Ellen Freifrau von Kettler) erano di origine aristocratica. Le volontarie erano assunte tramite annunci sui giornali tedeschi che rivolgendosi alle donne le invitavano ad esternare il loro amore per il Reich e ad arruolarsi nelle SS-Gefolge (\"reparti femminili delle SS\"). La Lega delle ragazze tedesche divenne uno dei pi\u00f9 importanti veicoli di diffusione della dottrina nazista tra le donne. Tuttavia molte donne non erano ufficialmente membri delle SS, anche se alcune di loro erano iscritte alle Waffen-SS. In realt\u00e0 le donne che prestarono servizio nelle SS come membri ufficiali furono meno di venti, soprattutto perch\u00e9 l'iscrizione alle Schutzstaffel era chiusa alle donne. Altre donne, come per esempio Therese Brandl ed Irmtraut Sell, appartenevano alle divisioni Totenkopf (\"Testa di morto\"). \nInizialmente, intorno al 1938, le prime guardie donne vennero impiegate a Lichtenburg e a Sachsenhausen. Dopo il 1939 molte di loro vennero trasferite nel campo di Ravensbr\u00fcck nei pressi di Berlino. Allo scoppio della Seconda guerra mondiale, i Nazisti costruirono campi in tutti gli stati occupati, soprattutto in Polonia, in Francia e nei Paesi Bassi. Le esercitazioni delle Aufseherinnen erano simili a quelle della loro controparte maschile: le donne frequentavano corsi che duravano dalle quattro settimane fino ad un periodo di sei mesi ed erano supervisionate dalle maggiori. Herta Ehlert, aufseherin in numerosi campi di concentramento, descrisse durante il Processo di Belsen il suo periodo di esercitazione come \"fisicamente ed emotivamente impegnativo\". Secondo la sua testimonianza, alle apprendiste veniva insegnato come punire i prigionieri e come reagire alle ribellioni ed ai rallentamenti del lavoro. La stessa Ehlert sostiene che Dorothea Binz, la maggiore del campo di Ravensbruck a partire dal 1942, insegnava alle reclute donne il sadismo, che definiva \"piacere malizioso\".\nGradi militari.\nLe guardie femmine erano conosciute con il titolo di \"SS-Helferin\" (Tedesco: \"Aiutante Donna delle SS\") e potevano ricoprire cariche analoghe ai ranghi regolari delle SS. Alcune posizioni erano \"Rapportf\u00fchrerin\" (\"Responsabile del Rapporto\"), \"Erstaufseherin\" (\"Guardia Maggiore\"), \"Lagerf\u00fchrerin\" (\"Comandante del Campo\" [alta carica]) o \"Oberaufseherin\", \"Osservatore Avanzato\" (tra cui Luise Brunner, Maria Mandl ed Anna Klein). Nella gerarchia nazista nessuna donna avrebbe potuto dare ordini ad un uomo poich\u00e9 il rango di SS-Helferin era sotto a tutte le cariche maschili delle SS e le donne non erano membri ufficiali, solo ausiliari. Nessun campo di concentramento nazista fu mai affidato ad una donna. Ravensbruck, l'unico campo riservato alle prigioniere, era guidato da uomini aiutati da una minoranza di assistenti donne.\nAspetti della vita delle aufseherinnen.\nIn molti campi ci furono relazioni tra le guardie donne e gli uomini delle SS, tanto che il comandante Heinrich Himmler ordin\u00f2 ai suoi uomini di considerare le donne di pari rango. Nel relativamente piccolo sottocampo di Helmbrechts vicino a Hof, in Germania, il comandante del campo Doerr intraprese apertamente una relazione con la sorvegliante Helga Hegel.\nLa corruzione era uno degli altri aspetti della vita delle aufseherinnen. Ilse Koch, conosciuta come \"la strega di Buchenwald\", era la maggiore delle guardie nell'omonimo campo e moglie del comandante del campo, Karl Koch. Entrambi furono accusati di essersi appropriati di milioni di marchi, per cui Karl Koch fu giustiziato dal regime alcune settimane prima che il campo di Buchenwald fosse liberato dalle truppe statunitensi; Ilse fu scagionata.\nSebbene le aufseherinnen fossero ben note per la loro crudelt\u00e0, alcune di loro si comportarono diversamente. Karla Kunig, che prest\u00f2 servizio nei campi di Ravensbruck e nel sottocampo di Dresden-Universelle, fu accusata di eccessiva gentilezza nei confronti dei prigionieri e fin\u00ec licenziata nel gennaio 1945. Dal 13 febbraio 1945, data del bombardamento alleato di Dresda, si persero le sue tracce.\nAufseherinnen processate di recente.\nArrestata senza processo dal Dipartimento di Giustizia degli Stati Uniti a 84 anni mentre viveva a San Francisco, Elfriede Lina Rinke aveva nascosto per pi\u00f9 di sessant'anni il proprio segreto alla famiglia, agli amici e al marito Fred (un ebreo tedesco). La Rinkel era emigrata negli USA alla fine della Seconda guerra mondiale.\nL'ultimo processo contro una sorvegliante delle SS fu nel 1996 contro Luise Danz, che aveva prestato servizio a Plasz\u00f3w, a Majdanek, ad Auschwitz e a Malchow. La Danz era gi\u00e0 stata condannata all'ergastolo nel Processo di Auschwitz del 1947 e rilasciata per buona condotta nel 1956. Nel 1996 fu indagata e processata per l'omicidio di una giovane donna nel campo di concentramento di Malchov alla fine della guerra. Lo psicologo presente al processo dichiar\u00f2 alla corte che il processo sarebbe stato troppo impegnativo per l'anziana e le accuse furono ritirate. Luise Danz ha ora 91 anni. La maggioranza delle sorveglianti tuttora in vita ha pi\u00f9 di 75 anni. L'unica ex-aufseherin ad aver raccontato pubblicamente la propria storia \u00e8 stata Herta Bothe, che fu campo di Stutthof, nel sottocampo di Bromberg-Ost e a Bergen-Belsen. In seguito al Processo di Belsen era stata condannata a dieci anni e fu rilasciata a met\u00e0 anni cinquanta. In un'intervista del 2004, quando le fu chiesto se si fosse mai vergognata di essere stata una guardia in un campo di concentramento rispose:"}
{"id": "2422781", "revid": "320578", "url": "https://it.wikipedia.org/wiki?curid=2422781", "title": "Aufseherin", "text": ""}
{"id": "2422782", "revid": "2110845", "url": "https://it.wikipedia.org/wiki?curid=2422782", "title": "Marie Dubas", "text": "Inizi\u00f2 come attrice di teatro dopo aver frequentato il Conservatorio di Arte Drammatica, ma divent\u00f2 rapidamente famosa come cantante. Ispirata dalla famosa Yvette Guilbert, incominci\u00f2 a cantare nei piccoli cabaret di Montmartre. Il suo successo le consent\u00ec di prendere parte ad operette e musical; raggiunse l'apice tra il 1920 e il 1930, in luoghi come il Casin\u00f2 di Parigi e Bobino. Inaugur\u00f2 nel 1932 la formula del \"recital\".\nLa sua canzone pi\u00f9 celebre \u00e8 \"Mon l\u00e9gionnaire\", con le parole di Raymond Asso e la musica di Marguerite Monnot, che incise nel 1936. Ha inoltre interpretato \"Le Doux Caboulot\", da una poesia di Francis Carco), e nel 1933 \"La Pri\u00e8re de la Charlotte\", di Jehan Rictus.\nMolto popolare, intraprese anche una tourn\u00e9e negli Stati Uniti nel 1939.\nMarie Dubas fu la principale ispiratrice di \u00c9dith Piaf. Ritorn\u00f2 sul palco nel 1954, alla riapertura de l'Olympia.\nSi ritir\u00f2 nel 1958 (era affetta dalla malattia di Parkinson) e mor\u00ec a Parigi nel 1972. Fu sepolta nel cimitero di P\u00e8re-Lachaise.\n\u00c8 una \u00abcantante dimentica\u00bb."}
{"id": "2422786", "revid": "198277", "url": "https://it.wikipedia.org/wiki?curid=2422786", "title": "Football League Cup 2000-2001", "text": "La Football League Cup 2000-2001, conosciuta anche con il nome di Worthington Cup per motivi di sponsorizzazione, \u00e8 stata la 41\u00aa edizione del terzo torneo calcistico pi\u00f9 importante del calcio inglese, la 35\u00aa in finale unica. La manifestazione, ebbe inizio il 22 agosto 2000 e si concluse il 25 febbraio 2001 con la finale del Millennium Stadium di Cardiff, sede scelta per ospitare l'evento, in attesa della conclusione dei lavori di ristrutturazione del nuovo Wembley.\nIl trofeo fu vinto dal Liverpool, che nell'atto conclusivo, super\u00f2 il Birmingham City, tornato in finale dopo 38 anni, imponendosi per 5-4 ai calci di rigore, dopo l'1-1 dei tempi supplementari. I \"Reds\", che nella stessa stagione misero in bacheca anche FA Cup e Coppa UEFA, furono la prima squadra ad aggiudicarsi la Coppa di Lega grazie ai tiri dal dischetto.\nFormula.\nLa Football League Cup era riservata alle 20 squadre della Premier League e alle 72 della Football League. Il torneo era composto da scontri ad eliminazione diretta, che prevedevano nei primi due turni ed in semifinale due match: regola dei gol in trasferta in caso di parit\u00e0 ed a seguire eventuali tempi supplementari e calci di rigore. Mentre negli altri turni e nella finale unica ed in campo neutro, si giocava una singola gara: se il risultato era un pareggio, si procedeva, dapprima alla disputa dell'\"extra time\" e se necessario all'esecuzione dei tiri dal dischetto.\nPrimo turno.\nLe gare di andata si sono disputate tra il 22 ed il 23 agosto 2000, quelle di ritorno tra il 5 ed il 6 settembre 2000.\nSecondo turno.\nLe gare di andata si sono disputate tra il 19 ed il 20 settembre 2000, quelle di ritorno tra il 26 ed il 27 settembre 2000."}
{"id": "2422788", "revid": "1543377", "url": "https://it.wikipedia.org/wiki?curid=2422788", "title": "Chip Foose", "text": "Notizie biografiche.\nGi\u00e0 all'et\u00e0 di sette anni cominci\u00f2 a lavorare al disegno automobilistico presso la ditta di suo padre, la \"Project Design\", sita anch'essa a Santa Barbara. Dopo aver frequentato la scuola dell'obbligo ed aver trascorso diverso tempo come baby-designer, Chip Foose svilupp\u00f2 un gran talento e fin da adolescente si fece notare da grandi nomi del mondo del design, come Alex Tremulis, ma anche dalla Ford.\nNel 1982 si iscrisse quindi all'Art Center College of Design, ma gi\u00e0 nel 1984 dovette interrompere per difficolt\u00e0 economiche. Durante i quattro anni successivi lavor\u00f2 presso la \"ASHA Corp.\", una societ\u00e0 specializzata in tecnologie automobilistiche.\nNel 1988, Chip Foose si reiscrisse all'Art Center College of Design, dove riusc\u00ec finalmente a completare gli studi iniziati in passato ed a laurearsi nel 1990.\nSuccessivamente Chip Foose trov\u00f2 due impieghi che assolse contemporaneamente: uno con contratto full-time presso la \"Sterenberger Design\" ed un altro di tipo part-time presso Boyd Coddington e la sua ditta specializzata in vetture hot rod.\nNel 1993 si dimise dalla \"Sterenberger\" per avviarsi verso la Ford agli ordini di J Mays, ma Boyd Coddington si dimostr\u00f2 particolarmente in gamba a convincere Foose a lavorare a tempo pieno per lui.\nIn breve tempo, Foose divenne presidente dell'azienda di Coddington: in questo periodo firm\u00f2 quelle che divennero le migliori creazioni di Coddington, come la \"Boydster I\" e la \"Boydster II\" (Hemisfear), nonch\u00e9 la concept-car, che poi venne ripresa dal gruppo Chrysler e portata alla produzione di serie dopo alcuni aggiornamenti estetici con il nome di Plymouth Prowler.\nNel 1998, per\u00f2, le cose cambiarono, poich\u00e9 la piccola azienda si port\u00f2 sull'orlo del fallimento e di l\u00ec a poco chiuse i battenti. Chip Foose lasci\u00f2 l'incarico con estremo disappunto di Coddington, e fond\u00f2 il suo studio di design personale. Nasce cos\u00ec la \"Foose Design\". Nel giro di pochi anni, Foose guadagna una grande popolarit\u00e0 per i suoi lavori. I media prendono a parlare di questo astro nascente del design in stile hot-rod. Egli partecipa a diversi programmi televisivi e a diverse manifestazioni nel settore automotive, tra cui il SEMA Show di Las Vegas, dove nel 2005 viene esposta una Chevrolet Camaro del 1969 opportunamente rivista da Foose e che ha avuto un limitato seguito produttivo (500 esemplari).\nNegli anni pi\u00f9 recenti, Chip Foose \u00e8 consulente presso le Big Three di Detroit (Ford, General Motors e Chrysler), ha lanciato una linea di automodelli in scala riproducenti i suoi migliori lavori ed ha contribuito alla nascita di un'azienda specializzata nel settore degli automodelli personalizzabili.\nDal 2004 \u00e8 il fulcro del reality televisivo americano Overhaulin'. In Italia da marzo 2013 \u00e8 trasmessa dal canale televisivo Dmax con il nome GT Customs . \nNella vita privata, Chip Foose \u00e8 sposato e vive con sua moglie ed i suoi due figli in California."}
{"id": "2422799", "revid": "133557", "url": "https://it.wikipedia.org/wiki?curid=2422799", "title": "Le Fanion de la L\u00e9gion", "text": "Le Fanion de la L\u00e9gion (La bandiera di forma triangolare rossa e verde della Legione) \u00e8 una canzone francese scritta da Raymond Asso (un ex legionario), nel 1936, musicata da Marguerite Monnot, cantata da Marie Dubas, e ripresa da \u00c9dith Piaf nel 1937.\nQuesta canzone \u00e8 simile, per la sua origine e interpretazione al famoso \"Mon l\u00e9gionnaire\" dello stesso compositore, Raymond Asso, che fu anche l'amante di \u00c9dith Piaf alla fine degli anni trenta.\nTuttavia, se nel \"Mon l\u00e9gionnaire\" la \"L\u00e9gion \u00e9trang\u00e8re\", (Legione Straniera) \u00e8 rappresentata attraverso gli occhi d'una donna che pensa al suo amante legionario, idealizzando il kepi blanc, qui il soggetto centrale \u00e8 la bandiera della Legione.\nLa canzone glorifica infatti la bandiera dell'unit\u00e0, e la difesa di trenta Forti legionari persi nel Sahara.\nParadossalmente, la Legione non ha mai adottato questa canzone, ma ha approvato un altro brano pubblicizzato da \u00c9dith Piaf: \"Non, je ne regrette rien\"."}
{"id": "2422800", "revid": "110157", "url": "https://it.wikipedia.org/wiki?curid=2422800", "title": "Football League Cup 1999-2000", "text": "La Football League Cup 1999-2000, conosciuta anche con il nome di Worthington Cup per motivi di sponsorizzazione, \u00e8 stata la 40\u00aa edizione del terzo torneo calcistico pi\u00f9 importante del calcio inglese, la 34\u00aa in finale unica. La manifestazione, ebbe inizio il 10 agosto 1999 e si concluse il 27 febbraio 2000 con la finale di Wembley, che fu l'ultima giocata nel vecchio impianto prima della sua demolizione.\nIl trofeo fu vinto dal Leicester City, che nell'atto conclusivo si impose con il punteggio di 2-1 sul Tranmere Rovers, club di First Division.\nFormula.\nLa Football League Cup era riservata alle 20 squadre della Premier League e alle 72 della Football League. Il torneo era composto da scontri ad eliminazione diretta, che prevedevano nei primi due turni ed in semifinale due match: regola dei gol in trasferta in caso di parit\u00e0 ed a seguire eventuali tempi supplementari e calci di rigore. Mentre negli altri turni e nella finale unica ed in campo neutro, si giocava una singola gara: se il risultato era un pareggio, si procedeva, dapprima alla disputa dell'\"extra time\" e se necessario all'esecuzione dei tiri dal dischetto.\nSecondo turno.\nLe gare di andata si sono disputate tra il 14 ed il 15 settembre 1999, quelle di ritorno tra il 21 ed il 22 settembre 1999."}
{"id": "2422802", "revid": "716642", "url": "https://it.wikipedia.org/wiki?curid=2422802", "title": "A\u015fgabat Futbol Kluby", "text": "L'A\u015fgabat Football Club \u00e8 una societ\u00e0 calcistica con sede nella citt\u00e0 di A\u015fgabat. Milita nella \u00ddokary Liga, la massima divisione del campionato turkmeno di calcio.\nFondata nel 2006, gioca le sue gare allo Stadio Dagdan della capitale turkmena.\nStoria.\nIl club fu fondato nel 2006. Nella stagione d'esordio raggiunse il terzo posto nella classifica finale del campionato nazionale sotto la guida dell'allenatore Ali Gurbani. L'anno successivo la guida tecnica della squadra fu affidata a Rakhim Kurbanmamedov, allenatore della nazionale turkmena, il quale condusse il club alla vittoria del suo primo titolo nazionale e alla partecipazione alla Coppa dei Campioni della CSI e alla Coppa del Presidente dell'AFC. Nel 2009 la panchina del club, assieme a quella della nazionale, pass\u00f2 a Boris Grigoryants."}
{"id": "2422805", "revid": "110157", "url": "https://it.wikipedia.org/wiki?curid=2422805", "title": "Football League Cup 1998-1999", "text": "La Football League Cup 1998-1999, conosciuta anche con il nome di Worthington Cup per motivi di sponsorizzazione, \u00e8 stata la 39\u00aa edizione del terzo torneo calcistico pi\u00f9 importante del calcio inglese, la 33\u00aa in finale unica. La manifestazione, ebbe inizio l'11 agosto 1998 e si concluse il 21 marzo 1999 con la finale di Wembley.\nIl trofeo fu vinto dal Tottenham Hotspurs, tornato al successo dopo 26 anni, grazie alla vittoria per 1-0 sul Leicester City.\nFormula.\nLa Football League Cup era riservata alle 20 squadre della Premier League e alle 72 della Football League. Il torneo era composto da scontri ad eliminazione diretta, che prevedevano nei primi due turni ed in semifinale due match: regola dei gol in trasferta in caso di parit\u00e0, ma solo dopo i tempi supplementari ed a seguire eventuali calci di rigore. Mentre negli altri turni e nella finale unica ed in campo neutro, si giocava una singola gara: nell'eventualit\u00e0 di un pareggio, si procedeva, dapprima alla disputa dell'\"extra time\" e se necessario all'esecuzione dei tiri dal dischetto.\nSecondo turno.\nLe gare di andata si sono disputate tra il 15 ed il 16 settembre 1998, quelle di ritorno tra il 22 ed il 23 settembre 1998"}
{"id": "2422807", "revid": "17204", "url": "https://it.wikipedia.org/wiki?curid=2422807", "title": "Virgin Games", "text": ""}
{"id": "2422810", "revid": "1613450", "url": "https://it.wikipedia.org/wiki?curid=2422810", "title": "Premi Emmy 1960", "text": "La consegna dei Premi Emmy 1960 (12\u00aa edizione) fu tenuta agli NBC Studios di Burbank (California) il 20 giugno 1960. La cerimonia fu presentata da Fred Astaire."}
{"id": "2422811", "revid": "277947", "url": "https://it.wikipedia.org/wiki?curid=2422811", "title": "No, No, Nanette", "text": "No, No, Nanette \u00e8 un musical con liriche di Irving Caesar e Otto Harbach musicate da Vincent Youmans su libretto di Otto Harbach e Frank Mandel. Tra le canzoni ci sono le famose \"Tea for Two\" e \"I Want to Be Happy\".\nStoria.\nIl debutto avvenne l'11 marzo 1925 al Palace Theatre di Londra, interpretato da Binnie Hale e George Grossmith Jr. ed ebbe 665 repliche.\nA Broadway, \"No, No, Nanette\" venne messo in scena il 16 settembre 1925 e rimase in cartellone per 321 repliche.\n\"No, No, Nanette\" venne ridotto per il cinema due volte rispettivamente nel 1930 e nel 1940, entrambe le volte interpretato dall'attrice ZaSu Pitts. Nel 1950 venne realizzato un film intitolato \"T\u00e8 per due\" (\"Tea for Two\"), un adattamento tratto dalla canzone principale del musical. Venne interpretato da Doris Day, Gordon MacRae, Eve Arden e Billy De Wolfe.\nUna nuova versione fu prodotta nel 1971 per iniziativa di Harry Rigby e Burt Shevelove che, pur mantenendo le canzoni originali, modificarono e adattarono il libretto alla sensibilit\u00e0 degli anni settanta. Il musical debutt\u00f2 il 19 gennaio 1971 al 46th Street Theatre di Broadway, ottenendo grande successo e venne replicato 861 volte. Nella cerimonia di assegnazione dei Tony Award 1971 vinse 4 premi su 6 candidature.\nTrama.\nJimmy Smith, un milionario arricchitosi con la pubblicazione della Bibbia, spos\u00f2 la parsimoniosa Sue. Jimmy e Sue vogliono insegnare alla loro pupilla, Nanette, ad essere una giovane signora rispettabile ma la ragazza ha un carattere indipendente e vuole divertirsi ad Atlantic City, incoraggiata da Tom Trainor. Con tanti soldi a disposizione, Jimmy decide di divenire il benefattore di tre belle donne (Betty di Boston, Winnie di Washington e Flora di San Francisco); presto comprende per\u00f2 che le sue buone intenzioni lo stanno mettendo nei guai, in quanto le donne lo stanno ricattando per ottenere pi\u00f9 soldi. Egli consulta il suo avvocato amico e lo zio di Tom, Billy, affinch\u00e9 lo aiuti a far uscire le ragazze dalla sua vita. Guglielmo \u00e8 d'accordo, e suggerisce che Jimmy si rifugi a Filadelfia. Egli decide di prendere Tom ed incontrare le tre signore nella casa di Atlantic City di Smith, il \"Chickadee Cottage\". Sue e Lucille, la moglie di Guglielmo, udendo che entrambi i loro mariti erano fuori per affari, decidono di prendersi una vacanza recandosi al Cottage. Saputo del desiderio di Nanette di vedere Atlantic City, Jimmy decide di non andare a Filadelfia, e portare Nanette al \"Cottage di Chickadee\", utilizzando la burbera domestica Paulene, come guida di Nanette.\nAd Atlantic City avvengono molteplici incontri. Tom e Nanette fantasticano circa un loro felice matrimonio. Sue ode per caso Billy parlare alle donne e pensa che abbia una relazione con loro; seguono grossi problemi. Sue dice a Lucille dell'infedelt\u00e0 supposta di Billy e quest'ultimo non nega la cosa per sviare i sospetti da Jimmy. Sue scopre anche che Nanette \u00e8 venuta ad Atlantic City andando contro i suoi consigli. Ci\u00f2 causa discussioni fra Tom e Nanette e porta Pauline e Nanette a partire per New York. Jimmy paga le signore ed essendo dispiaciuto nei confronti di Lucille, le spiega ogni cosa: Billy non la stava tradendo e nemmeno Jimmy lo stava facendo nei confronti di Sue. Nanette e Pauline, non riuscendo a partire per New York, ritornano al Cottage dove Tom e Nanette decidono di sposarsi. Lo spettacolo finisce con una festa ed un numero di danza."}
{"id": "2422816", "revid": "1305772", "url": "https://it.wikipedia.org/wiki?curid=2422816", "title": "The Legend of Kyrandia", "text": "The Legend of Kyrandia \u00e8 un videogioco di genere avventura grafica a tema fantasy sviluppata da Westwood Studios, pubblicata da Virgin Games nel 1992 per MS-DOS, Amiga, Mac OS e Microsoft Windows: quest'ultima versione, pubblicata su CD-ROM, \u00e8 dotata del doppiaggio dei dialoghi.\nIl gioco \u00e8 stato seguito da due ulteriori capitoli, ' e ', dotati di un differente protagonista.\nTrama.\nMolti secoli prima della storia del gioco, re William I cre\u00f2 un'alleanza con il regno della Natura. La gente di Kyrandia e le creature della Natura si sarebbero impegnate in un patto di reciproca cura e protezione. Queste ultime donarono alla gente di Kyrandia un enorme gemma, ora conosciuta come Kyragemma, come simbolo dell'alleanza sacra e sarebbe stata responsabilit\u00e0 della famiglia reale proteggere la Kyragemma, che fece costruire una cripta attorno a questa.\nAll'interno della Kyragemma era concentrata tutta la magia di qualunque altro regno umano a Kyrandia, prima di essa la magia esisteva solo come frammenti sconnessi di natura temporanea. Inizialmente usati come fonte di magia per proteggere la gemma stessa, i suoi poteri vennero poi usati per la costruzione del meraviglioso castello di Kyrandia.\nCon le generazioni, l'abuso dei poteri magici divenne cosa comune e la magia fu usata ogni giorno anche per compiti facili, di conseguenza la regina Thelia la Severa cre\u00f2 un ordine di Mistici Reali per organizzare e controllare tutta la magia della Kyragemma. Scegliendo fra coloro che possedevano la conoscenza delle varie forme di magia, la regina stabil\u00ec quattro discipline mistiche: Alchimia, Spiritualit\u00e0, Studio delle pergamene e Tradizione della gemma.\nL'illuminato regno di re William il Generoso termin\u00f2 tragicamente non molto tempo fa quando Malcolm, amico di famiglia e giullare di corte, assassin\u00f2 il re e la regina per appropriarsi della Kyragemma. Fortunatamente, Kallak, capo dei Mistici e padre della regina assassinata, sigill\u00f2 Malcolm all'interno del Castello. Solo nella sua prigionia e incapace di fuggire, Malcolm ha pianificato dettagliatamente la sua vendetta. Cercando di liberarsi dai vincoli che lo trattengono e complottando contro tutta Kyrandia, per essere riconosciuto come re. Brandon, unico erede al trono nonch\u00e9 nipote di Kallak, venne nascosto lontano dal castello per meglio esser protetto dall'usurpatore. Il neonato venne tenuto all'oscuro del suo sangue reale dal nonno e crebbe in un'area rurale oltre le foreste dei Boschi Nebbiosi.\nI Mistici Reali, non potendo pi\u00f9 accedere alla Kyragemma, non sono pi\u00f9 stati in grado di ripristinare le loro riserve magiche e sono costretti man mano ad allentare gli incantesimi di protezione ogni anno, mantenendo lo sforzo sufficiente a mantenere il sigillo su Malcolm attivo, fino al punto in cui questo riesce finalmente a liberarsi e ad iniziare la sua vendetta di distruzione.\nDivenuto ormai adulto, Brandon \u00e8 ora l'unica speranza di Kyrandia.\nModalit\u00e0 di gioco.\n\"The Legend of Kyrandia\" \u00e8 dotato di una interfaccia grafica punta e clicca, per certi versi simile a quelle dei coevi titoli della LucasArts e della Sierra, ma con alcune differenze sostanziali rispetto a queste ultime. La caratteristica principale che distingue il gioco della Westwood dalle altre avventure grafiche di quel periodo (e che verr\u00e0 mantenuto anche nei due seguiti) \u00e8 l'assenza di un elenco di verbi da utilizzare per far interagire il personaggio con l'ambiente circostante, sostituita da un meccanismo molto pi\u00f9 semplice: cliccando su un oggetto, automaticamente questo viene raccolto o utilizzato da Brandon. \nNel corso dell'avventura, il giocatore ha la possibilit\u00e0 di raccogliere numerosi oggetti, anche se buona parte di essi risulteranno inutili o superflui per la risoluzione degli enigmi. Tuttavia, l'inventario \u00e8 dotato di un numero limitato di slot, pertanto il giocatore sar\u00e0 pi\u00f9 volte costretto a lasciare per strada alcuni oggetti per poterne raccogliere di nuovi. Esiste, quindi, la possibilit\u00e0 che il giocatore dimentichi di raccogliere o abbandoni per strada un oggetto fondamentale per la risoluzione: in quel caso sar\u00e0 costretto a tornare indietro per recuperarlo o sperare di trovarne un altro simile lungo il percorso. Infatti, un buon numero di oggetti, in particolare le pietre preziose, sono disposti in maniera assolutamente casuale e la loro collocazione varia da partita a partita.\nUn'altra differenza rispetto alla maggior parte delle avventure grafiche, ma che la accomuna alle avventure della Sierra, \u00e8 la possibilit\u00e0 di far morire il protagonista del gioco, rendendo necessario ricaricare la partita dall'ultimo salvataggio."}
{"id": "2422823", "revid": "633073", "url": "https://it.wikipedia.org/wiki?curid=2422823", "title": "Rotte nord atlantiche", "text": "Le Rotte nord atlantiche o NAT (acronimo dall'inglese \"North Atlantic Tracks\") sono rotte aeree transatlantiche che collegano l'Europa nord-occidentale al Nord America orientale, disegnate giornalmente in base alle condizioni meteorologiche ed alla domanda di traffico commerciale.\nIntroduzione.\nLo spazio aereo superiore sopra l'Oceano Atlantico settentrionale (\"North Atlantic High Level Airspace\" - NAT HLA) \u00e8 il pi\u00f9 congestionato spazio aereo oceanico del mondo. Infatti solo nel 2012 circa 460.000 voli hanno attraversato questa porzione di cielo. Nella maggior parte di questo settore, le comunicazioni terra-bordo-terra tra pilota e controllore di volo e la sorveglianza del Controllo del Traffico Aereo non sono disponibili. La separazione tra gli aeromobili dipende quindi strettamente dall'accuratezza e dalle prestazioni dei sistemi di navigazione verticale ed orizzontale e dall'osservanza delle procedure operative.\nLa maggioranza dei voli nord-atlantici viene effettuata da aerei a getto commerciali tra le quote di 29.000 e 41.000 piedi (8.800 e 12.500\u00a0metri circa). Per assicurare un'adeguata capacit\u00e0 di traffico e per garantire una separazione verticale sicura, nello spazio aereo sono applicate le minime di separazione verticale ridotte (\"Reduced Vertical Separation Minima\" o RVSM).\nOrganised Track System -OTS-.\nCome risposta ad una domanda di traffico passeggeri crescente, alle differenze di fuso orario e alle restrizioni aeroportuali notturne anti-rumore, il traffico aereo del Nord Atlantico viene distribuito in due flussi alternati principali: un flusso verso occidente, originante la mattina dall'Europa e un flusso verso oriente, originante la sera dal Nord America. L'effetto di questi flussi \u00e8 concentrare la maggior parte del traffico verso una sola direzione, con picchi verso occidente che attraversano il 30\u00b0W tra le 11:30\u00a0 e le 19:00\u00a0UTC e picchi verso oriente che attraversano il 30\u00b0W tra le 01:00\u00a0UTC e le 08:00\u00a0UTC.\nA causa dei limiti dovuti all'ampia separazione orizzontale necessaria ed alla porzione verticale limitata a causa delle prestazioni degli aerei, questo spazio aereo risulta fortemente congestionato nelle ore di picco. Per fornire il miglior servizio al pi\u00f9 alto numero di traffico commerciale, viene disegnato un sistema di rotte organizzate per garantire al maggior numero di voli possibile di pianificare le loro rotte di minor tempo o consumo e il loro profilo verticale ottimale. A causa delle condizioni meteo prevalenti nell'Atlantico settentrionale, in particolare della posizione delle correnti a getto, le rotte di minimo tempo occidentali si trovano quasi sempre localizzate alle stesse latitudini, cos\u00ec anche per quelle orientali. Quindi \u00e8 necessario creare un sistema di rotte organizzate (Organised Track System -OTS-) per ogni flusso. Questa struttura \u00e8 pubblicata giornalmente. Tuttavia l'utilizzo di questo sistema di rotte non \u00e8 obbligatorio per attraversare l'Atlantico ed ogni volo commerciale pu\u00f2 utilizzare una sua propria rotta, purch\u00e9 rimanga al di fuori dell'OTS, o che lo attraversi a livelli di volo prestabiliti che non interferiscano con quest'ultimo. Questa regione \u00e8 classificata come spazio aereo di classe A, nel quale sono applicate le Regole del Volo Strumentale (IFR), una separazione laterale minima di un grado di latitudine, equivalente a 60 NM e una separazione verticale di soltanto 1.000 piedi. Il periodo di validit\u00e0 dell'OTS \u00e8 dalle 01:00 alle 08:00\u00a0UTC per le rotte orientali e dalle 11:30 alle 19:00\u00a0UTC per quelle occidentali con gli orari riferiti all'attraversamento del meridiano 30\u00b0W.\nCostruzione dell'OTS.\nLa costruzione del sistema di rotte organizzato viene effettuata dopo aver stabilito un certo numero di rotte di minimo tempo, valutando le proposte delle compagnie aeree e considerando le possibili restrizioni attive di spazi aerei, zone pericolose o riservate ad attivit\u00e0 militari. L'OTS orientale \u00e8 prodotto dal Centro di Controllo Oceanico di Gander, in Canada, mentre l'OTS occidentale dal Centro di Controllo Oceanico di Shanwick, presso Prestwick, in Scozia. Ognuno incorpora tutte le richieste di rotte all'interno degli spazi aerei coinvolti, ovvero quelli di New York, Reykjav\u00edk, Bod\u00f8 e Santa Maria.\nNAT Track Message.\nUna volta disegnate le rotte appartenenti all'OTS, viene inviato a tutti i soggetti interessati, attraverso la rete AFTN, un messaggio contenente tutte le informazioni necessarie in maniera dettagliata. Viene inviato un messaggio per ogni flusso. Quello della mattina \u00e8 solitamente inviato verso le 22:00\u00a0UTC, mentre quello serale alle 14:00\u00a0UTC.\nOgni rotta, identificata con una lettera dell'alfabeto, dalla lettera \"A\" a scendere a partire dalla rotta occidentale pi\u00f9 settentrionale e dalla lettera \"Z\" a salire a partire dalla rotta orientale pi\u00f9 meridionale, viene descritta punto per punto, attraverso punti di riporto aeronautici (\"waypoints\") o coordinate geografiche e vengono inoltre assegnati per ognuna di esse i livelli di volo disponibili. Per evitare errori di comprensione, ogni messaggio \u00e8 identificato da un numero, detto \"TMI\" (acronimo inglese per \"Track Message Identification\"), equivalente alla data del calendario giuliano nel quale gli OTS sono effettivi. Per esempio, il messaggio pubblicato il 1 gennaio sar\u00e0 identificato dalla sigla TMI001, mentre quello dell'ultimo giorno dell'anno TMI365.\nAltre rotte all'interno del NAT HLA.\nAll'interno di questo spazio aereo oceanico esistono anche rotte permanenti, ciascuna costruita per soddisfare particolari esigenze di traffico o per essere pianificate da aeromobili con sistemi di navigazione per il corto raggio. Queste sono:\nRotte adiacenti al NAT HLA.\nPer facilitare l'inserimento all'interno dell'OTS dei voli commerciali, gli enti di controllo degli spazi aerei confinanti con lo spazio aereo nord-atlantico hanno stabilito ognuno in maniera indipendente un sistema di rotte predefinite.\nSeparazione longitudinale ridotta -PBCS (Performance Based Communication and Surveillance)-.\nAll'interno dell'OTS vengono spesso disegnate rotte con una separazione laterale ridotta a 30\u00a0NM, ovvero mezzo grado di latitudine, anzich\u00e9 i 60\u00a0NM richiesti. Per pianificare tali rotte tuttavia \u00e8 necessario che gli aeromobili siano equipaggiati con sistemi di navigazione di precisione RNP4 e sistemi di comunicazione con il controllo del traffico aereo di tipo ADS-C e CPDLC.\nAutorizzazione all'attraversamento oceanico da parte del Controllo del Traffico aereo.\nPer poter usufruire di una rotta nord atlantica ogni volo ha necessit\u00e0 di ottenere da parte del rispettivo controllo del traffico aereo una particolare autorizzazione, denominata \"Oceanic ATC Clearance\", nella quale sono specificati tre elementi basici per ottenere una separazione dall'altro traffico: la rotta, la velocit\u00e0 ed il livello di volo. Questa autorizzazione sebbene richiesta almeno 40 minuti prima di entrare nel NAT HLA, \u00e8 applicabile soltanto da quel punto in poi. La comunicazione deve avvenire tramite datalink attraverso le comunicazioni CPDLC tra FL290 e FL410 e pu\u00f2 avvenire in VHF, HF fuori da questa porzione di spazio aereo.\nComunicazioni ATS.\nLe comunicazioni terra-bordo-terra sono condotte tra piloti e stazioni radio, i cui operatori non hanno un'effettiva autorit\u00e0 di controllo, ma svolgono una funzione di ponte radio con i rispettivi centri di controllo oceanici OAC, sia che queste avvengano attraverso HF, VHF che SATCOM.\nNel Nord America sono presenti sei stazioni radio, ognuna associata ad un OAC. Tuttavia non sempre queste stazioni sono localizzate negli stessi edifici dei centri di controllo, infatti Shanwick Radio \u00e8 situata a Shannon in Irlanda, mentre la relativa OAC risiede a Prestwick, in Scozia. Oltre a queste sei principali, operano anche due altre stazioni radio in questa regione, Canarias Radio, che serve il Centro di controllo d'area delle Isole Canarie e Arctic Radio, che serve i centri di controllo canadesi di Edmonton, Winnipeg e Montr\u00e9al.\nTecnica del Numero di Mach.\nGli Enti di controllo oceanici non possiedono, oltre ai riporti di posizione degli equipaggi, alcun dispositivo per assicurare la separazione longitudinale tra i vari aerei in sequenza, nel limite delle minime di separazione stabilite. La pratica ha dimostrato che due aerei a getto che percorrono la stessa rotta allo stesso livello di volo, mantengono una separazione temporale costante volando alla stessa velocit\u00e0, espressa in numero di Mach, poich\u00e9 entrambi sono soggetti normalmente alle stesse condizioni termiche e di vento in quota, con una variazione di velocit\u00e0 rispetto al suolo non significativa. Nella \"Oceanic ATC Clearance\" \u00e8 specificato il numero di Mach assegnato, possibilmente lo stesso indicato dal Piano di volo, tuttavia il controllore pu\u00f2 decidere di modificarlo se durante il sorvolo del punto di entrata nello spazio aereo oceanico non sia ravvisata una violazione alle condizioni di separazione minima per tutto l'attraversamento tra due aerei in sequenza sulla stessa rotta ed allo stesso livello di volo.\nRequisiti operativi.\nL'applicazione all'interno di questo spazio aereo di minime di separazione ridotte e l'eventualit\u00e0 di attraversare aree remote, richiede agli aeromobili equipaggiamenti di comunicazione e navigazione di precisione che rispettino le norme definite dell'ICAO e che siano stati approvati dallo Stato di registrazione del velivolo o dallo Stato dell'operatore aereo. Qualsiasi anomalia riscontrata sugli apparati ritenuti obbligatori preclude all'operatore di pianificare liberamente una rotta all'interno di questo settore. I sistemi ritenuti fondamentali sono:"}
{"id": "2422827", "revid": "24708460", "url": "https://it.wikipedia.org/wiki?curid=2422827", "title": "Potest\u00e0 tribunizia", "text": ""}
{"id": "2422828", "revid": "1870955", "url": "https://it.wikipedia.org/wiki?curid=2422828", "title": "Funny Face (musical)", "text": "Funny Face \u00e8 un musical del 1927 composto da George Gershwin, su liriche di Ira Gershwin, e libretto di Fred Thompson e Paul Gerard Smith.\nAll'inizio chiamato \"Smarty\", venne messo in scena a Filadelfia in economia l'11 ottobre 1927, e Robert Benchley che aveva contribuito alla scrittura dei testi usc\u00ec dalla produzione. \nDopo un rifacimento dei testi, venne messo in scena a Washington il 31 ottobre, Atlantic City il 7 novembre, Wilmington il 14 novembre ed a New York il 22 novembre, come \"Funny Face\", dove ebbe pi\u00f9 successo. La produzione venne poi spostata a Londra.\nProduzione di Broadway.\nAnd\u00f2 in scena all'Alvin Theatre il 22 novembre 1927, e tenne il cartellone per 244 recite. Venne diretto da Edgar MacGregor, con coreografie di Bobby Connolly.\nFilm del 1957.\nCon Fred Astaire e Audrey Hepburn, il film \"Funny Face\" comprendeva soltanto quattro canzoni tratte dal musical, e la trama era completamente diversa."}
{"id": "2422834", "revid": "767487", "url": "https://it.wikipedia.org/wiki?curid=2422834", "title": "Johan DeFarfalla", "text": "Biografia.\nEntr\u00f2 negli Opeth nel 1991 quando la \"formazione\" era formata da David Isberg alla voce, Mikael \u00c5kerfeldt e Kim Pettersson alle chitarre e Anders Nordin alla batteria.\nSostitu\u00ec per una sola ed unica serata Nick D\u00f6ring e subito dopo usc\u00ec dalla band.\nLa band firm\u00f2 un contratto con la Candlelight Records e subito DeFarfalla fu riarruolato per le registrazioni del primo album degli Opeth: \"Orchid\" divenendo subito membro ufficiale, dopo il tour del secondo album \"Morningrise\" fu licenziato da \u00c5kerfeldt.\nJohan DeFarfalla fa politica nel partito conservatore svedese Kristdemokraterna, \u00e8 sposato e ha tre figli."}
{"id": "2422844", "revid": "352448", "url": "https://it.wikipedia.org/wiki?curid=2422844", "title": "Glaciazione devensiana", "text": ""}
{"id": "2422845", "revid": "352448", "url": "https://it.wikipedia.org/wiki?curid=2422845", "title": "Devensiana (glaciazione)", "text": ""}
{"id": "2422848", "revid": "352448", "url": "https://it.wikipedia.org/wiki?curid=2422848", "title": "Glaciazione della Groenlandia", "text": ""}
{"id": "2422850", "revid": "352448", "url": "https://it.wikipedia.org/wiki?curid=2422850", "title": "Groenlandia (glaciazione)", "text": ""}
{"id": "2422851", "revid": "123295188", "url": "https://it.wikipedia.org/wiki?curid=2422851", "title": "Dub poetry", "text": "Il dub poetry (letteralmente \"poesia dub\"), \u00e8 un sottogenere del reggae, e pi\u00f9 precisamente del dub, che trae influenze dallo stile DJ Style. Il genere \u00e8 caratterizzato da una poesia parlata registrata sopra la base dub o reggae in genere, e si svilupp\u00f2 nei tardi anni 70. Tra i maggiori artisti dub poetry spiccano Mutabaruka e Linton Kwesi Johnson, che raggiunsero la popolarit\u00e0 dai fine anni settanta fino ai met\u00e0 anni ottanta.\nStoria.\nIl dub poetry si svilupp\u00f2 come seguito del dj style, genere sviluppato verso la fine degli anni sessanta, nel quale i primi toaster giamaicani incidevano la propria voce parlata o cantata, su un brano gi\u00e0 esistente. Nonostante fosse un genere ispirato dal dj style, vi erano due principali differenze che distinguevano i due generi: invece di essere un genere festaiolo e lontano dai temi politico-religiosi, il dub poetry era socialmente e politicamente maturo, mirato spesso a colpire il pubblico non-giamaicano trattando le ingiustizie sociali del paese; inoltre, mentre il dj style si svilupp\u00f2 come genere incentrato sulla performance d'esecuzione e sull'arte dell'improvvisazione, il dub poetry si present\u00f2 come genere poetico, intellettuale, gi\u00e0 pre-composto, che tralasciava le improvvisazioni nelle performance live.\nIl dub poetry ebbe un seguito negli studi di registrazione ed emerse nelle dancehall giamaicane verso la seconda met\u00e0 degli anni '70. Era una forma d'arte politicizzata e ghettizzata influenzata dal nazionalismo nero, rastafarianesimo e inclinazioni politiche di sinistra.\nGli artisti erano coinvolti, come molti altri, nell'attivismo politico del movimento \"Black Power\" (potere nero), ed iniziarono a comporre dei testi per la maggior parte a sfondo politico. Ignari del simultaneo sviluppo di altre simili forme d'espressione altrove, questi iniziarono ad introdurre i caratteri linguistici e musicali della cultura caraibica degli israeliti nei loro versi. Questa nuova forma d'arte trov\u00f2 finalmente un'identit\u00e0 quando il poeta giamaicano Oku Onuora coni\u00f2 il termine \"dub poetry\" nel 1978. Molto probabilmente il pioniere del genere fu Linton Kwesi Johnson. Il suo album di debutto \"Dread Beat an' Blood\" del 1978 presentava uno stile unico che coniugava la poesia nel patois giamaicano con un ritmo reggae in \"one drop\". Per altro Johnson in un'intervista sostenne di essere stato lui stesso a coniare il termine nel 1974, associando le performance dei primi dj reggae (dj style), con la poesia tradizionale africana&lt;ref name=\"Broken English/breaking English\"&gt;Rob Jackaman. \"Broken English/breaking English: A Study of Contemporary Poetries in English\". Fairleigh Dickinson Univ Press, 2003, ISBN 0838639917. P. 132&lt;/ref&gt;.\nI Pionieri.\nA Londra nel 1974, l'immigrato giamaicano Linton Kwesi Johnson (1952, Chapeltown, Giamaica) pubblic\u00f2 \"Voices of the Living and the Dead\", una breve serie di scritti sulla vita nella Gran Bretagna nera, degna di nota non solo per i contenuti consci e i dibattiti, ma anche per l'utilizzo di un dialetto a met\u00e0 strada tra londinese e giamaicano che non era mai stato pubblicato prima. \"Dread Beat Blood\", seconda collezione di Johnson pubblicata l'anno successivo, conferm\u00f2 il suo impatto. Johnson inizi\u00f2 a collaborare come giornalista sia per giornali musicali (era collaboratore per \"New Musical Express\" e \"Black Music\") che per quelli culturali (\"The Race Today\"). Johnson era solito anche intervenire alle riunioni di partito, a meeting e raduni. Nel tardo 1976 decise di passare ad un altro livello, assemblando un gruppo musicale ed adattando i suoi scritti alla musica. Entro un anno, inizi\u00f2 a registrare il suo primo album, \"Dread Beat an' Blood\", accreditato come \"Poet &amp; The Roots\" (Island, 1977). Johnson apr\u00ec le porte ad una nuova generazione di artisti. Per lui, ed altri poeti dub poetry che emersero sulla scia del nuovo genere, la strada verso l'accettazione sia musicale che letteraria era stata gi\u00e0 aperta dalla comunit\u00e0 anglo-giamaicana, gi\u00e0 consapevole della sua importanza e della necessit\u00e0 intrattenere i propri artisti con la forma d'espressione a loro pi\u00f9 congeniale.\nAltro importante pioniere fu Benjamin Zephaniah (1958, Birmingham, Inghilterra) che emerse proprio con il sorgere del genere nel 1980, realizzando il debutto nel 1983. Altrettanta popolarit\u00e0 ottenne Mutabaruka, a seguito del suo esordio sulle scene giamaicane con \"Sun and Moon\", una collezione di poesie pubblicata nel 1976. Dopo tre anni di avvenutorse sperimentazioni con la sua band, Mutabaruka ottenne un grande successo al festival Reggae Sunsplash del 1981. Nel giro di due anni, egli assistette all'esordio della sua discepola, Jean Binta Breeze.\nParallelamente, Oku Onuora (nato Orlando Wong, 1952, Kingston, Giamaica) emerse dopo sette anni di carcere per rapina a mano armata (dove inizi\u00f2 a scrivere poesie) nel 1977, incidendo il singolo \"Reflections in Red\" con la sezione ritmica dei The Wailers. Uno studio cinico trattante le battaglie nelle strade di Kingston (Onuora cant\u00f2 il brano al One Love Peace Concert l'anno seguente), fu solo il primo di una lunga serie di poesie, da parte di Onuora e Mutabaruka, e della crescente ondata di poeti giamaicani. Onuora inoltre contribu\u00ec ulteriormente all'emersione del movimento con la fondazione del \"Prugresiv Aatis Muvmant\" nel 1979.\nPopolarit\u00e0 e declino.\nIl dub poetry ottenne una certa popolarit\u00e0 non solo per le sue innovazioni musicali, ma anche per gli argomenti sociali e politici trattati. Nel genere tra le qualit\u00e0 pi\u00f9 importanti spiccava l'abilit\u00e0 nel inserire le parole nel ritmo, costruire nel ritmo e trovare il soggetto ideologico. Nel dub poetry avveniva un'interazione tra le parole e il sound. Il genere si basava nel comporre il testo nel riddim guidando il sound e la struttura della poesia. L'effettivo dilagare del movimento risale proprio al 1978, quando alcuni lavori di successo permisero a questi poeti di estendere la loro popolarit\u00e0 anche all'estero. I maggiori esponenti formarono delle band e suonarono in diversi paesi, dove gli artisti reggae avevano gi\u00e0 in precedenza aperto la strada alla musica giamaicana. I maggiori artisti dub poetry, tra cui Mutabaruka e Linton Kwesi Johnson, raggiunsero la massima popolarit\u00e0 dai fine anni 70 fino ai met\u00e0 anni 80.\nTutt'oggi il dub poetry \u00e8 ancora associato alla politica e alla critica sociale. Ironicamente oggi il genere \u00e8 pi\u00f9 accettato in Europa o Nord America piuttosto che in Giamaica, la patria del reggae. Per diversi bianchi dell'occidente, questo genere, con il suo messaggio ed il suo fascino, risulta molto pi\u00f9 significativo e pi\u00f9 facile da assimilare, rispetto a gran parte del reggae rastafariano (roots reggae) degli anni 70. Infatti, mentre il dub poetry \u00e8 stato normalmente accettato dal pubblico internazionale per essere un'importante forma d'arte, la scena reggae, soprattutto giamaicana, ritenne troppo impulsivo l'approccio dei poeti. Il dub poetry fu una delle pi\u00f9 importanti forme di reggae politico degli anni '70 e '80."}
{"id": "2422853", "revid": "1543377", "url": "https://it.wikipedia.org/wiki?curid=2422853", "title": "Glaciazione weichseliana", "text": "Glaciazione weichseliana (anche conosciuta come Weichseliano, glaciazione Vistuliana o Weichsel) \u00e8 il nome che si d\u00e0 all'ultimo periodo glaciale e alla glaciazione associata in Europa settentrionale. Nell'area alpina, corrisponde alla glaciazione W\u00fcrm. Era caratterizzata da una vasta calotta di ghiaccio che si estendeva dai Monti scandinavi alla costa est dello Schleswig-Holstein, alla Marca di Brandenburgo e alla Russia nord-occidentale.\nNell'Europa settentrionale si tratta del pi\u00f9 recente dei periodi glaciali dell'era glaciale pleistocenica. Il precedente periodo caldo in questa regione fu l'interglaciazione Riss-W\u00fcrm. L'ultimo periodo freddo \u00e8 iniziato circa anni fa e si \u00e8 concluso anni BP. La sua fine corrisponde alla fine dell'epoca pleistocenica e inizio dell'Olocene. Il nome di \"glaciazione weichseliana\" fu dato dal geologo tedesco Konrad Keilhack.\nIn altre regioni, le glaciazioni dell'ultimo periodo glaciale sono note con altri nomi: W\u00fcrm nell'arco alpino, glaciazione Devensiana nelle Isole britanniche e glaciazione del Wisconsin in Nordamerica.\nSviluppo della glaciazione.\nWeichseliano antico e medio.\nLa calotta glaciale fennoscandiana della glaciazione weichseliana crebbe su ghiacciai di montagna fatti da piccoli campi di ghiaccio e cappe di ghiaccio nei Monti scandinavi. La glaciazione iniziale venne iniziata da correnti umide provenienti dall'Oceano Atlantico che si scontrarono con alte montagne, in modo simile ai campi di ghiaccio della Patagonia Andina.\nAlcuni autori sostengono che parte della costa norvegese fosse molto probabilmente libera da ghiaccio durante gran parte del periodo Weichseliano precedente l'ultimo massimo glaciale.\nFra 38\u00a0000 e 28\u00a0000 anni fa, vi fu un periodo relativamente temperato in Fennoscandia chiamato \"interstadiale \u00c5lesund\", dal nome del comune di \u00c5lesund in Norvegia dove l'esistenza del periodo venne stabilita per la prima volta grazie a fossili di conchiglie locali.\nMassima estensione glaciale.\nLa crescita della cappa di ghiaccio fino al suo ultimo massimo glaciale inizi\u00f2 dopo periodo interstadiale \u00c5lesund.\nQuesta venne accompagnata dalla migrazione dello spartighiaccio dai Monti scandinavi verso est, il mar Baltico e l'attuale Svezia. Con l'accrescimento delle calotte di ghiacci in Europa settentrionale prima dell'Ultimo massimo glaciale, le calotte fennoscandiane si fusero anni BP con la calotta che stava screscendo su mare di Barents e, circa mille anni dopo, con la calotta delle Isole britanniche. A questo punto, la calotta fennoscandiana formava parte del pi\u00f9 vasto complesso di calotte chiacciali dell'Eurasia: una massa di ghiacci contigui che si estendeva dall'Irlanda alla Novaja Zemlja.\nLe parti centrali della calotta di ghiaccio di Weichsel erano sotto il punto di fusione, sia sulla superficie del ghiacciaio che sotto, durante i periodi di massima estensione. Ci\u00f2 significa che in aree come la Svezia nordorientale e la Finlandia settentrionale, i depositi preesistenti sfuggirono all'erosione del ghiacciaio rimanendo ben conservati. Anche durante i periodi di massima estensione, la calotta di ghiaccio terminava a levante su un terreno in leggera salita, per cui i fiumi venivano drenati dal fronte del ghiacciaio, andando a formare grandi laghi proglaciali.\nL'estensione glaciale massima \u00e8 stata raggiunta per la prima volta anni BP, col confine meridionale della calotta glaciale che arrivava in Danimarca, Germania e Polonia occidentale. In Polonia orientale, Lituania, Bielorussia e nell'Oblast di Pskov in Russia, la calotta glaciale raggiunse la sua massima estensione verso anni BP. Nella Russia nordoccidentale, il maggiore avanzamento del ghiacciaio si \u00e8 verificato anni BP.\nDeglaciazione fino al Dryas recente.\nIl margine della calotta inizi\u00f2 a retrocedere in Danimarca (tranne a Bornholm) verso i - anni BP, la Germania, la Polonia e la Bielorussia erano libere dai ghiacci verso anni BP. L'estensione dei ghiacciai si stabilizz\u00f2 solo nel Dryas recente, quando la maggio parte di G\u00f6taland, Gotland, tutti i Paesi Baltici e la costa sud-est della Finlandia erano anche libere dai ghiacci cos\u00ec come, in Russia, il lago Ladoga, lago Onega, la penisola di penisola di Kola ed il mar Bianco.\nDurante il periodo di deglaciazione, l'acqua del disgelo form\u00f2 numerosi esker e sandur. Nel centro di Sm\u00e5land ed a sud di \u00d6sterg\u00f6tland, parte dell'acqua della deglaciazione venne diretta attraverso una serie di canyon.\nDeglaciazione finale.\nQuando il ritiro dei ghiacci riprese, la calotta di ghiaccio si concentr\u00f2 sempre pi\u00f9 sulle montagne scandinave (aveva lasciato la Russia anni BP e la Finlandia anni BP). Un ulteriore ritiro port\u00f2 la calotta di ghiaccio a concentrarsi sue due aree delle montagne scandinave: una parte nella Norvegia meridionale e un'altra a cavallo fra la Svezia settentrionale e la Norvegia. Queste due calotte sono state collegate per un certo periodo. Il collegamento costituiva un'importante barriera di drenaggio che formava vari grandi ed effimeri laghi coperti di ghiaccio. Circa anni BP il collegamento era scomparso e lo stesso avvenne anche la calotta nella Norvegia meridionale circa mille anni dopo. L'area ghiacciata settentrionale rimase qualche centinaio di anni in pi\u00f9, tanto quanto le montagne orientali del Sarek ospitarono l'ultimo residuo della calotta glaciale fennoscandiana verso anni BP. Il ritiro della calotta di ghiaccio verso i Monti scandinavi fu dissimile al periodo in cui la calotta era limitata alle montagne in quanto lo spartighiaccio rimaneva pi\u00f9 a valle, mentre la massa di ghiaccio si concentrava ad ovest.\nIl Mar Baltico, con la sua acqua salmastra unica, \u00e8 il risultato del disgelo della glaciazione Weichsel che venne a combinarsi con l'acqua salata del Mar del Nord, quando gli stretti tra Svezia e Danimarca si aprirono. Inizialmente, quando il ghiaccio riprese a fondersi circa anni fa, l'acqua del mare riemp\u00ec l'area depressa isostaticamente, una temporanea incursione marina che i geologi chiamano Mar Yoldia. Poi, quando la ripercussione isostatica post-glaciale sollev\u00f2 la regione circa anni fa, il bacino pi\u00f9 profondo del Baltico divenne un lago d'acqua dolce che, nei contesti paleologici \u00e8 chiamato Lago Ancylus, il quale \u00e8 identificabile nella fauna d'acqua dolce trovata nelle carote di sedimenti. Il lago fu riempito dal deflusso glaciale, ma poich\u00e9 il livello globale del mare continuava a salire, l'acqua salata di nuovo fece breccia circa anni fa, formando il Mar Littorina, il quale fu seguito da un'altra fase di acqua dolce prima che si stabilisse l'attuale sistema marino-salmastro.\nRimbalzo post-glaciale.\nIl rimbalzo post glaciale dovuto al disgelo si riflett\u00e9 sulle linee di costa nel mar Baltico e in altre masse d'acqua vicine. L'innalzamento delle terre \u00e8 stato maggiore nell'H\u00f6ga kusten ed la linea di costa residua a 286m, a Skuleberget, \u00e8 il punto pi\u00f9 alto del pianeta ad essere stato innalzato da un rimbalzo post glaciale. A nord dell'H\u00f6ga kusten, a Furu\u00f6grund, al largo di Skellefte\u00e5, vi \u00e8 la zona che si innalza col ritmo pi\u00f9 elevato, con un valore di circa 9\u00a0mm/anno. Si pensa che il rimbalzo post glaciale in corso sia dovuto alla separazione del Golfo di Botnia in un'ansa di mare a sud ed un lago a nord al Norra Kvarken circa anni fa. Il rimbalzo post glaciale ha messo alla luce valli sottomarine, come per l'arcipelago di Stoccolma.\nA causa della deglaciazione, il tasso di rimbalzo post-glaciale nel golfo di Kandalaksha \u00e8 variato. Dal momento in cui il Mar Bianco \u00e8 stato collegato agli oceani lungo la costa meridionale del golfo, ha totalizzato . Nell'intervallo tra e anni fa, il tasso di sollevamento era di 9\u201313\u00a0mm/anno. Prima del periodo di elevazione del periodo atlantico, il tasso di sollevamento era diminuito a 5-5,5\u00a0mm/anno, per poi salire brevemente prima di arrivare all'attuale tasso di 4\u00a0mm/anno.\nSuddivisioni del Weichseliano.\nCirca anni fa le temperature medie calarono sensibilmente e le specie boschive che vivevano in un clima mite si spostarono. Questo significativo punto di svolta nelle temperature medie ha segnato la fine del periodo interglaciale Eemiano e l'inizio del Weichseliano. \u00c8 diviso in tre sottoperiodi, basate sulle variazioni di temperatura: il Weichseliano antico, il Weichseliano pleniglaciale e il Weichseliano finale. Durante il periodo, vi erano frequenti variazioni importanti nel clima nell'emisfero settentrionale, il cosiddetto evento Dansgaard-Oeschger.\nA seguito dell'ultimo periodo di clima freddo, il Dryas recente, la glaciazione weichseliana termin\u00f2 con un brusco innalzamento della temperatura, verso 9660 \u00b1 40\u00a0BC. Questo segn\u00f2 l'inizio del periodo interglaciale attuale, l'Olocene."}
{"id": "2422854", "revid": "287204", "url": "https://it.wikipedia.org/wiki?curid=2422854", "title": "Weichseliana (glaciazione)", "text": ""}
{"id": "2422859", "revid": "352448", "url": "https://it.wikipedia.org/wiki?curid=2422859", "title": "Glaciazione Antartica", "text": ""}
{"id": "2422861", "revid": "195739", "url": "https://it.wikipedia.org/wiki?curid=2422861", "title": "Johan Defarfalla", "text": ""}
{"id": "2422877", "revid": "729019", "url": "https://it.wikipedia.org/wiki?curid=2422877", "title": "Labirintosi", "text": "La labirintosi \u00e8 una patologia cronica degenerativa dell'orecchio di tipo infiammatorio, che pu\u00f2 causare una degradazione graduale dell'apparato uditivo stesso.\nTipologia.\nSi suddivide in due categorie: le \"labirintosi primitive\", che non trovano fattori eziologici in nessun'altra malattia degenerativa, e le forme di labirintosi secondarie, che hanno origine da altre patologie di tipo non infiammatorio che interessano l'orecchio.\nForme primitive.\nTra le primitive si possono distinguere delle labirintosi ereditarie che insorgono principalmente in et\u00e0 fetale o infantile, che sono anche causa di sordomutismo, in cui il fattore ereditario sembrerebbe essere la bassa resistenza dei tessuti interessati alle patologie degenerative.\nInoltre in letteratura si sta cercando di differenziare e individuare anche la \"labirintosi da senescenza\" che nasce in tarda et\u00e0.\nForme secondarie.\nAlcune forme di questa patologia possono provenire da cause vascolari (\"labirintosi di origine circolatoria\"): questo tipo insorge soprattutto in soggetti adulti e pu\u00f2 trovare causa in trombosi o emorragie (in quel caso la lesione \u00e8 permanente ed i sintomi improvvisi e violenti, tra cui anacusia, che anch'essa permane, ed acufeni di una certa entit\u00e0, i quali insieme alle forti vertigini scemano col passare del tempo), o in angiospasmi (in questo caso la lesione ed i sintomi, attenuati rispetto all'altra forma, sono temporanei).\nInoltre esistono le \"labirintosi professionali\" che si manifestano in alcuni ambienti lavorativi particolarmente rumorosi.\nUn'altra forma di labirintosi \u00e8 quella di tipo tossico, caratterizzata da ipoacusia graduale e senza altri fattori che la giustifichino; esse sono causate da fattori intossicanti come alcool, tabagismo, piombo, arsenico, etc anche contenuti in alcune categorie di farmaci, il relativo meccanismo d'azione fisiopatologico non \u00e8 chiaro.\nTerapia.\nLa terapia cambia a seconda della forma, per quelle professionali occorre allontanarsi dall'agente che ha causato l'infiammazione in quelle da senescenza il trattamento \u00e8 farmacologico."}
{"id": "2422881", "revid": "767487", "url": "https://it.wikipedia.org/wiki?curid=2422881", "title": "Effetti pericolosi", "text": "Effetti pericolosi \u00e8 un film svedese del 2004, diretto da Teresa Fabik e con protagonista la giovane Amanda Renberg, nel ruolo di Sofie.\nTrama.\nA una festa, la tredicenne Sofie beve qualche bicchierino di troppo e si ubriaca. Vedendola in questo stato, alcuni ragazzi della sua scuola ne approfittano per scattarle delle foto compromettenti, e all'improvviso Sofie si ritrova con una pessima reputazione sulle spalle.\nInfatti gli stessi che le hanno scattato le foto, insieme ai loro amici cominciano a scriverle parolacce assai offensive sul suo conto attaccandole al suo armadietto, prendendola spesso in giro durante le lezioni. Ad un'altra festa Sofie vista la situazione umiliante che ogni attimo che passa rode un pezzetto in pi\u00f9 della sua dignit\u00e0 e non riuscendo a reggere pi\u00f9 la pressione, si getta gi\u00f9 dalla finestra, viene poi portata in ospedale, uscita, le resta vicina solo una delle sue amiche, tornata a scuola si prende una rivincita nei confronti di quelli e perci\u00f2 ora \u00e8 pi\u00f9 soddisfatta di s\u00e9. Intanto trova un nuovo corteggiatore che per\u00f2 lei non considera come pi\u00f9 di un amico. Il film finisce con lei e la sua amica che ridono camminando e poi vanno sull'altalena"}
{"id": "2422882", "revid": "1318658", "url": "https://it.wikipedia.org/wiki?curid=2422882", "title": "Lucienne Delyle", "text": "Dapprima farmacista, affascinata dalla musica francese del 1930, nel 1939 \u00e8 ingaggiata da Jacques Canetti in una radio. Nel 1940 incontra il trombettista e arrangiatore Aim\u00e9 Barelli, che diventer\u00e0 suo marito e il suo miglior collaboratore. Dalla loro unione nasce una bambina che tenta una carriera nel mondo della musica, Minouche Barelli (1947-2004).\nDopo il grande successo de \"Mon amant de Saint-Jean\", incisa nel 1942, Lucienne Delyle sar\u00e0 molto popolare durante l'anno 1950. Nel 1953, Bruno Coquatrix la chiamer\u00e0 per la riapertura del teatro Olympia.\nLa sua carriera declina alla fine degli anni '50, a causa di una leucemia. Lucienne Delyle far\u00e0 l'ultima serie di concerti, in compagnia di suo marito, sulla scena del Bobino nel novembre 1960. Si spense il 10 aprile 1962 a Monte Carlo, nel Principato di Monaco.\nNel corso della sua carriera ha toccato quasi tutti i generi e gli stili, dalla canzone realistica al valzer musette, dalla canzone sentimentale a quella jazz, talvolta con sfumature esotiche. La sua voce languida, la tonalit\u00e0 calda e la precisa dizione ebbero un'influenza decisiva sulla musica francese."}
{"id": "2422885", "revid": "1543377", "url": "https://it.wikipedia.org/wiki?curid=2422885", "title": "Charles Napier Hemy", "text": "Biografia.\nCharles Napier Hemy nacque a Newcastle upon Tyne da una famiglia di musicisti\nFrequent\u00f2 la Government School of Design di Newcastle e lo studio di Jan August Hendrik Leys ad Anversa. Torn\u00f2 a Londra negli anni settanta del XIX secolo. Nel 1881 si trasfer\u00ec a Falmouth. Dipinse diversi soggetti e paesaggi, ma rimane noto soprattutto per le sue marine.\nFu eletto socio della Royal Academy nel 1898 e accademico nel 1910. Nel 1890 fu socio della Royal Watercolour Society di cui fu membro nel 1897.\nDue suoi dipinti: \"Pilchards\" del 1897 e \"London River\" del 1904 fanno parte delle collezioni della Tate.\nAnche i due suoi fratelli, Thomas e Bernard Hemy, furono artisti."}
{"id": "2422889", "revid": "352448", "url": "https://it.wikipedia.org/wiki?curid=2422889", "title": "Glaciazione Merida", "text": ""}
{"id": "2422890", "revid": "352448", "url": "https://it.wikipedia.org/wiki?curid=2422890", "title": "Glaciazione M\u00e9rida", "text": ""}
{"id": "2422891", "revid": "352448", "url": "https://it.wikipedia.org/wiki?curid=2422891", "title": "M\u00e9rida (glaciazione)", "text": ""}
{"id": "2422896", "revid": "938", "url": "https://it.wikipedia.org/wiki?curid=2422896", "title": "Libertas France", "text": ""}
{"id": "2422899", "revid": "119946455", "url": "https://it.wikipedia.org/wiki?curid=2422899", "title": "Office lady", "text": "Il termine office lady, spesso abbreviato in OL (giapponese: \u30aa\u30fc\u30a8\u30eb \"\u014ceru\"), indica in giapponese una particolare tipologia di lavoratrici.\nDefinizione.\nCon il termine \"Office lady\" si designa in Giappone una impiegata nel settore terziario di sesso femminile non sposata. Analogamente a quanto accade per molti individui non sposati nei Paesi avanzati, le office ladies vivono con i propri genitori sin oltre le soglie dell'et\u00e0 adulta. Le office ladies ricoprono perlopi\u00f9 incarichi full time con contratti indeterminati, sebbene di rado abbiano effettive possibilit\u00e0 di avanzamento di grado nella loro carriera; a ci\u00f2 si aggiunge l'obbligo implicito di lasciare il lavoro al momento del matrimonio, al fine di non gravare l'impresa di oneri sociali e previdenziali.\nIl termine OL trova applicazione anche ad Hong Kong a causa della forte influenza culturale del Giappone.\nStoria.\nL'origine delle office ladies si colloca a partire dal secondo dopoguerra, allorquando l'attivit\u00e0 del terziario cominci\u00f2 a svilupparsi in maniera impetuosa. Originariamente erano conosciute come \"BGs\" (dove B stava per business e G per girl), ma in seguito il termine venne modificato per evitare fraintendimenti con l'analoga espressione inglese B-girls (Bar girls), indicante le prostitute. \"Josei Jishin\", un giornale femminile, indisse una competizione per trovare un nome pi\u00f9 adatto. OL fu scelto nel 1963.\nNegli anni ottanta il ruolo di OL era il lavoro pi\u00f9 comune presso le donne giapponesi, impiegando circa un terzo della forza lavoro femminile.\nLe OL nei media.\nRappresentazioni stereotipate delle office ladies sono presenti nei josei manga e negli anime, venendo raffigurate come persone attraenti, intelligenti e malinconiche, annoiate dal loro lavoro e soggette a pressioni da parte delle loro famiglie; in genere costrette a fronteggiare difficolt\u00e0 di natura psicologica."}
{"id": "2422901", "revid": "256896", "url": "https://it.wikipedia.org/wiki?curid=2422901", "title": "Operatore di comunicazione", "text": ""}
{"id": "2422906", "revid": "253269", "url": "https://it.wikipedia.org/wiki?curid=2422906", "title": "The Doctors", "text": "The Doctors \u00e8 una soap opera statunitense andata in onda sulla NBC dal 1\u00ba aprile 1963 al 31 dicembre 1982 per un totale di 5.280 episodi.\nLa soap opera \u00e8 ambientata nella fittizia cittadina di Madison, nel New England, dove ha sede l'Hope Memorial Hospital.\nCaratteristiche.\nAll'origine, \"The Doctors\" fu pensata come un'antologia di storie ambientate all'interno dell'Hope Memorial Hospital. Nel 1963, furono cos\u00ec trasmessi alcuni episodi autoconclusivi, ma quando la serie torn\u00f2 sugli schermi nel 1964, fu trasformata in soap opera. Nel corso dell'intero show, le trame ruotarono attorno al responsabile dei dottori dell'ospedale di Madison, Matthew Powers (James Pritchett).\n\"The Doctors\" era considerato una soap pi\u00f9 \"spinta\" del suo diretto rivale, \"General Hospital\" (che inizi\u00f2 le sue trasmissioni lo stesso giorno di \"The Doctors\" sul network ABC allo stesso orario). Infatti, mentre i dottori di \"General Hospital\" lavoravano in armonia nella maggioranza delle situazioni (alcuni di loro erano anche intimi amici), nella soap della NBC i medici erano tendenzialmente pi\u00f9 spietati gli uni con gli altri.\nPer esempio, quando il Dott. Powers fu accusato di omicidio e fu costretto a dare le dimissioni (cadendo in depressione), la prima mossa del suo sostituto fu quello di mettere alla porta tutti i suoi \"alleati\". In un altro momento dello show, un'infermiera scopri che il dottore con il quale lavorava aveva ucciso un suo rivale facendolo passare per suicidio. Quando il medico-assassino venne a sapere che la donna sapeva il suo segreto, l'uomo inizio a perseguitarla (sul posto di lavoro) in maniera talmente ossessiva tanto da spingerla al suicidio.\nSuccesso e fine della serie.\n\"The Doctors\" divenne molto popolare alla fine degli anni sessanta, quando la soap fu inserita nella programmazione pomeridiana tra due altre soap di grande successo, \"Il tempo della nostra vita\" e \"Destini\". Il suo successo travolse programmi importanti dell'epoca come il quiz \"Il gioco delle coppie\" (della ABC) e diede del filo da torcere alla soap di grande successo della CBS, \"Sentieri\". Fino alla met\u00e0 degli anni settanta, lo show risult\u00f2 essere una delle soap opera pi\u00f9 seguite degli Stati Uniti: nella stagione 1973/74, era quarto dopo \"Cos\u00ec gira il mondo\", \"Il tempo della nostra vita\" e \"Destini\". Non a caso, fu proprio in quegli anni (nel 1972 e nel 1974) che \"The Doctors\" vinse il Premio Emmy come \"Migliore serie drammatica del daytime\".\nNella stagione seguente, per\u00f2, la soap scese all'ottavo posto dei rating Nielsen, e si stabilizz\u00f2 all'undicesimo posto fino al 1980. La causa fu soprattutto dovuta ai cambiamenti di orario che lo show cominci\u00f2 a subire: dalle 14:30 alle 14 (per fare spazio agli episodi di 90 minuti di \"Destini\" nel 1979). L'anno seguente, fu spostato di nuovo per fare spazio allo spin-off di \"Destini\", \"Texas\", alle 12:30. Ma la mossa pi\u00f9 disastrosa fu spostare la soap alle 12 nell'aprile del 1982, in un orario in cui lo show doveva battersi con una delle soap-fenomeno del momento, \"Febbre d'amore\" sulla CBS, e il popolare gioco a premi \"Family Feud\" sulla ABC. Questi due show furono fatali per \"The Doctors\" che cos\u00ec tocc\u00f2 il fondo della classifica Nielsen, tanto da stabilire un primato ancora imbattuto: \"The Doctors\" \u00e8 la soap opera con il pi\u00f9 basso indice d'ascolto della storia della tv americana. Cos\u00ec, a 3 mesi dal ventesimo anniversario, la NBC decise di cancellare lo show.\nLo show fu sponsorizzato quasi per tutto il ciclo di trasmissioni dalla Colgate-Palmolive.\nTrasmissione italiana.\nIn Italia la serie \u00e8 stata trasmessa brevemente da Canale 5 a partire dal 14 giugno 1982. Nel 1985, \u00e8 approdata su Rete A, dove \u00e8 stata trasmessa da gennaio a luglio per poi essere cancellata a causa degli ascolti non soddisfacenti.."}
{"id": "2422907", "revid": "1782831", "url": "https://it.wikipedia.org/wiki?curid=2422907", "title": "Societ\u00e0 Sportiva Calcio Palermo 1973-1974", "text": "Questa voce raccoglie le informazioni riguardanti la Societ\u00e0 Sportiva Calcio Palermo nelle competizioni ufficiali della stagione 1973-1974.\nStagione.\nNella stagione 1973-1974 il Palermo disputa il campionato di Serie B, ottiene 39 punti e la settima posizione di classifica. Sono promossi in Serie A il Varese e l'Ascoli con 51 punti e la Ternana con 50 punti. Sono retrocessi in Serie C la Reggina con 34 punti, il Bari con 28 punti ed il Catania con 26 punti.\nA tre settimane dall'inizio del campionato, il 9 settembre, viene giocata un'amichevole in casa contro la : il Palermo si impone per 2-1. Dunque, neoretrocesso in Serie B, il Palermo arriva settimo nel torneo, riuscendo nell\"exploit\" di raggiungere la finale di Coppa Italia, giocata a Roma il 23 maggio 1974, nel quale viene sconfitto ai tiri di rigore dal : in vantaggio fino all'ultimo minuto per 1-0 con gol di Sergio Magistrelli, i rosanero \u2013 dopo aver sciupato molte occasioni per raddoppiare \u2013 venne raggiunto allo scadere da un controverso \"penalty\", che far\u00e0 a lungo discutere anche negli anni seguenti, concesso dall'arbitro Gonella per fallo di Arcoleo su Bulgarelli, realizzato da Savoldi.\nLa squadra \u00e8 arrivata a questo storico traguardo battendo, nelle gare casalinghe, le blasonate , Juventus (queste 2-0 all'andata) e (2-0 al ritorno), quest\u2019ultima appena vincitrice del suo primo scudetto, stupendo grazie a una sorta di calcio totale messo in piedi dall'allenatore Corrado Viciani il quale, reduce dalla pi\u00f9 che positiva esperienza alla (avendola in precedenza portata in Serie A per la prima volta), si guadagn\u00f2 i soprannomi di \"Profeta\" e \"Maestro\" per via del suo credo calcistico del \"gioco corto\", sistema tattico moderno e spettacolare che per primo contribu\u00ec a svecchiare il tradizionale \"gioco all'italiana\".\nStatistiche.\nStatistiche dei giocatori.\n\"Tra parentesi le presenze e le eventuali reti segnate\""}
{"id": "2422908", "revid": "1543377", "url": "https://it.wikipedia.org/wiki?curid=2422908", "title": "Salaryman", "text": "Il termine si riferisce ad un lavoratore dipendente di sesso maschile impiegato nel settore terziario, in particolare presso aziende, avente un reddito fisso. Il frequente utilizzo del termine da parte delle imprese giapponesi e la sua diffusione attraverso i manga ha gradualmente portato ad un impiego estensivo del termine nei paesi anglofoni per designare i colletti bianchi giapponesi. \nLa connotazione del termine ha subito un'evoluzione nel corso del tempo: dopo la seconda guerra mondiale, la posizione dei \"salaryman\" era vista come una posizione stabile, capace di assicurare una condizione sociale ambita e rispettabile; nell'accezione moderna l'espressione si \u00e8 associata a lunghi orari lavorativi, basso prestigio nelle gerarchie aziendali e assenza di significative fonti di reddito al di fuori del reddito fisso, schiavit\u00f9 salariale e karoshi.\nStoria.\nIl termine, diffusosi in Giappone negli anni trenta, include generalmente tutti i dipendenti di imprese e di aziende di sesso maschile, dalle matricole ai general manager, escludendo per\u00f2 i dirigenti e i direttori di azienda. Il periodo di prosperit\u00e0 e di crescita economica che visse il Paese nipponico alla fine della Seconda guerra mondiale favor\u00ec la diffusione di una \"nuova classe media\" in sostituzione della \u201cvecchia classe media\u201d, che vide perdere la sua forza in favore di impiegati di grandi \"business corporation\" e di burocrazie governative. Questi ultimi, per via della possibilit\u00e0 di contare su un reddito fisso furono identificati col termine \"salaryman\", che tuttavia non viene utilizzato per chiunque disponga di un salario, ma solo per la specifica categoria dei colletti bianchi che lavorano presso aziende, imprese commerciali e sedi governative.\nStoricamente, il governo giapponese ha sempre favorito le imprese di grandi dimensioni fin dal periodo Meiji (1868-1912) favorendo la diffusione delle industrie pesanti bisognose di grandi economie di scala, promulgando leggi e progettando precise politiche a vantaggio delle grandi imprese.\nTuttavia, a causa della crisi economica che colp\u00ec il Giappone negli anni novanta, la figura dei \"salaryman\" ha subito un radicale ridimensionamento. Difatti, con lo scoppio della bolla speculativa molti datori di lavoro furono costretti a licenziare i propri dipendenti, violando di fatto il contratto sociale stabilito dopo la Seconda guerra mondiale, quando l'occupazione garantita a vita era la norma. Negli anni duemila, sempre pi\u00f9 spesso, molte aziende giapponesi hanno incominciato ad assumere nuovo personale con contratti a breve termine o a tempo parziale, ponendo fine alla tradizione che voleva i colletti bianchi giapponesi essere trattati come membri di famiglia dall'azienda, piuttosto che come dipendenti. Questa era la ricompensa per aver guidato il Paese verso l'industrializzazione e la modernizzazione, sancendo lo status di classe media solida, e per aver dato stabilit\u00e0 al Paese durante la sua crescita economica.\nDal periodo post-crisi la figura del \"salaryman\" giapponese \u00e8 rappresentata dai manga e dalle televisioni quale una figura triste, quasi ridicola, completamente succube della propria azienda, stereotipo del padre e marito assente per lunghi periodi dalla propria famiglia. A causa di questa percezione negativa, le comunit\u00e0 sono sempre meno disposte ad aiutare il \"salaryman\" con i suoi problemi emotivi, quali depressione, paura di recarsi al lavoro, paura di far ritorno a casa dal lavoro e tensione nervosa, che spesso possono sfociare in suicidi e karoshi, le morti per eccesso di lavoro.\nQuesti fattori, combinati assieme, hanno finito per creare un crescente interesse per l'imprenditorialit\u00e0 indipendente in Giappone, a discapito della vita aziendale. Il termine usato per riferirsi a questo fenomeno \u00e8 , e viene considerata l'opzione principale per coloro che decidono di sfuggire al conformismo della societ\u00e0 giapponese, dove trovare lavoro presso un'azienda \u00e8 ancora la prassi."}
{"id": "2422911", "revid": "256896", "url": "https://it.wikipedia.org/wiki?curid=2422911", "title": "Anno Giubilare di San Paolo", "text": ""}
{"id": "2422915", "revid": "1501558", "url": "https://it.wikipedia.org/wiki?curid=2422915", "title": "Seth (Street Fighter)", "text": "Seth \u00e8 un personaggio immaginario della serie \"Street Fighter\", concepito dagli artisti della Capcom. \u00c8 il boss finale del videogioco \"Street Fighter IV\", quarto capitolo della serie. Il suo nome deriva dall'omonima divinit\u00e0 egizia del caos.\nSi presenta come un uomo molto alto, muscoloso, privo di capelli e di qualsiasi altra peluria rendendo di fatto il suo corpo completamente glabro, privo di organi genitali e con un colorito estremamente pallido. Nel suo corpo \u00e8 impiantato il Tanden Engine, la fonte del suo potere, una specie di dispositivo sferico rotante, che ne ricalca il simbolo dello Yin e yang situato al posto della sua pancia; grazie a questo meccanismo, Seth \u00e8 in grado di replicare perfettamente le tecniche di vari avversari.\nStoria.\nSeth \u00e8 uno dei 26 cloni del perfido M. Bison, il capo dell'organizzazione criminale Shadaloo, per la precisione il quindicesimo. Avendo sviluppato una coscienza rispetto agli altri cloni, viene posto a capo della S. I. N., una divisione della stessa Shadaloo, ma desidera segretamente controllare quest'ultima in virt\u00f9 dell'apparente morte di Bison (ucciso da Akuma alla fine del precedente torneo). Esattamente come il suo progenitore, Seth \u00e8 spietato, arrogante, crudele, pericoloso, temuto ed estremamente potente.\nDecide inoltre di servirsi della malvagia Juri Han, una campionessa di Taekwondo i cui genitori sono stati uccisi dall'organizzazione, e potenziarla sostituendo il suo occhio sinistro danneggiato con il \"dispositivo Feng Shui\" (versione ridotta del Tandem Engine). Allo scopo di trovare Ryu ed usare il suo potere nascosto, ossia il Satsui No Hadou, per il completamento del misterioso progetto B.L.E.C.E (\"Boiling Liquid Expanding Cell Explosion\"), una potente arma biologica, Seth decide di dare inizio al Terzo Torneo Mondiale di Combattimento (evento narrato in Street Fighter IV e successivi spinoff). I suoi piani vengono per\u00f2 rovinati dal ritorno di Bison, che era riuscito a tornare in vita in un nuovo corpo e che lo sconfigge in combattimento; successivamente viene raggiunto da Juri, la quale dichiara di aver manovrato lui e Bison allo scopo di distruggerli entrambi, quindi schiaccia il suo Tanden Engine, lasciandolo morente; verr\u00e0 ritrovato pi\u00f9 tardi da Crimson Viper, che lo finir\u00e0.\nAbilit\u00e0.\nDa solo, Seth \u00e8 in grado di generare tornado o potenti vortici simili a buchi neri. Grazie al suo Tanden Engine, egli \u00e8 in grado di copiare ed emulare perfettamente le tecniche di molti combattenti, tra cui:\nSeth 2.0.\nDopo gli eventi in Street Fighter 4, Seth ritorna in \"Street Fighter V\" come DLC giocabile il 14 febbraio 2020. Questa nuova avventura vede la \"rete neurale\" di Seth trasferita in un androide dalle apparenze femminili nominato \"Doll Unit 0\": una volta posseduto, l'androide mantiene l'estetica di Seth con aspetto femminile ma mantenendo la voce maschile, e il Tandem Engine sempre nell'addome appare pi\u00f9 contenuto tanto da mantenere visibili i fianchi.\nNel gioco \u00e8 inclusa anche una seconda skin dove Seth \u00e8 raffigurato nella sua forma classica."}
{"id": "2422925", "revid": "1573940", "url": "https://it.wikipedia.org/wiki?curid=2422925", "title": "Hansei", "text": "Lo \u00e8 un concetto centrale della cultura giapponese. Il suo significato fa riferimento all'idea di trarre insegnamento dai propri errori passati al fine di evitarli in futuro e ottenere il massimo da quest'esperienza negativa (questo atteggiamento trova un parallelo nel proverbio tedesco \"Selbsterkenntnis ist der erste Schritt zur Besserung\", ovvero \"La comprensione \u00e8 il primo passo verso il miglioramento\").\nUn esempio circa questo atteggiamento \u00e8 dato dal comportamento assunto dai politici giapponesi coinvolti in episodi di corruzione: appaiono in pubblico per chiedere pubblicamente scusa dei loro gesti passati e scompaiono dalla scena politica per alcuni anni. Dopo alcuni anni tuttavia ritornano nuovamente sulla scena politica, godendo del fatto che a quel punto il giapponese medio ritiene che abbiano \"imparato la lezione\".\nNelle aziende lo hansei \u00e8 l'atteggiamento che un dirigente si attende da un suo sottoposto che abbia compiuto un errore. Il manager di livello superiore si assume ogni responsabilit\u00e0 mentre la divisione aziendale lavora per risolvere il problema.\nHansei significa anche l'accogliere il successo in ambito lavorativo con modestia e umilt\u00e0. Fermare lo hansei significherebbe di fatto bloccare il processo di crescita personale, in quanto un individuo diventerebbe a tal punto convinto della propria superiorit\u00e0 che smetterebbe di operare al meglio nel contesto in cui opera, in maniera egoistica e controproducente."}
{"id": "2422927", "revid": "339392", "url": "https://it.wikipedia.org/wiki?curid=2422927", "title": "Uni\u00f3n Progreso y Democracia", "text": ""}
{"id": "2422928", "revid": "838137", "url": "https://it.wikipedia.org/wiki?curid=2422928", "title": "Unione Progresso e Democrazia", "text": "Unione Progresso e Democrazia (in spagnolo: \"Uni\u00f3n Progreso y Democracia\"; abbr. UPyD o UPD) \u00e8 un partito politico spagnolo, creato nel 2007.\nL'UPyD nasce dalla fuoriuscita di alcuni esponenti politici dal Partito Socialista Operaio Spagnolo (PSOE), guidati dalla deputata di Madrid Rosa D\u00edez.\nMikel Buesa in una presentazione del partito nel 2007 e Rosa D\u00edez in un'intervista giornalistica nel 2007 hanno spiegato il significato dei tre concetti che compongono il nome del partito: Unione per la sua \"difesa incondizionata dell'unit\u00e0 della Spagna come garante dell'uguaglianza degli spagnoli di fronte alla legge\". Progresso perch\u00e9 sostengono di essere \"un partito progressista di radici socioliberali e rispettoso della libert\u00e0 individuale\". E Democrazia a causa del suo \"impegno alla rigenerazione radicale della democrazia\". UPyD \u00e8 stato descritto dai giornali britannici Financial Times e The Economist come un partito di centro.\nStoria.\nAlle elezioni generali del 2008 l'UPyD ottenne l'1,19% dei voti ed un solo seggio. Alle elezioni generali anticipate del 2011, che videro la vittoria dei conservatori del PP, l'UPyD sal\u00ec al 4,70% ed a 5 seggi (4 eletti nella Comunit\u00e0 di Madrid e uno a Valencia). \nL'UPyD ha costituito un proprio gruppo parlamentare, composto da 5 deputati, pur non avendo ottenuto il 5% dei voti a livello nazionale, come richiesto dall'art. 23.1 reg. Congreso de los Diputados. Ci\u00f2 \u00e8 stato possibile grazie all'adesione al gruppo di Enrique \u00c1lvarez-Sostres, deputato del Foro Asturias (FAC), che ha aggiunto lo 0,41% dei voti del suo partito al 4,70% ottenuto dall'UPyD. Successivamente Sostres \u00e8 passato al gruppo misto, cosicch\u00e9 il gruppo dell'UPyD \u00e8 formato dai cinque deputati del partito.\nAlle europee del 2014 UPyD col 6,5% ha eletto 3 eurodeputati.\nTuttavia alle elezioni generali del dicembre 2015 il partito con lo 0,61% non ha ottenuto seggi alle Cortes.\nIdeologia.\nL'UPyD si caratterizza per il proprio sostegno al centralismo, ovvero la contrariet\u00e0 al \"nazionalismo\" dei partiti autonomisti, in particolare catalani e baschi, e per un approccio socioliberale ai temi etici ed economici.\nL'UPyD, come l'IU, PP e PSOE, si caratterizza per essere una formazione politica di rilievo nazionale, di stampo centrista. Le altre formazioni politiche minori (CiU, BNG, PNV, etc...) sono tutte espressioni di singoli stati (Catalogna, Paesi Baschi, Galizia, etc...). Ci\u00f2 ha spinto l'UPyD a chiedere con forza la riforma del sistema elettorale, che pur se proporzionale, a causa delle circoscrizioni elettorale disegnate sulle province spagnole favorisce i partiti maggiori (PP e PSOE) ed i partiti di rilievo localistico, soprattutto nei collegi elettorali pi\u00f9 piccoli."}
{"id": "2422929", "revid": "33689", "url": "https://it.wikipedia.org/wiki?curid=2422929", "title": "Vadino", "text": ""}
{"id": "2422930", "revid": "448277", "url": "https://it.wikipedia.org/wiki?curid=2422930", "title": "Jobbik", "text": ""}
{"id": "2422931", "revid": "2730", "url": "https://it.wikipedia.org/wiki?curid=2422931", "title": "Movimento per un'Ungheria Migliore", "text": "Il Movimento per un'Ungheria Migliore (), meglio noto semplicemente come Jobbik, \u00e8 un partito politico ungherese fondato nel 2003.\nLa parola \"Jobbik\" (acronimo di \"Jobboldali Ifj\u00fas\u00e1gi K\u00f6z\u00f6ss\u00e9g\") \u00e8 un gioco di parole. Infatti in ungherese il termine \"Jobb\" ha due significati: \"meglio\" e \"destra\". Perci\u00f2 il termine comparativo \"Jobbik\" pu\u00f2 significare sia \"migliore\" sia \"pi\u00f9 a destra\".\nPer gran parte della sua storia \u00e8 stato un partito nazionalconservatore, populista ed euroscettico di destra o estrema destra. In seguito, tuttavia, ha iniziato a definirsi un moderno partito conservatore: secondo l'analisi condotta da Bal\u00e1zs B\u00f6cskei su un sondaggio d'opinione condotto nel febbraio 2020 dall'IDEA per Euronews, Jobbik avrebbe completato la sua trasformazione in un partito popolare centrista, moderato ed europeista.\nStoria.\nFondazione e sviluppi successivi.\nIl partito raccoglie le istanze che aveva fatto proprie il Partito Ungherese Giustizia e Vita (\"Magyar Igazs\u00e1g \u00e9s \u00c9let P\u00e1rtja\", abbreviato in MI\u00c9P), fondato nel 1993. Nato nel 2002 come \"Associazione dei Giovani di Destra\" (\"Jobboldali Ifj\u00fas\u00e1gi K\u00f6z\u00f6ss\u00e9g\", abbreviato in JOBBIK) su iniziativa di alcuni studenti universitari cattolici e protestanti, diventa partito nell'ottobre del 2003 con Gergely Pongr\u00e1tz e debutta alla elezioni parlamentari del 2006 presentandosi insieme al MI\u00c9P: il risultato \u00e8 del 2,2%.\nAlle successive elezioni europee del 2009 risulta il terzo partito nazionale con il 14,8% ed ottiene tre seggi; alle elezioni parlamentari del 2010 si conferma terzo partito, aumentando i consensi al 16,67 % e ottenendo, per la prima volta, 47 seggi al parlamento ungherese.\nElezioni parlamentari ed europee del 2014.\nAlle successive elezioni parlamentari ungheresi raggiunge il 20,22% dei voti, ottenendo 23 seggi nell'Assemblea nazionale, mentre alle elezioni del europee del 2014 ha ottenuto il 14,68%, con tre suoi europarlamentari.\nLinea politica.\nAccuse di antisemitismo e neonazismo.\nJobbik, sin dalla sua fondazione, \u00e8 stato accusato dai suoi avversari politici nonch\u00e9 da molti giornali occidentali di essere una formazione fascista, neonazista e antisemita.\nIl Commissario per i diritti umani del Consiglio d'Europa Nils Mui\u017enieks si \u00e8 detto \u00abpreoccupato per il successo che i movimenti di estrema destra riscuotono in tutta Europa\u00bb, facendo anche riferimento a Jobbik.\nRelazioni con la \"Guardia Ungherese\".\nMolto controverse sono le relazioni tra il \"Jobbik\" e la \"Guardia Ungherese\", organizzazione nazionalista e para-militare con cui il partito \u00e8 stato legato.\nPosizione rispetto all'Unione Europea.\nJobbik era un partito euroscettico ed antieuropeista: il 14 gennaio 2012 migliaia di militanti sono scesi in piazza a Budapest a chiedere un referendum per uscire dall'Unione Europea. E durante il comizio finale, il parlamentare Elod Novak ha bruciato una bandiera UE.\nSvolta moderata.\nAvvicinandosi alle elezioni parlamentari ungheresi del 2014 il partito ha cominciato a indicarsi come un partito centrista. svolgendo la \"campagna dei carini\" (\"cukis\u00e1g kamp\u00e1ny\"). Lo scopo della svolta era teso per avvicinarsi non solo ai giovani ma anche alle famiglie e agli anziani.\nNel 2017 dopo la rinuncia di L\u00e1szl\u00f3 Botka alla candidatura di primo ministro dei socialisti, G\u00e1bor Vona ha pubblicato una lettera aperta in cui ha scritto che lo Jobbik \"sta aspettando i votanti della sinistra\". Vona ha detto che \"il moderato Jobbik ormai non \u00e8 solo il partito oppositore pi\u00f9 forte ma anche l'unica alternativa al governo\". In risposta i socialisti hanno cominciato a parlare dei \"ladri di cadaveri\" e \"dei vaccari che stanno girando intorno ai socialisti, ma che i vaccari dovrebbero tornare alle loro stalle\".\nSecondo certi sondaggi politici del 2017 i votanti di Jobbik si dichiarano di destra, ma i votanti di Fidesz si dichiarano pi\u00f9 a destra di quelli che appoggiano Jobbik. Un altro sondaggio dice che la met\u00e0 dei votanti di Jobbik considera possibile cooperare con la sinistra."}
{"id": "2422933", "revid": "96758", "url": "https://it.wikipedia.org/wiki?curid=2422933", "title": "Carlos Gomes", "text": ""}
{"id": "2422934", "revid": "110157", "url": "https://it.wikipedia.org/wiki?curid=2422934", "title": "Rotax", "text": "La BRP-Rotax GmbH &amp; Co. KG, comunemente nota come Rotax, \u00e8 un'azienda austriaca. Sviluppa e produce avanzati motori a 2 tempi e a 4 tempi per i prodotti Bombardier Recreational Products (BRP) (ovvero motoslitte Ski-Doo e Lynx, moto d'acqua Sea-Doo e imbarcazioni sportive, quad Can-Am); nonch\u00e9 per motocicli, kart, velivoli leggeri e ultraleggeri. Negli ultimi 50 anni, l'azienda ha sviluppato oltre 350 modelli di motori per prodotti da diporto e ha prodotto pi\u00f9 di sei milioni di motori.\nStoria.\nL'azienda \u00e8 stata fondata nel 1920 a Dresda, in Germania come ROTAX-WERK AG. Nel 1930 venne rilevata da Fichtel &amp; Sachs AG e trasfer\u00ec la sua operativit\u00e0 a Schweinfurt, in Germania. L'operativit\u00e0 fu successivamente spostata a Wels, in Austria nel 1943 e infine a Gunskirchen nel 1947.\nNel 1959, Rotax si fuse con l'azienda di Vienna Lohner-Werke, produttrice di auto e strutture di vagoni ferroviari. Nel 1970 Lohner-Rotax \u00e8 stata acquistata da Bombardier Inc., entrando a far parte del gruppo. Il marchio Bombardier Inc. BRP, che ora \u00e8 una societ\u00e0 indipendente, utilizza i motori Rotax nei suoi motocicli, imbarcazioni e motoslitte.\nLa societ\u00e0 ha costruito solo motori a due tempi fino al 1980, quando ha cominciato a costruire motori a quattro tempi e motori aeronautici. Altre date importanti nella storia aziendale sono il 1962, quando un motore Rotax fu installato per la prima volta in un gatto delle nevi e il 1989, quando Rotax ricevette la certificazione di tipo per il suo 912, un motore aeronautico."}
{"id": "2422936", "revid": "858648", "url": "https://it.wikipedia.org/wiki?curid=2422936", "title": "Europa dei Popoli", "text": "Europa dei Popoli (in spagnolo: \"Europa de los Pueblos\") \u00e8 stata una coalizione di partiti politici spagnoli di carattere regionale e territoriale; presentatasi per la prima volta in occasione delle elezioni europee del 1987, ha concorso alle successive tornate elettorali cambiando, a pi\u00f9 riprese, la propria composizione interna e assumendo di volta in volta denominazioni in parte diverse, nella specie:\nStoria.\nElezioni europee del 1987.\nLa lista ottenne l'1,7% dei voti e un seggio; fu eletto Juan Carlos Garaikoetxea Urriza (Eusko Alkartasuna), che si iscrisse al Gruppo Arcobaleno.\nIl Partito Nazionalista Galiziano si era costituito nel gennaio 1987 a seguito di una scissione dalla Coalizione Galiziana.\nElezioni europee del 1989.\nL'alleanza ottenne l'1,5% dei voti e un seggio: fu riconfermato Garaikoetxea Urriza, cui subentr\u00f2, il 21 marzo 1991, Heribert Barrera i Costa (Sinistra Repubblicana di Catalogna); entrambi si iscrissero al Gruppo Arcobaleno.\nIl Partito Nazionalista Galiziano - Partito Galizianista si era costituito nel settembre 1987 dalla fusione tra \"Partito Nazionalista Galiziano\" e \"Partito Galizianista Nazionalista\", fondato nel 1984)\nElezioni europee del 1994.\nIl \"Partito Nazionalista Galiziano - Partito Galizianista\" ader\u00ec invece al Blocco Nazionalista Galiziano.\nLa coalizione ottenne l'1,3% dei voti senza conseguire alcun seggio.\nElezioni europee del 1999.\nAlla coalizione aderirono alcune delle forze politiche che, in precedenza, avevano formato la Coalizione Nazionalista e l'alleanza Europa dei Popoli. Vi presero altres\u00ec parte \"I Verdi - Confederazione Ecologista di Catalogna\" (che avevano preso parte alle europee del 1994 con altre formazioni ecologiste).\nLa coalizione ottenne il 2,9% dei voti e due seggi. Furono eletti:\nA quest'ultimo subentr\u00f2 poi Miquel Mayol i Raynal (Sinistra Repubblicana di Catalogna), che rest\u00f2 in carica fino alla fine della legislatura.\nTutti i tre europarlamentari alternatisi nel corso della legislatura si iscrissero al gruppo Verdi/ALE\nElezioni europee del 2004.\nLa coalizione ottenne il 2,5% dei voti e un seggio: fu eletto Bernat Joan i Mar\u00ed (Sinistra Repubblicana di Catalogna, cui subentr\u00f2, il 19 giugno 2007, Mikel Irujo Amezaga (Eusko Alkartasuna); entrambi aderirono al gruppo Verdi/ALE.\nElezioni europee del 2009.\nLa coalizione ottenne il 2,5% dei voti e un seggio: fu eletto Oriol Junqueras (Sinistra Repubblicana di Catalogna), cui subentr\u00f2, il 1\u00ba gennaio 2012, Ana Miranda Paz (Blocco Nazionalista Galiziano), a sua volta sostituita, l'11 luglio 2013, da I\u00f1aki Irazabalbeitia Fern\u00e1ndez (Aralar), che rest\u00f2 in carica fino al termine della legislatura. Ciascuno dei tre europarlamentari eletti si iscrisse al gruppo Verdi/ALE.\nSviluppi successivi.\nIn vista delle elezioni europee del 2014 la coalizione non viene riproposta: Euskal Herria Bildu e il Blocco Nazionalista Galiziano danno luogo a Los Pueblos Deciden; Sinistra Repubblicana di Catalogna costituisce invece il cartello denominato \"La Sinistra per il Diritto a Decidere\".\nI tre partiti formeranno di nuovo una lista comune in occasione delle elezioni europee del 2019, quando daranno vita alla coalizione \"Ahora Rep\u00fablicas\"."}
{"id": "2422937", "revid": "938", "url": "https://it.wikipedia.org/wiki?curid=2422937", "title": "Blocco nazionalista gallego", "text": ""}
{"id": "2422938", "revid": "938", "url": "https://it.wikipedia.org/wiki?curid=2422938", "title": "Bloque Nacionalista Galego", "text": ""}
{"id": "2422939", "revid": "39224", "url": "https://it.wikipedia.org/wiki?curid=2422939", "title": "Europa dei Popoli - Verdi", "text": ""}
{"id": "2422941", "revid": "1543377", "url": "https://it.wikipedia.org/wiki?curid=2422941", "title": "Dekasegi", "text": "Dekasegi \u00e8 un termine utilizzato in America Latina in riferimento a individui di etnia giapponese emigrati in Giappone sfruttando i vantaggi della cittadinanza di origine per sfuggire agli effetti dell'instabilit\u00e0 economica del Sudamerica. Si tratta per la maggior parte di brasiliani, ma sono interessati da questo fenomeno in misura rilevante anche il Per\u00f9 e l'Argentina.\nIl termine giapponese \"dekasegi\" () tradotto corrisponde approssimativamente a \"lavorare lontano da casa\". Tale espressione non \u00e8 tuttavia ritenuta adatta da coloro che, sebbene nati al di fuori del Giappone, continuano a considerarlo come la loro patria effettiva, venendo tuttavia considerati dai giapponesi \"autentici\" dei \"gaijin\" o stranieri e quindi malvisti.\nApprossimativamente vi sono 275\u00a0000 individui in Giappone provenienti dal Brasile in questa condizione. Alcuni di essi sono bilingui, conoscendo sia il giapponese che il portoghese, altri sono monolingui, conoscendo solamente il portoghese, incontrando quindi notevoli difficolt\u00e0 di integrazione e soggetti a episodi di razzismo a causa delle barriere linguistiche e a un senso etico antiquato.\nA causa della crisi finanziaria del 2007-2009, numerose persone di cittadinanza brasiliana o di altri Paesi latino-americani hanno perso il loro posto di lavoro nelle industrie, nelle imprese multinazionali e nel settore dei servizi. Il governo giapponese al momento offre 300\u00a0000 Yen (circa 3\u00a0000 US$) agli emigrati dall'America Latina per ritornare nei loro Paesi di origine. Questa somma comprende una addizionale di 2\u00a0000 US$ per ogni membro del nucleo familiare. Tuttavia ci\u00f2 preclude un eventuale ritorno in Giappone con la nisei visa (aiuti per il ritorno in madrepatria dei Giapponesi nati all'estero) anche qualora l'economia giapponese ritorni a crescere. Ci\u00f2 ha causato forte disappunto negli immigrati, alcuni dei quali erano vissuti prevalentemente in Giappone."}
{"id": "2422942", "revid": "1005847", "url": "https://it.wikipedia.org/wiki?curid=2422942", "title": "Partito Grande Romania", "text": "Il Partito Grande Romania (in romeno \"Partidul Rom\u00e2nia Mare\", PRM) \u00e8 un partito politico romeno conservatore e nazionalista fondato nel 1991.\nIn sede europea ha aderito al gruppo Identit\u00e0, Tradizione, Sovranit\u00e0. Nel 2004 ha richiesto di congiungersi col Partito Popolare Europeo, ma la proposta \u00e8 stata rifiutata.\nN'\u00e8 stato presidente Corneliu Vadim Tudor fino alla morte avvenuta nel 2015."}
{"id": "2422943", "revid": "198277", "url": "https://it.wikipedia.org/wiki?curid=2422943", "title": "Il gioko", "text": "Il gioko \u00e8 un film per la televisione di Lamberto Bava, realizzato nel 1989 per Reteitalia. \u00c8 uno dei quattro film della serie \"Alta Tensione\", insieme a \"L'uomo che non voleva morire\", \"Il maestro del terrore\", \"Testimone oculare\".\nTrama.\nDiana Berti \u00e8 una giovane insegnante che comincia a lavorare in una scuola prestigiosa, cercando di superare un trauma subito da piccola. Ma nella scuola cominciano ad accadere alcuni strani episodi e Diana scopre che l'insegnante della quale lei ha preso il posto \u00e8 morta misteriosamente. Inoltre da un compito in classe assegnato dalla precedente insegnante, legge che una sua alunna parla dell'esistenza di un misterioso \"gioko\", che descrive come qualcosa di spaventoso e segreto, e la stessa ex insegnante, nella nota conclusiva, ribadiva che questo \"gioko\" poteva essere qualcosa di molto \"pericoloso\". I suoi alunni mettono un velo sulla questione, ma Diana \u00e8 certa che le nascondano qualcosa, una specie di segreto comune, \"il gioko\", appunto. La donna comincia ad indagare per scoprire cosa sia effettivamente questo \"gioko\"."}
{"id": "2422944", "revid": "339392", "url": "https://it.wikipedia.org/wiki?curid=2422944", "title": "PZL PZL-130 Orlik", "text": ""}
{"id": "2422945", "revid": "767487", "url": "https://it.wikipedia.org/wiki?curid=2422945", "title": "Paziente (nome)", "text": "Origine e diffusione.\nSerie di nomi medievali derivati da tardo latini \"Patiens\" e \"Patientia\", che, in ambito cristiano, alludono alla virt\u00f9 alla pazienza, intesa come devota sopportazione dei mali e delle avversit\u00e0.\nSi tratta di uno dei tanti nomi (come anche Clemente, Costante, Durante, Fermo, e via dicendo) modellati sulla base delle virt\u00f9 del \"buon cristiano\", secondo un criterio che ebbe non poca fortuna nell'onomastica antica, per quanto Paziente sia un nome pressoch\u00e9 dimenticato ai giorni nostri. La variante femminile \"Pazienza\", tipicamente pugliese, \u00e8 diffusa per il culto verso la santa cos\u00ec chiamata, e in parte pu\u00f2 anche essere riferito alla Madonna della Pazienza, uno dei titoli con cui \u00e8 venerata la Vergine Maria.\nEtimologicamente, \"paziente\" e \"pazienza\", in latino \"patiens\" o \"patientem\" e \"patientia\", hanno entrambi le loro radici in \"pati\" (\"soffrire\", \"sopportare\").\nOnomastico.\nL'onomastico si pu\u00f2 festeggiare in memoria di due diversi santi di questo nome, uno vescovo di Metz e l'altro vescovo di Lione, commemorati rispettivamente l'8 gennaio e l'11 settembre. Una leggendaria santa Pazienza, inoltre, martire a Huesca, \u00e8 commemorata con il marito sant'Orenzio il 1\u00ba maggio."}
{"id": "2422946", "revid": "486946", "url": "https://it.wikipedia.org/wiki?curid=2422946", "title": "Party of the Hungarian Coalition", "text": ""}
{"id": "2422948", "revid": "991694", "url": "https://it.wikipedia.org/wiki?curid=2422948", "title": "Slovak Democratic and Christian Union \u2013 Democratic Party", "text": ""}
{"id": "2422949", "revid": "767487", "url": "https://it.wikipedia.org/wiki?curid=2422949", "title": "Orgasmi meccanici", "text": "Orgasmi meccanici \u00e8 il primo album della dj band hip hop italiana Alien Army, pubblicato nel 1999 con l'etichetta Royality Records."}
{"id": "2422951", "revid": "122456941", "url": "https://it.wikipedia.org/wiki?curid=2422951", "title": "Tom Okker", "text": "Soprannominato \"L'olandese volante\", fu capace di stazionare nei primi 10 della classifica per sette stagioni consecutive dal 1968 al 1974, raggiungendo la terza posizione del ranking il 2 marzo 1974 e aggiudicandosi 31 tornei. In carriera \u00e8 stato anche numero uno al mondo di doppio, nel 1969.\nBiografia.\nDopo essersi laureato campione olandese dal 1964 al 1968, Okker decide di passare al professionismo cogliendo il primo successo importante l'anno successivo nel torneo di doppio degli Internazionali d'Italia insieme a Marty Riessen. A livello di singolare nei tornei del Grande Slam la miglior prestazione arriva proprio nel 1968 agli US Open quando raggiunge la prima ed unica finale Slam della sua carriera dove viene sconfitto per 14 - 12 al quinto set dal padrone di casa Arthur Ashe. Negli altri tre, Roland Garros, Australian Open e Wimbledon, ottiene come massimo risultato sempre la semifinale raggiunta rispettivamente nel 1969, nel 1971 e nel 1978.\nDal passaggio al professionismo in poi Okker ha conquistato 31 titoli di singolare, ma viene principalmente ricordato per la sua carriera di doppista dove \u00e8 stato capace di aggiudicarsi 78 trofei, record battuto solo nel 2005 da Todd Woodbridge, tra cui due tornei dello Slam: gli US Open nel 1976 insieme al solito Riessen e l'Open di Francia nel 1973 in coppia con John Newcombe. Altri successi di rilievo sono quelli conseguiti agli Internazionali d'Italia e al Queen's (insieme a Riessen) e all'Open di Spagna in coppia con Ilie N\u0103stase nel 1973, all'Opel International del 1975 insieme ad Arthur Ashe e il Masters Grand Prix del 1978 insieme al polacco Wojciech Fibak.\nOkker \u00e8 stato uno dei primi tennisti professionisti ad oltrepassare il milione di dollari di vincite raggiungendo la cifra di 1.257.200 $ nel 1980, anno del suo ritiro."}
{"id": "2422952", "revid": "339392", "url": "https://it.wikipedia.org/wiki?curid=2422952", "title": "Unione Popolare Ortodossa", "text": ""}
{"id": "2422953", "revid": "1005847", "url": "https://it.wikipedia.org/wiki?curid=2422953", "title": "Unione Civica (Lettonia)", "text": "L'Unione Civica (in lettone: \"Pilsonisk\u0101 Savien\u012bba\" - PS) \u00e8 stato un partito politico di ispirazione conservatrice attivo in Lettonia dal 2008 al 2011.\nInsieme ad altri soggetti politici ha costituito un nuovo soggetto politico denominato Unit\u00e0."}
{"id": "2422958", "revid": "61051", "url": "https://it.wikipedia.org/wiki?curid=2422958", "title": "Embraer EMB-312 Tucano", "text": ""}
{"id": "2422962", "revid": "287204", "url": "https://it.wikipedia.org/wiki?curid=2422962", "title": "Evgeni Ermenkov", "text": "Grande maestro dal 1977, vinse cinque volte il Campionato bulgaro (1973, 1975, 1976, 1979 e 1984).\nPrese parte a otto olimpiadi degli scacchi (dal 1978 al 1992 con la Bulgaria e dal 2004 al 2008 con la Palestina).&lt;br&gt;\nVinse una medaglia d'oro individuale in 1\u00aa scacchiera, con 10,5/12, alle olimpiadi di Calvi\u00e0 2004 e una medaglia d'argento individuale in 1\u00aa scacchiera, con 8,5/10, alle olimpiadi di Torino 2006.\nTra i risultati di torneo i seguenti:"}
{"id": "2422963", "revid": "124789421", "url": "https://it.wikipedia.org/wiki?curid=2422963", "title": "Wellington Lu\u00eds de Sousa", "text": ""}
{"id": "2422968", "revid": "767487", "url": "https://it.wikipedia.org/wiki?curid=2422968", "title": "Reverendo Gary Davis", "text": "Il reverendo Gary Davis era un pastore della chiesa battista. Lo stile originale con cui utilizz\u00f2 la tecnica del fingerpicking influenz\u00f2 diversi musicisti, tra cui Bob Dylan, Jackson Browne, Peter, Paul &amp; Mary e i Grateful Dead, mentre suoi allievi furono Stefan Grossman, David Bromberg, Dave Van Ronk, Jerry Garcia, Taj Mahal, Jorma Kaukonen, Ry Cooder, Roy Book Binder, Woody Mann, Nick Katzman, Tom Winslow, Ernie Hawkins, Larry Johnson e Bob Weir.\nBiografia.\nDavis \u00e8 nato a Laurens (Carolina del Sud), unico sopravvissuto fino all'et\u00e0 adulta degli otto figli nati da sua madre. \u00c8 diventato cieco da bambino. Ricordava di essere stato mal curato da sua madre e che suo padre lo aveva affidato alla nonna paterna. Davis rifer\u00ec che quando aveva 10 anni suo padre fu ucciso a Birmingham, Alabama.\nHa cantato per la prima volta nella chiesa battista di Gray Court nella Carolina del Sud.\nHa poi iniziato a suonare la chitarra con un particolare stile prodotto esclusivamente con il pollice e l'indice, suonando gospel, ragtime e melodie blues tradizionali e originali.\nA met\u00e0 degli anni 1920, Davis emigr\u00f2 a Durham, North Carolina, all'epoca importante centro di cultura nera afroamericana. L\u00ec ha insegnato a Blind Boy Fuller e ha collaborato con un certo numero di artisti della scena blues, tra cui Bull City Red.\nNel 1935 J. B. Long ha presentato Davis, Fuller e Red alla \"American Record Company\". Le successive sessioni di registrazione (disponibili nell'album \"Complete Early Recordings\") segnarono il vero inizio della carriera di Davis.\nDurante la sua permanenza a Durham si convert\u00ec al cristianesimo.\nNel 1933, Davis fu ordinato come pastore battista a Washington (Carolina del Nord).\nDopo la sua conversione e la sua ordinazione, Davis inizi\u00f2 a preferire l'ispirazione della musica gospel.\nNegli anni '40, la scena blues di Durham inizi\u00f2 a declinare e Davis si trasfer\u00ec a New York. \nNel 1951 registr\u00f2 una storia orale per la folclorista Elizabeth Lyttleton Harold (moglie di Alan Lomax) che trascrisse le loro conversazioni in un dattiloscritto lungo pi\u00f9 di 300 pagine.\nIl folk revival degli anni '60 ha rinvigorito la carriera di Davis. Si \u00e8 esibito al Newport Folk Festival e il trio Peter, Paul and Mary ha registrato la sua versione di \"Samson and Delilah\", nota anche come \"If I Had My Way\", una canzone di Blind Willie Johnson che Davis aveva reso popolare.\nDavis \u00e8 morto di infarto nel maggio 1972 a Hammonton, New Jersey. \u00c8 sepolto nel lotto 68 presso il cimitero di Rockville a Lynbrook, New York."}
{"id": "2422971", "revid": "256896", "url": "https://it.wikipedia.org/wiki?curid=2422971", "title": "Gary Davis", "text": ""}
{"id": "2422972", "revid": "256896", "url": "https://it.wikipedia.org/wiki?curid=2422972", "title": "Blind Gary Davis", "text": ""}
{"id": "2422973", "revid": "287204", "url": "https://it.wikipedia.org/wiki?curid=2422973", "title": "Wellington Luis de Sousa", "text": ""}
{"id": "2422976", "revid": "110157", "url": "https://it.wikipedia.org/wiki?curid=2422976", "title": "Classic Hot Tuna Acoustic", "text": "Classic Hot Tuna Acoustic' \u00e8 un album live degli Hot Tuna pubblicato nel 1996."}
{"id": "2422978", "revid": "1305772", "url": "https://it.wikipedia.org/wiki?curid=2422978", "title": "Classe De Zeven Provinci\u00ebn", "text": ""}
{"id": "2422980", "revid": "61051", "url": "https://it.wikipedia.org/wiki?curid=2422980", "title": "Embraer 120", "text": ""}
{"id": "2422981", "revid": "348618", "url": "https://it.wikipedia.org/wiki?curid=2422981", "title": "Georgi Tringov", "text": "Vinse il Campionato bulgaro nel 1963, 1981 e 1985.\nNel 1963 divent\u00f2 il secondo giocatore bulgaro, dopo Milko Bobocov, ad ottenere il titolo di Grande maestro.\nDal 1957 al 1961 prese parte a cinque Campionati del mondo a squadre per studenti, vincendo tre medaglie d'oro individuali (nel 1957, 1958 e 1959). Nel campionato del 1959 a Budapest realizz\u00f2 12/13 in seconda scacchiera.\nPartecip\u00f2 con la Bulgaria a 12 Olimpiadi degli scacchi dal 1956 al 1982. Vinse due medaglie d'oro individuali: alle olimpiadi di Lugano 1968 (in terza scacchiera) e di Buenos Aires 1978 (in 2\u00aa scacchiera).\nFra i risultati di torneo:"}
{"id": "2422983", "revid": "110157", "url": "https://it.wikipedia.org/wiki?curid=2422983", "title": "Classic Hot Tuna Electric", "text": "Classic Hot Tuna Electric \u00e8 un album degli Hot Tuna pubblicato nel 1996."}
{"id": "2422984", "revid": "110157", "url": "https://it.wikipedia.org/wiki?curid=2422984", "title": "Splashdown Two", "text": "Splashdown Two \u00e8 un album degli Hot Tuna pubblicato nel 1997 e contenente brani registrati durante una performance acustica svoltasi nella stazione radio \"WAXQ\" di New York a met\u00e0 degli anni settanta. Alcuni di questi pezzi sono gi\u00e0 stati pubblicati nel vinile \"Splashdown\" del 1984."}
{"id": "2422985", "revid": "15756", "url": "https://it.wikipedia.org/wiki?curid=2422985", "title": "Campionato mondiale Supersport 2009", "text": "Il campionato mondiale Supersport 2009 \u00e8 l'undicesima edizione del campionato mondiale Supersport.\nIl campionato piloti \u00e8 stato vinto da Cal Crutchlow sulla Yamaha YZF R6 del team Yamaha World Supersport che ha preceduto di soli 7 punti Eugene Laverty sulla Honda CBR600RR del team Parkalgar Honda.\nIl titolo costruttori \u00e8 stato vinto dalla Honda che sopravanza di soli tredici punti Yamaha, vincitrice del titolo piloti. Queste due case vincono tredici delle quattordici gare in calendario. La restante gara \u00e8 stata vinta da Kawasaki che arriva terza in classifica con 186 punti.\nPiloti partecipanti.\nTutte le motociclette in competizione sono equipaggiate con pneumatici forniti dalla Pirelli.\nClassifiche.\nSistema di punteggio.\n!width=5%|Pos.\n!width=5%|Punti"}
{"id": "2422987", "revid": "1573940", "url": "https://it.wikipedia.org/wiki?curid=2422987", "title": "Tauraco macrorhynchus", "text": "Il turaco beccogiallo (Tauraco macrorhynchus ) \u00e8 un uccello della famiglia Musophagidae.\nSistematica.\n\"Tauraco macrorhynchus\" ha due sottospecie:\nDistribuzione e habitat.\nQuesto uccello vive nell'Africa centro-occidentale, dalla Sierra Leone fino all'Angola."}
{"id": "2422988", "revid": "110157", "url": "https://it.wikipedia.org/wiki?curid=2422988", "title": "Live in Japan (Hot Tuna)", "text": "Live in Japan \u00e8 un album degli Hot Tuna interamente acustico, registrato nel 1997 a Yokohama in Giappone. \nNel 2004 \u00e8 stata pubblicata dalla Eagle Records la versione rimasterizzata nella quale i brani \"Hesitation Blues\", \"Candy Man\" e \"Keep on Truckin'\" sono stati sostituiti da \"Parchman Farm\", \"Follow the Drinking Gourd\", \"Keep Your Lamps Trimmed &amp; Burning\" e \"Folsom Prison.\""}
{"id": "2422991", "revid": "1573940", "url": "https://it.wikipedia.org/wiki?curid=2422991", "title": "Tauraco erythrolophus", "text": "Il turaco crestarossa (Tauraco erythrolophus ) \u00e8 un uccello della famiglia Musophagidae.\nSistematica.\n\"Tauraco erythrolophus\" non ha sottospecie, \u00e8 monotipico.\nDistribuzione e habitat.\nQuesto uccello \u00e8 endemico dell'Angola."}
{"id": "2422992", "revid": "1573940", "url": "https://it.wikipedia.org/wiki?curid=2422992", "title": "Tauraco hartlaubi", "text": "Il turaco di Hartlaub (Tauraco hartlaubi ) \u00e8 un uccello della famiglia Musophagidae.\nSistematica.\n\"Tauraco hartlaubi\" non ha sottospecie, \u00e8 monotipico.\nDistribuzione e habitat.\nQuesto uccello vive in Kenya, Tanzania e Uganda."}
{"id": "2422993", "revid": "1543377", "url": "https://it.wikipedia.org/wiki?curid=2422993", "title": "Embraer ERJ 135", "text": "L'Embraer ERJ 135 \u00e8 un bimotore di linea regionale ad ala bassa prodotto dall'azienda brasiliana Embraer dalla fine degli anni novanta.\nVariante di minor dimensioni tra tutta la gamma Embraer ERJ venne sviluppato direttamente dal precedente ERJ 145 con una fusoliera accorciata a minore capienza di posti a sedere.\nStoria.\nSviluppo.\nNel 1997 la brasiliana Embraer annunci\u00f2 il completamento della propria gamma ERJ destinata al mercato dei voli di linea commerciali regionali con un nuovo modello derivato dall'ERJ 145.\nL'ERJ 135, questa la sua designazione, venne sviluppato velocemente in quanto manteneva molte parti dell'ERJ 145 e dal quale se ne distingueva essenzialmente per una fusoliera di minore lunghezza che riduceva la capacit\u00e0 dai 50 ai 37 passeggeri.\nIl prototipo venne portato in volo per la prima volta nel 1998 ottenendo lo stesso anno le certificazioni necessarie al volo di linea, in Brasile dal Centro T\u00e9cnico Aeroespacial (CTA) e negli Stati Uniti d'America dalla Federal Aviation Administration (FAA), quindi in Europa dalla Joint Aviation Authorities (JAA) nel 1999.\nLe consegne iniziarono nel 1999 con le compagnie lancio Continental Express ed American Eagle. Almeno 132 sono gli esemplari che hanno ottenuto un ordine da diverse compagnie aeree mondiali tra le quali British Midland (poi diventata bmi), Chautauqua Airlines, City Airlines, Flandre Air, JetMagic, Luxair, Proteus Airlines.\nCon la nascita di un accordo nel 2003 tra la Embraer e l'azienda cinese Harbin Aviation Industry Group, l'ERJ 135 viene prodotto per il mercato cinese assemblando parti realizzate da aziende esterne all'Embraer.\nVersioni.\nERJ 135ER (Extended Range)\nERJ 135LR (Long Range)"}
{"id": "2422994", "revid": "729019", "url": "https://it.wikipedia.org/wiki?curid=2422994", "title": "Embraer ERJ 140", "text": "L'Embraer ERJ 140 \u00e8 un bimotore di linea regionale ad ala bassa prodotto dall'azienda brasiliana Embraer."}
{"id": "2422995", "revid": "125881448", "url": "https://it.wikipedia.org/wiki?curid=2422995", "title": "Tauraco leucotis", "text": "Il turaco guancebianche (Tauraco leucotis ) \u00e8 un uccello della famiglia Musophagidae.\nSistematica.\n\"Tauraco leucotis\" ha due sottospecie:\nDistribuzione e habitat.\nQuesto uccello vive in: Sudan, Eritrea, Etiopia e Somalia."}
{"id": "2422996", "revid": "110157", "url": "https://it.wikipedia.org/wiki?curid=2422996", "title": "The Best of Hot Tuna", "text": "The Best of Hot Tuna \u00e8 una compilation degli Hot Tuna pubblicata nel 1998 dalla RCA Records."}
{"id": "2422998", "revid": "1573940", "url": "https://it.wikipedia.org/wiki?curid=2422998", "title": "Tauraco bannermani", "text": "Il turaco di Bannerman (Tauraco bannermani ) \u00e8 un uccello della famiglia Musophagidae.\nSistematica.\n\"Tauraco bannermani\" non ha sottospecie, \u00e8 monotipico.\nDistribuzione e habitat.\nQuesto uccello vive unicamente nell'Altopiano di Bamenda, nel Camerun occidentale, anche se di recente \u00e8 stato avvistato vicino al Monte Mbam, a Fossimondi e a Fomenji nel sud-ovest."}
{"id": "2422999", "revid": "61051", "url": "https://it.wikipedia.org/wiki?curid=2422999", "title": "Israel Aircraft Industries", "text": ""}
{"id": "2423001", "revid": "110157", "url": "https://it.wikipedia.org/wiki?curid=2423001", "title": "And Furthurmore...", "text": "And Furthurmore... \u00e8 un album dal vivo degli Hot Tuna pubblicato nel 1999. Il disco \u00e8 stato inciso nel formato HDCD."}
{"id": "2423002", "revid": "1573940", "url": "https://it.wikipedia.org/wiki?curid=2423002", "title": "Tauraco schuettii", "text": "Il turaco becconero (Tauraco schuettii ) \u00e8 un uccello della famiglia Musophagidae.\nSistematica.\n\"Tauraco schuettii\" ha due sottospecie:\nDistribuzione e habitat.\nQuesto uccello vive nell'Africa centrale, pi\u00f9 precisamente in Congo, nella Repubblica Democratica del Congo, nel Sudan meridionale, nella Repubblica Centrafricana, in Uganda, Ruanda, Burundi, nel Kenya occidentale, in Tanzania, Angola e nella Guinea Equatoriale."}
{"id": "2423003", "revid": "1573940", "url": "https://it.wikipedia.org/wiki?curid=2423003", "title": "Tauraco ruspolii", "text": "Il turaco di Ruspoli (Tauraco ruspolii ) \u00e8 un uccello della famiglia Musophagidae. \u00c8 cos\u00ec chiamato in onore dello scopritore, l'esploratore italiano Eugenio Ruspoli.\nSistematica.\n\"Tauraco ruspolii\" non ha sottospecie, \u00e8 monotipico.\nDistribuzione e habitat.\nQuesto uccello vive unicamente nell'Etiopia meridionale, pi\u00f9 precisamente nelle vicinanze di Arero, Bobela, Sokora, Negele e Wadera."}
{"id": "2423005", "revid": "767487", "url": "https://it.wikipedia.org/wiki?curid=2423005", "title": "In a Can", "text": "In a Can \u00e8 un cofanetto contenente cinque album degli Hot Tuna rimasterizzati.\nElenco degli album:"}
{"id": "2423007", "revid": "767487", "url": "https://it.wikipedia.org/wiki?curid=2423007", "title": "Mohammed Kassid", "text": ""}
{"id": "2423010", "revid": "1865216", "url": "https://it.wikipedia.org/wiki?curid=2423010", "title": "Meitantei Conan - Kud\u014d Shin'ichi no fukkatsu! - Kuro no soshiki to no confrontation", "text": " \u00e8 il secondo film per la TV live action ispirato alla serie manga e anime \"Detective Conan\", opera del famoso mangaka G\u014dsh\u014d Aoyama. \u00c8 tratto dal quarto romanzo ispirato a \"Detective Conan\", scritto da G\u014dsh\u014d Aoyama, Mutsuki Watanabe e Takahisa Taira e intitolato .\n\u00c8 stato prodotto dopo il grande successo ottenuto dal primo \"live action\", \"Meitantei Conan 10 sh\u016bnen drama special - Kud\u014d Shin'ichi e no ch\u014dsenj\u014d - Sayonara made no prologue\". In Giappone \u00e8 stato trasmesso da Yomiuri TV il 17 dicembre 2007, mentre \u00e8 ancora rimasto inedito in Italia.\nConan e Ai sono doppiati dai loro rispettivi doppiatori nell'anime. Gin ha i capelli color argento come nel manga, anzich\u00e9 biondi come nell'anime.\nTrama.\nUna sera, Sonoko, Ran, Agasa, Ai e Conan partecipano ad una festa indetta in un albergo di Tokyo da Karen Kotobuki, la Miss Giappone di quell'anno. Questa riceve una lettera minatoria, la quale dice che di l\u00ec a poco sarebbe morta e sarebbe stata mossa come un burattino, ma la ignora.\nQuando Ai e Conan mangiano un pezzo di torta, trattata con diversi tipi di liquore, cominciano a sentirsi male e poco dopo tornano adulti. Toccher\u00e0 a Shinichi risolvere il caso della Miss Giappone, che nel frattempo \u00e8 morta pugnalata ed \u00e8 stata mossa sul palco con dei fili, proprio come un burattino.\nA peggiorare le cose, durante la premiazione, Ai viene inquadrata dalle telecamere come Sherry, venendo riconosciuta da Gin e Vodka. Shinichi riesce per\u00f2 a salvarla dalle grinfie dell'Organizzazione nera, senza rivelare la sua nuova identit\u00e0.\nL'apparizione improvvisa di Ai nella sua versione adulta viene coperta da Shinichi, dandole la falsa identit\u00e0 di \"Hairi\", sua assistente personale, cosa che sorprende non poco Ran, che notando la familiarit\u00e0 con cui i due comunicano, oltre al fatto che come al solito Sonoko fa subito le sue classiche illazioni, comincia a sospettare la loro relazione ufficiale, anche se alla fine Shinichi e Hairi riescono a convincerla che il loro rapporto \u00e8 solo professionale, ma soprattutto a nasconderle l'esistenza degli uomini in nero.\nTitolo.\nSia questo sia il primo live action hanno nel titolo un esempio di \"furigana\": della parola originale giapponese \u00e8 stata forzata la pronuncia nell'inglese per ottenere un effetto pi\u00f9 appariscente."}
{"id": "2423015", "revid": "155634", "url": "https://it.wikipedia.org/wiki?curid=2423015", "title": "Torneo di Wimbledon 2009", "text": "Il Torneo di Wimbledon 2009 \u00e8 stata la 123\u00aa edizione del Wimbledon Championships, torneo di tennis che si gioca sull'erba e terza prova stagionale dello Slam per il 2009; si \u00e8 disputato tra il 22 giugno e il 5 luglio 2009 sui campi dell'All England Lawn Tennis and Croquet Club, comprendendo per la categoria \"Seniors\" i tornei di singolare maschile, femminile e di doppio maschile, femminile e misto.\nLo spagnolo Rafael Nadal, testa di serie n.1, e l'americana Venus Williams, testa di serie n.3, sono stati i detentori del titolo vinto nel singolare della scorsa edizione, ma solo Venus ha potuto provare a difenderlo, dal momento che Nadal ha dovuto rinunciare a partecipare al torneo per problemi al ginocchio.\nIl singolare maschile \u00e8 stato vinto dallo svizzero Roger Federer, testa di serie n.2, che \u00e8 riuscito a imporsi sullo statunitense Andy Roddick al termine di un'autentica battaglia terminata 16-14 al quinto set; con questo successo Federer \u00e8 ridiventato numero uno del ranking ATP. Nel singolare femminile, come nella scorsa edizione, si \u00e8 assistito a una finale tra le sorelle Serena e Venus Williams, ma questa volta \u00e8 stata Serena a imporsi in due set, aggiudicandosi il suo terzo titolo a Wimbledon.\nSommario.\nRafael Nadal, dopo l'eliminazione agli ottavi dell'Open di Francia, era in dubbio se partecipare o meno al torneo a causa di un infortunio al ginocchio, nonostante il 9 giugno avesse fatto sapere dal suo sito che avrebbe partecipato, alla fine ha dovuto desistere e venerd\u00ec 19 giugno, giorno in cui ha avuto luogo il sorteggio dei tabelloni principali, ha deciso ufficialmente di non partecipare. Lo spagnolo aveva testato la sua condizione fisica, partecipando al consueto test in vista di Wimbledon all'Hurlingham Club, giocando il 18 giugno contro Lleyton Hewitt (dal quale \u00e8 stato sconfitto 6-4, 6-3) e il 19 giugno contro Stanislas Wawrinka. Il maiorchino si sarebbe presentato a Londra per la prima volta da n\u00ba 1 del mondo con 2115 punti di vantaggio sul rivale Roger Federer.\nOltre a Nadal hanno dovuto dare forfait anche il cipriota Marcos Baghdatis e il francese Ga\u00ebl Monfils, quest'ultimo per un infortunio a un polso.\nLo svizzero Roger Federer, recente trionfatore per la prima volta al Roland Garros, ha dichiarato di avere sperato fino all'ultimo nella presenza del rivale maiorchino, dal quale era stato battuto lo scorso anno in una delle finali pi\u00f9 lunghe della storia del torneo (4 ore e 48 minuti).. Federer ha affrontato e sconfitto nell'ordine Lu Yen-hsun, Guillermo Garc\u00eda L\u00f3pez, Philipp Kohlschreiber, Robin S\u00f6derling (finalista del Roland Garros), il croato Ivo Karlovi\u0107, Tommy Haas (vincitore del Gerry Weber Open 2009) e in finale l'americano Andy Roddick, aggiudicandosi il titolo.\nTra le donne non \u00e8 mancata la detentrice del titolo, Venus Williams, che ha avuto la possibilit\u00e0 di vincere il torneo per la terza volta consecutiva, arrivando in finale senza grosse difficolt\u00e0, battendo nell'ordine Stefanie V\u00f6gele, Kateryna Bondarenko, la spagnola Carla Su\u00e1rez Navarro, Ana Ivanovi\u0107 (vincitrice del Roland Garros del 2008), la polacca Agnieszka Radwa\u0144ska, e la numero 1 del mondo Dinara Safina senza perdere neanche un set. In finale per\u00f2 Venus si \u00e8 dovuta arrendere alla sorella minore Serena Williams, che ha conquistato il suo 3\u00ba titolo.\nLa russa Marija \u0160arapova ha partecipato a questa edizione di Wimbledon come testa di serie n.24 dopo uno stop di nove mesi per un infortunio alla schiena, provando a replicare il successo ottenuto nel 2004, ma il suo cammino si \u00e8 interrotto subito al secondo turno.\nDinara Safina, che non ha mai vinto un titolo dello Slam, era partita per la prima volta come testa di serie n\u00ba 1, ma \u00e8 stata battuta nettamente in semifinale da Venus Williams. Serena Williams ha conquistato il titolo del singolare femminile, battendo nell'ordine Neuza Silva, Jarmila Groth, Roberta Vinci, la slovacca Daniela Hantuchov\u00e1, la bielorussa Viktoryja Azaranka, Elena Dement'eva e in finale sua sorella Venus con il punteggio di 7-63 6-2.\nTra i veterani del torneo \u00e8 stato grande protagonista lo statunitense Andy Roddick, che si \u00e8 presentato per la nona volta al Torneo di Wimbledon, dopo avere perso in finale nel 2004 e nel 2005 da Roger Federer.\nL'americano ha partecipato nonostante l'infortunio procuratosi durante il torneo del Queen's ed \u00e8 arrivato in finale, dove \u00e8 stato battuto ancora una volta dallo svizzero in cinque set con il punteggio di 5-7 7-66 7-65 3-6 16-14.\nNel tabellone maschile c'era grande attesa per lo scozzese Andy Murray, che si \u00e8 presentato come testa di serie n\u00ba 3 dopo avere vinto il torneo del Queen's, ma \u00e8 stato battuto in semifinale da Andy Roddick. Il serbo e testa di serie n\u00ba 4, Novak \u0110okovi\u0107, mai vincitore a Wimbledon, \u00e8 riuscito a migliorare la prestazione della scorsa edizione, quando usc\u00ec al 2\u00ba turno per mano di Marat Safin, ma \u00e8 stato comunque battuto nei quarti di finale da Tommy Haas.\nPer quanto riguarda i tornei del doppio il titolo maschile \u00e8 stato vinto dalla coppia formata da Daniel Nestor e Nenad Zimonji\u0107, che hanno battuto in finale i gemelli americani Bob e Mike Bryan, riconfermando il titolo dell'anno precedente, mentre in quello femminile si sono imposte le sorelle Williams, che hanno battuto in finale Samantha Stosur e Rennae Stubbs; infine il titolo del doppio misto \u00e8 stato conquistato dalla coppia formata Mark Knowles e Anna-Lena Gr\u00f6nefeld.\nPer la prima volta nella storia il campo centrale, il Centre Court, ha avuto una copertura retrattile: questa soluzione \u00e8 stata adottata a causa delle continue interruzioni dovute alla pioggia, che \u00e8 solita abbattersi su Londra nei mesi di giugno e luglio, tuttavia si \u00e8 dovuto attendere il 29 giugno 2009 per potere assistere al suo storico utilizzo; dopo la sospensione dell'incontro tra Am\u00e9lie Mauresmo e Dinara Safina, dovuta alla pioggia, il match \u00e8 potuto proseguire grazie all'avveniristica copertura dell'impianto.\nProgramma del torneo.\nIl torneo si \u00e8 svolto in tredici giornate divise in due settimane, a cavallo delle quali vi \u00e8 stato il classico Middle Sunday (domenica 28 giugno 2009) durante il quale non \u00e8 stato giocato alcun incontro.\nIn dettaglio:\nQualificazioni e sorteggio.\nLe qualificazioni per accedere ai tabelloni principali del torneo si sono svolte tra il 15 e il 18 giugno 2009 in tre turni di qualificazione; si sono qualificati i vincitori del terzo turno di qualificazione:\nLe wildcard sono state assegnate allo spagnolo Juan Carlos Ferrero, al bulgaro Grigor Dimitrov, che ha vinto l'anno scorso nella categoria juniores, e come di consueto a diversi tennisti britannici, che hanno potuto partecipare al torneo senza passare dalle qualificazioni. Oltre a questi atleti da registrare il ricevimento del pass anche per il nipponico Kimiko Date, per l'americana Alexa Glatch e per Michelle Larcher de Brito, che per partecipare al precedente torneo dello Slam, l'Open di Francia, era stata costretta a passare dalle qualificazioni.\nIl sorteggio dei tabelloni principali dei due singolari \u00e8 avvenuto il 19 giugno 2009; la testa di serie n.1 del singolare maschile \u00e8 rimasta attribuita a Rafael Nadal, nonostante il forfait dello spagnolo.\nCalendario.\nTorneo, prima settimana.\n22 giugno (1\u00ba giorno).\n\u00c8 iniziato il torneo con gli incontri del primo turno di singolare/doppio maschile e femminile. In seguito al forfait di Nadal la testa di serie n.2, Roger Federer, ha esordito nel match inaugurale sul campo centrale, battendo in tre set il cinese Lu Y-h.\nIncontri disputati sul Centre Court:\nIncontri disputati sul No. 1 Court:\nNella 1\u00aa giornata del torneo nel singolare maschile lo svizzero, vincitore di cinque edizioni consecutive dal 2003 al 2007, ha inaugurato il centrale, come da tradizione per il detentore del titolo dell'anno precedente, battendo il giocatore di Taiwan Lu Yen-hsun per 7-5 6-3 accendendo cos\u00ec al secondo turno. Sempre sul Centre Court il numero 4 del mondo, il serbo Novak \u0110okovi\u0107, ha affrontato il francese Julien Benneteau e lo ha battuto in un match che si \u00e8 protratto fino al quattro set, il punteggio finale dell'incontro \u00e8 stato di 6-7(8) 7-6(1) 6-2 6-4 a favore del giocatore di Belgrado.\nSempre nel singolare maschile Simone Bolelli ha passato il turno recuperando da uno svantaggio di due set a zero e vincendo il suo incontro al quinto set contro l'austriaco Daniel K\u00f6llerer per 6-7(5) 2-6 7-5 6-4 6-4..\n\u00c8 passato al 2\u00ba turno anche Andreas Seppi che ha sconfitto lo statunitense, testa di serie numero 17, James Blake per 7-5, 6-4, 7-6 (5) in 2 ore e 9 minuti di gioco.\nIl finalista del Roland Garros Robin S\u00f6derling sul No. 1 Court ha sconfitto in quattro set il lussemburghese Gilles M\u00fcller con il punteggio di 6(4)-7 7-5 6-1 6-2. Sempre sul campo numero 1 lo spagnolo Fernando Verdasco ha avuto la meglio sul britannico James Ward con il punteggio finale di 6-1 6-3 6-4.\nNel torneo di singolare femminile la statunitense Serena Williams ha battuto in due set la portoghese Neuza Silva con il punteggio finale di 6-1 7-5.\nMarija \u0160arapova ha battuto in due set per 7-5 6-4 l'ucraina Viktorija Kutuzova.\nTeste di serie eliminate:\n23 giugno (2\u00ba giorno).\nNella seconda giornata del torneo sono stati disputati gli incontri del primo turno della parte alta del tabellone.\nIncontri disputati sul Centre Court:\nIncontri disputati sul No. 1 Court:\nNella 2\u00aa giornata nel Centre Court lo scozzese Andy Murray ha sconfitto nel match d'esordio l'americano Robert Kendrick con il punteggio di 7-5, 6-7 (3), 6-3, 6-4..\nAndy Roddick, alla sua nona partecipazione ai \"Championships\", finalista nel 2004 ha sconfitto il connazionale Robert Kendrick perdendo il 2\u00ba set ma imponendosi con il punteggio finale di 7-5 6(3)-7 6-3 6-4.\nIl sostituto dell'infortunato Rafael Nadal, l'argentino Juan Mart\u00edn del Potro, che nel 2009 avrebbe vinto gli US Open battendo in finale Roger Federer ha vinto il suo incontro contro il francese Arnaud Cl\u00e9ment: il punteggio finale dell'incontro \u00e8 stato 6-3 6-1 6-2.\nL'americano Jesse Levine ha estromesso dal torneo Marat Safin, battuto in quattro set per 6-2 3-6 7-6(4) 6-4.\nNel torneo di singolare femminile nel campo centrale Venus Williams ha sconfitto la svizzera Stefanie V\u00f6gele per 6-3 6-2.\nLa russa, numero uno del ranking WTA, Dinara Safina ha battuto la spagnola Lourdes Dom\u00ednguez Lino con il punteggio di 7-5, 6-3..\nLa trentanovenne Kimiko Date ha perso contro la testa di serie numero 9, Caroline Wozniacki che ha vinto l'incontro in tre set con il punteggio finale di 5-7 6-3 6-1..\nTeste di serie eliminate:\n24 giugno (3\u00ba giorno).\nNella terza giornata del torneo sono stati disputati gli incontri del secondo turno della parte bassa del tabellone dei singolari e molti incontri dei doppi sia maschile che femminile.\nIncontri disputati sul Centre Court:\nIncontri disputati sul No. 1 Court:\nNella 3\u00aa giornata nel torneo di singolare maschile Roger Federer ha sconfitto il semifinalista del torneo che si era giocato poche settimane prima a Eastbourne, lo spagnolo Garcia Lopez, per 6-2 6-2 6-4.\nRainer Sch\u00fcttler, semifinalista del 2008, \u00e8 stato battuto dall'israeliano Dudi Sela che prima di questa affermazione non aveva mai vinto un match a Wimbledon.\nTommy Robredo ha avuto la meglio sull'austriaco Koubek che \u00e8 uscito dal torneo dopo essere stato battuto per 3-6 4-6 6-4 7-6(5) 6-1.\nLa testa di serie numero 4, Novak \u0110okovi\u0107, \u00e8 passata al terzo turno battendo il qualificato francese Simon Greul.\nNel torneo del singolare femminile Marija \u0160arapova \u00e8 uscita dal torneo dopo essere stata battuta dall'argentina Gisela Dulko, numero 45 del ranking WTA, per 6-2 3-6 6-4..\nLa statunitense Serena Williams ha battuto con il punteggio di 6-2 6-1 l'australiana Jarmila Groth.\nLa Azarenka ha sconfitto la rumena Olaru con il punteggio netto di 6-0 6-0.\nTra le teste di serie \u00e8 uscita Jie Zheng, numero 16 del seeding, battuta 6-3 7-5 da Daniela Hantuchov\u00e1, che aveva sconfitto nel primo turno la britannica, Laura Robson.\nL'italiana Francesca Schiavone si \u00e8 qualificata per il terzo turno sconfiggendo per 7-6(2), 7-6 (4) la sedicenne portoghese Michelle Larcher de Brito.\nL'italiana Roberta Vinci ha superato la russa, numero 31 del ranking femminile, Anastasija Pavlju\u010denkova..\nTeste di serie eliminate:\n25 giugno (4\u00ba giorno).\nNella quarta giornata del torneo si \u00e8 completato il programma del 2\u00ba turno dei due singolari con gli incontri della parte alta del tabellone. Disputati anche i primi incontri del doppio misto..\nIncontri disputati sul Centre Court:\nIncontri disputati sul No. 1 Court:\nNella 4\u00aa giornata nel torneo di singolare maschile l'australiano Lleyton Hewitt vincitore del torneo nel 2002 ha perso in tre set con il punteggio di 6-3 7-5 7-5 contro l'argentino Juan Mart\u00edn del Potro, che aveva preso il posto di Rafael Nadal dopo l'annuncio del ritiro dello spagnolo avvenuto prima dell'inizio del torneo.\nLo scozzese Andy Murray dopo avere superato il primo turno battendo l'americano Kendrick al secondo ha vinto contro il lettone Ernests Gulbis con il punteggio di 6-2 7-5 6-3. \u00c8 andato avanti anche Andy Roddick, che ha battuto per 6-4 6-2 3-6 6-2 il russo Igor' Kunicyn.\nNel tabellone del singolare femminile la campionessa in carica Venus Williams ha battuto per 6-3 6-2 l'ucraina Kateryna Bondarenko. La numero uno del mondo Dinara Safina ha eliminato vincendo il suo incontro per 6-3 7-5 la paraguaiana Rossana de los R\u00edos.\nLa russa Svetlana Kuznecova, vincitrice del Roland Garros ha battuto per 6-1 6-3 la francese Pauline Parmentier.\nTeste di serie eliminate:\n26 giugno (5\u00ba giorno).\nNella quinta giornata si sono disputati gli incontri del terzo turno dei singolari maschili e femminili: in campo sono scesi i giocatori della parte bassa del tabellone. Si sono disputati incontri del secondo turno dei tornei di doppio e si \u00e8 completato il primo turno del doppio misto.\nIncontri disputati sul Centre Court:\nIncontri disputati sul No. 1 Court:\nNella 5\u00aa giornata nel torneo di singolare maschile nel campo centrale Roger Federer ha vinto il suo incontro, cedendo il primo set del torneo al tedesco Philipp Kohlschreiber, il punteggio finale dell'incontro \u00e8 stato 6-3 6-2 6-7(5) 6-1.\nRobin S\u00f6derling, finalista del Roland Garros, dove \u00e8 stato battuto da Federer, ha vinto contro la spagnolo Nicol\u00e1s Almagro: 7-6(7) 6-4 6-4 \u00e8 stato il punteggio finale.\nNovak \u0110okovi\u0107, testa di serie numero 4, ha avuto la meglio sull'americano Mardy Fish che ha perso per 6-4 6-4 6-4.\nLa testa di serie numero 9, il francese Jo-Wilfried Tsonga, \u00e8 stato battuto in quattro set dal croato Ivo Karlovi\u0107 con il punteggio di 7-6(5) 6(5)-7 7-5 7-6(5).\nPer l'oscurit\u00e0 \u00e8 stato sospeso l'incontro tra il croato Marin \u010cili\u0107 e il tedesco Tommy Haas, numero 24 del seeding, che si trovava sul punteggio di 5-7 5-7 6-1 7-6(3) 6-6 prima dell'interruzione.\nNel torneo di singolare femminile \u00e8 andata avanti la bielorussa Viktoryja Azaranka che nel Centre Court ha battuto Sorana C\u00eerstea con il punteggio di 7-6(2) 6-3.\nNel No. 1 Court l'incontro tra le due russe del tabellone femminile Elena Dement'eva e Regina Kulikova \u00e8 andato alla prima che ha sconfitto la connazionale con il punteggio di 6-1 6-2.\nFrancesca Schiavone ha superato per 7-6(5) 6-0 la dodicesima testa di serie Marion Bartoli, che avrebbe poi vinto il torneo nel 2013, annunciando subito dopo il ritiro ufficiale dalle competizioni, ..Serena Williams ha battuto la ventiseienne tarantina Roberta Vinci.\nTeste di serie eliminate:\n27 giugno (6\u00ba giorno).\nNella sesta giornata, l'ultima della prima settimana, si sono conclusi gli incontri del terzo turno dei singolari maschili e femminili con le partite della parte alta del tabellone; si sono conclusi anche il secondo turno dei tornei di doppio. Sono iniziati oggi i due tornei dei singolari juniores.\nIncontri disputati sul Centre Court:\nIncontri disputati sul No. 1 Court:\nNella 6\u00aa giornata nel torneo di singolare maschile Andy Roddick ha sconfitto l'austriaco Melzer in quattro set, con il punteggio di 7-6 7-6 4-6 6-3 accededendo cos\u00ec agli ottavi di finale.\nIl britannico Andy Murray nel centrale ha battuto il serbo Viktor Troicki con il punteggio di 6-2 6-3 6-4 prima che verso le 19 (ora locale) iniziasse a piovere. Tutti gli spettatori rimasti hanno potuto assistere per la prima volta alla chiusura del tetto retrattile anche se la partita era gi\u00e0 finita.\nIl tedesco Tommy Haas ha prevalso sul croato Marin \u010cili\u0107, nel match interrotto il giorno prima e che era ripreso nella giornata successiva: il punteggio finale \u00e8 stato si 7-5 7-5 1-6 6-7(3) 10-8 a favore del tedesco.\nNel torneo del singolare femminile la qualificata Melanie Oudin, numero 124 del ranking, ha sconfitto in tre set con il punteggio di 6-7(8) 7-5 6-2 la serba Jelena Jankovi\u0107, testa di serie numero 6, che ha avuto anche un malore durante il match.\nSabine Lisicki ha sconfitto la numero 5 del seeding, la russa Svetlana Kuznecova, vincitrice del Roland Garros per 6-2 7-5.\nLa numero 1 del mondo Dinara Safina ha battuto la belga Flipkens in due set con il punteggio di 7-5 6-1.\nTeste di serie eliminate:\n28 giugno (Middle Sunday).\nCome da tradizione durante la prima domenica del torneo non viene giocato nessun incontro. Gli inglesi chiamano questo giorno: \"Middle Sunday\".\nTorneo, seconda settimana.\n29 giugno (7\u00ba giorno).\nSeconda settimana del torneo con tutti gli incontri degli ottavi di finale (4\u00ba turno) dei due singolari.\nIncontri disputati sul Centre Court:\nIncontri disputati sul No. 1 Court:\nNella 7\u00aa giornata nel torneo del singolare maschile nel campo centrale Roger Federer ha battuto in tre set lo svedese Robin S\u00f6derling. I due si erano gi\u00e0 incontrati nella finale del Roland Garros e come in quella occasione lo svizzero ha prevalso su Robin: il punteggio finale \u00e8 stato 6-4 7-6 7-6.\nSempre nel centrale lo scozzese Andy Murray ha battuto lo svizzero Stanislas Wawrinka al termine di un match arrivato al quinto set: 2-6 6-3 6-3 5-7 6-3 \u00e8 stato il punteggio finale. Questo match \u00e8 stato il primo nella storia di Wimbledon a essere giocato interamente al coperto e in notturna. Juan Carlos Ferrero ha superato 7-6(4) 6-3 6-2 il francese Gilles Simon e si \u00e8 qualificato per la seconda volta in carriera, era gi\u00e0 accaduto nel 2007, per i quarti di finale.\nAndy Roddick ha battuto in tre set Tom\u00e1\u0161 Berdych 7-6 6-4 6-3 senza nemmeno concedere un palla break, approfittando del suo servizio.\nLleyton Hewitt ha battuto in rimonta il ceco Radek \u0160t\u011bp\u00e1nek per 4-6 2-6 6-1 6-2 6-2.\nNovak \u0110okovi\u0107, quarta testa di serie, ha sconfitto l'israeliano Dudi Sela in tre set con il punteggio di 6-2 6-4 6-1.\nNegli ottavi del tabellone femminile la diciannovenne Sabine Lisicki, dopo avere eliminato al terzo turno la campionessa del Roland Garros, la russa Svetlana Kuznecova, ha battuto anche la danese Caroline Wozniacki, nona testa di serie del tabellone, per 6-4 6-4.\nLa campionessa del Roland Garros 2008 Ana Ivanovi\u0107 dopo avere perso il primo set 6-1 contro Venus Williams \u00e8 stata costretta al ritiro a causa un infortunio alla coscia all'inizio del secondo set.\nSerena Williams ha battuto 6-3 6-1 la slovacca Daniela Hantuchov\u00e1, in un match che \u00e8 durato meno di un'ora.\nElena Dement'eva ha vinto per 6-1 6-3 sulla connazionale Elena Vesnina, che ha totalizzato solo 16 punti.\nDinara Safina ha battuto la Mauresmo 4-6 6-3 6-4 in questa occasione per la prima volta \u00e8 stato chiuso il tetto del centrale: infatti a causa della pioggia il match era stato interrotto, ma grazie alla copertura \u00e8 potuto ripartire senza problemi. Per la prima volta nella storia di Wimbledon \u00e8 stato giocato un match in un campo in erba indoor..Francesca Schiavone ha raggiunto i quarti di finale battendo 6-2 7-6(1) la francese Virginie Razzano dopo un'ora e 33 minuti di gioco.\nTeste di serie eliminate:\n30 giugno (8\u00ba giorno).\nNell'ottava giornata del torneo sono stati disputati i quarti di finale femminili.\nIncontri disputati sul Centre Court:\nIncontri disputati sul No. 1 Court:\nNell'ottava giornata nei campi principali si sono giocati i quarti di finale del singolare femminile.\nNel centrale Dinara Safina, numero uno del ranking, ha sconfitto la tedesca Sabine Lisicki per 6-7(5) 6-4 6-1. Nel primo set la russa aveva perso al tie-break, ma nel secondo e nel terzo ha prevalso sull'avversaria.\nLa statunitense Serena Williams ha battuto la bielorussa Viktoryja Azaranka 6-1 6-2 senza concedere nessun break point.\nLa detentrice del titolo Venus Williams ha battuto la polacca Agnieszka Radwa\u0144ska, testa di serie numero 11, con il punteggio di 6-1 6-2.\nFrancesca Schiavone ha perso contro Elena Dement'eva per 6-2 6-3.\nTeste di serie eliminate:\n1\u00ba luglio (9\u00ba giorno).\nNella nona giornata sono stati disputati i quarti di finale maschili.\nIncontri disputati sul Centre Court:\nIncontri disputati sul No. 1 Court:\nNella nona giornata nel torneo di singolare maschile il cinque volte campione a Wimbledon, testa di serie numero 2, Roger Federer ha sconfitto sul centrale in tre set per 6-3 7-5 7-63 il croato Ivo Karlovi\u0107; Vincendo quest'incontro lo svizzero di Basilea ha raggiunto la sua 21\u00aa semifinale consecutiva in un torneo dello Slam.\nSul No. 1 Court la testa di serie numero 4 Novak \u0110okovi\u0107 ha perso contro il tedesco Tommy Haas, che ha avuto la meglio sul serbo in quattro set, conquistando cos\u00ec la sua prima semifinale nel torneo di Wimbledon, la quarta in un torneo dello Slam dopo le precedenti tre, tutte perse, agli Australian Open.\nNel secondo incontro di giornata sul centrale il britannico Andy Murray, testa di serie numero 3, ha battuto in tre set lo spagnolo Juan Carlos Ferrero in poco meno di due ore di gioco.\nNell'ultimo quarto di finale maschile della giornata, l'americano Andy Roddick (n.6) ha avuto la meglio sull'australiano Lleyton Hewitt. La partita \u00e8 terminata con un 6-4 al quinto set dopo una partita durata oltre le tre ore di gioco.\nTeste di serie eliminate:\n2 luglio (10\u00ba giorno).\nNella decima giornata di questa edizione di Wimbledon si sono disputate le due semifinali del singolare femminile. Le quattro tenniste rimaste in gara erano anche le prime quattro teste di serie del torneo.\nIncontri disputati sul Centre Court:\nIncontri disputati sul No. 1 Court:\nNelle due semifinali del singolare femminile in programma sul Centrale di Wimbledon, l'americana e testa di serie n.2, Serena Williams, ha sconfitto in tre set la russa Elena Dement'eva.\nNell'incontro successivo Venus Williams, n\u00ba 3, ha avuto la meglio sull'altra russa, la numero uno al mondo Dinara Safina, con il punteggio di 6-1 6-0 in 51 minuti di gioco.\nTeste di serie eliminate:\n3 luglio (11\u00ba giorno).\nNell'undicesima giornata del torneo si sono disputate le semifinali del singolare maschile.\nIncontri disputati sul Centre Court:\nIncontri disputati sul No. 1 Court:\nNel tabellone del singolare maschile Roger Federer si \u00e8 imposto in semifinale tre set a zero sul tedesco Tommy Haas, numero 24 del seeding. Federer ha raggiunto cos\u00ec la sua settima finale consecutiva a Wimbledon (record assoluto per l'era Open). Nella seconda semifinale lo statunitense Andy Roddick ha sconfitto il britannico Andy Murray, che ha perso in quarto set.\nNelle due semifinali del singolare femminile in programma sul Centrale di Wimbledon, l'americana e testa di serie numero 2, Serena Williams, ha sconfitto in tre set la russa Elena Dement'eva, al termine di un incontro conclusosi 8-6 al terzo set. Serena ha raggiunto cos\u00ec la quinta finale a Wimbledon dove, prima di questa edizione, ha vinto i titoli del 2002 e del 2003.\nNell'incontro successivo Venus Williams, testa di serie numero 3, ha avuto la meglio sulla russa, numero uno al mondo Dinara Safina, con il punteggio di 6-1 6-0 in 51 minuti di gioco. Venus ha raggiunto cos\u00ec la sua ottava finale di Wimbledon.\nTeste di serie eliminate:\n4 luglio (12\u00ba giorno).\nNella penultima e dodicesima giornata del torneo si sono disputate le finali del singolare femminile e del doppio sia maschile sia femminile.\nIncontri disputati sul Centre Court:\nIncontri disputati sul No. 1 Court:\nNella penultima giornata del torneo Serena Williams in finale ha battuto per 7-6(3) 6-2, in un'ora e ventisette minuti di gioco, la sorella Venus e ha conquistato il suo terzo titolo a Wimbledon.\nNel doppio maschile Daniel Nestor e Nenad Zimonji\u0107 hanno conquistato il titolo battendo i gemelli Bryan per 7-6(7) 6(3)-7 7-6(3) 6-3.\nTeste di serie eliminate:\n5 luglio (13\u00ba giorno).\nCon la tredicesima e ultima giornata si \u00e8 conclusa questa edizione di Wimbledon: \u00e8 stato il giorno della finale del singolare maschile. Si \u00e8 giocato anche la finale del doppio misto.\nIncontri disputati sul Centre Court:\nIncontri disputati sul No. 1 Court:\nNell'ultima giornata Roger Federer ha vinto il suo sesto titolo a Wimbledon dopo i cinque titoli vinti dal 2003 al 2007. Lo svizzero ha battuto in finale Andy Roddick in cinque set: 5-7 7-6 (6) 7-6 (5) 3-6 16-14 in quattro ore e sedici minuti di gioco.\nTeste di serie eliminate:\nJunior.\nSingolare ragazzi.\n Andrej Kuznecov ha battuto in finale Jordan Cox, 4\u20136, 6\u20132, 6\u20132.\nSingolare ragazze.\n Noppawan Lertcheewakarn ha battuto in finale Kristina Mladenovic, 3\u20136, 6\u20133, 6\u20131.\nDoppio ragazzi.\n Pierre-Hugues Herbert / Kevin Krawietz hanno battuto in finale Julien Obry / Adrien Puget, 6\u20137(3), 6\u20132, 12\u201310.\nDoppio ragazze.\n Noppawan Lertcheewakarn / Sally Peers hanno battuto in finale Kristina Mladenovic / Silvia Njiri\u0107, 6\u20131, 6\u20131.\nAltri eventi.\nDoppio maschile per invito.\n Jacco Eltingh / Paul Haarhuis hanno battuto in finale Donald Johnson / Jared Palmer, 7\u20136(2), 6\u20134.\nDoppio maschile senior per invito.\n Jeremy Bates / Anders J\u00e4rryd hanno battuto in finale Mansour Bahrami / Henri Leconte, 6\u20134, 7\u20136(4).\nDoppio femminile per invito.\n Martina Navr\u00e1tilov\u00e1 / Helena Sukov\u00e1 hanno battuto in finale Ilana Kloss / Rosalyn Fairbank, 6\u20133, 6\u20132.\nDoppio maschile in carrozzina.\n Stephane Houdet / Michael Jeremiasz hanno battuto in finale Robin Ammerlaan / Shingo Kunieda, 1\u20136, 6\u20134, 7\u20136(3)\nDoppio femminile in carrozzina.\n Korie Homan / Esther Vergeer hanno battuto in finale Daniela Di Toro / Lucy Shuker, 6\u20131, 6\u20133"}
{"id": "2423026", "revid": "767487", "url": "https://it.wikipedia.org/wiki?curid=2423026", "title": "Elena Dmitrievna Ba\u0161kirova", "text": "Biografia.\nNasce a Mosca, figlia del pianista e didatta Dmitrij Ba\u0161kirov, e studia al Conservatorio Tchaikovsky.\n\u00c8 tra i fondatori del Metropolis Ensemble di Berlino, in Germania, e del Jerusalem International Festival of Chamber Music, di cui \u00e8 stata anche direttore artistico.\nNel 1988 diventa la seconda moglie del pianista e direttore d'orchestra argentino-israeliano Daniel Barenboim. Si incontrarono mentre Barenboim era ancora sposato alla violoncellista inglese Jacqueline du Pr\u00e9. Nel periodo in cui Barenboim incontr\u00f2 la Bashkirova, la du Pr\u00e9 soffriva di sclerosi multipla. Durante gli ultimi anni della malattia della du Pr\u00e9, Barenboim e la Bashkirova vissero insieme ed ebbero due figli. Il pi\u00f9 giovane, Michael, \u00e8 un violinista classico, e il maggiore, David, \u00e8 manager-writer per la Band tedesca di hip-hop Level 8.\nPrecedentemente, la Bashkirova era stata sposata al violinista Gidon Kremer fino al 1977."}
{"id": "2423027", "revid": "400694", "url": "https://it.wikipedia.org/wiki?curid=2423027", "title": "ALS", "text": ""}
{"id": "2423030", "revid": "767487", "url": "https://it.wikipedia.org/wiki?curid=2423030", "title": "Valle d'Aburr\u00e1", "text": "Valle Aburr\u00e1 y (in spagnolo \"Valle de Aburr\u00e1\") \u00e8 il bacino naturale del fiume Medell\u00edn ed una delle pi\u00f9 popolose vallate della \nColombia nella Regione andina, con quasi tre milioni di abitanti. La valle si trova sulla Cordillera Centrale, sulle montagne antioquiane fra le valli Magdalena e Cauca da est ad ovest. Il nome suo deriva dall'antica lingua parlata nel luogo dagli Aburreani (\"Aburraes\") prima che gli spagnoli la occupassero nel XVI secolo.\nLa valle \u00e8 orientata da sud a nord, trovandosi la parte meridionale al livello sul mare maggiore. L'altitudine delle montagne che circondano la valle (montagne occidentali ed orientali) pu\u00f2 raggiungere i 2.800 mentre il punto meno elevato si trova a 1.300 m s.l.m.\nDal suo confine naturale settentrionale alla sua parte meridionale la valle \u00e8 lunga circa 60\u00a0km, ma la sua larghezza varia parecchio, essendo la parte pi\u00f9 ampia, corrispondente alla municipalit\u00e0 di Medell\u00edn di una larghezza tra gli 80 ed i 90\u00a0km e la parte pi\u00f9 stretta, corrispondente alla municipalit\u00e0 di Copacabana, larga poco pi\u00f9 di 30\u00a0km.\nStoria.\nLe origini.\nCi sono evidenze archeologiche di insediamenti umani nella valle fin da 10.500 anni a. C., popolazioni di cacciatori e raccoglitori. Gli spagnoli trovarono nel corso della loro conquista gruppi quali gli Aburr\u00e1, Yames\u00ed, Pequ\u00e9, Ebejico, Norisco ed i Man\u00ed che abitavano la valle almeno dal V secolo ma furono gli Aburr\u00e1 a dare il nome alla valle. Essi vivevano di agricoltura (mais, legumi e cotone), tessitura del cotone, commercializzazione di sale ed oreficeria. Sotto il dominio spagnolo essi persero il diritto di possedere terre e furono posti in un sistema feudale e nelle miniere. Le malattie portate dagli europei, il lavoro pesante ed i maltrattamenti ne causarono l'estinzione, almeno per quanto riguarda gli abitanti della valle. In altre regioni del Dipartimento di Antioquia, come Urab\u00e1 possono essere individuati oggi discendenti dagli antichi abitanti della valle.\nLa scoperta spagnola della valle.\nNell'agosto del 1541 il maresciallo Jorge Robledo si trovava nell'attuale Heliconia quando vide in distanza ci\u00f2 che egli pensava fosse la valle. Egli invi\u00f2 \nLuis Tejelo ad esplorare la zona e questi giunse nella notte del 23 agosto nel mezzo del territorio. Gli spagnoli diedero alla valle il nome di San Bartolomeo che venne successivamente cambiato per gli aborigeni in Aburr\u00e1, traducibile in \u201cpittori\u201d a causa delle decorazioni con le quali i nativi ornavano i loro tessuti. Comunque i conquistatori non si sentirono attratti dalla valle a causa della povert\u00e0 e bellicosit\u00e0 degli indigeni.\nNel 1574 Gaspar de Rodas chiese al consiglio del dipartimento di Antioquia quattro miglia di terra per stabilirvi greggi e scorte di cibo: gliene furono concesse tre. Jorge Restrepo Uribe, Medell\u00edn, su Origen, Progreso y Desarrollo.\nNel 1616 Francisco de Herrera y Campuzano vi fond\u00f2 una colonia con 80 aborigeni chiamata \"Poblado de San Lorenzo\" (oggi Piazza El Poblado). Nel 1646 una legge coloniale razziale dispose la separazione fra meticci e mulatti e per questo motivo l'amministrazione coloniale inizi\u00f2 la costruzione di una nuova citt\u00e0 ad An\u00e1, ove oggi risiede il \"Barrio\" ed ove fu eretta la \"Nuestra Se\u00f1ora de la Candelaria de An\u00e1\" (Nostra signora di Candelaria di An\u00e1). Tre anni dopo fu iniziata la costruzione della Basilica Minore Nostra Signora di Candelaria, ricostruita alla fine del XVIII secolo.\nLo sviluppo di Medell\u00edn.\nNel 1674 Medell\u00edn divenne la capitale della provincia di Antioquia ed essa divenne negli anni successivi il polo di sviluppo della valle. La nuova citt\u00e0 era situata fino al XIX secolo in quello che era noto come \"El Sitio de An\u00e1\" (oggi \"Barrio\"), lungo il rio Sant'Elena ed il fiume Medell\u00edn. Localit\u00e0 come El Poblado, Barrio La Am\u00e9rica, Barrio Robledo, Barrio Manrique, erano solo cittadine rurali. Altre citt\u00e0 come Envigado and Bello erano solo villaggi.\nDurante la prima parte del XX secolo Medell\u00edn inizi\u00f2 la sua rivoluzione industriale attirando un gran numero di proprietari terrieri da diverse zone di Antioquia. La piccola capitale divenne una citt\u00e0 sovrappopolata di pi\u00f9 di un milione di abitanti. Ci\u00f2 ebbe un effetto diretto sugli altri villaggi nella valle di Aburr\u00e1: molti di essi furono integrati in citt\u00e0 in via di sviluppo come Robledo, La Am\u00e9rica, La Floresta, El Poblado, Manrique ed altre che divennero esse stesse citt\u00e0 parte dell'attuale Area Metropolitana di Medell\u00edn dagli anni settanta.\nLe citt\u00e0 di Aburr\u00e1.\nLa valle di Aburr\u00e1 conta dieci citt\u00e0 tra le sue montagne:\nDescrizione.\nTutte le parti piane della valle sono popolate. La maggior parte della popolazione vive in Medell\u00edn e la densit\u00e0 \u00e8 inferiore verso sud e verso nord. La zona centrale si divide in due rami per formare la valle ed \u00e8 attraversata del fiume Medell\u00edn che ha il suo inizio in Caldas e sfocia nel fiume Porce."}
{"id": "2423035", "revid": "106456", "url": "https://it.wikipedia.org/wiki?curid=2423035", "title": "Valle di Aburra", "text": ""}
{"id": "2423037", "revid": "278830", "url": "https://it.wikipedia.org/wiki?curid=2423037", "title": "La caverna dei troll", "text": ""}
{"id": "2423042", "revid": "183483", "url": "https://it.wikipedia.org/wiki?curid=2423042", "title": "Alfa Vulpeculae", "text": ""}
{"id": "2423046", "revid": "256896", "url": "https://it.wikipedia.org/wiki?curid=2423046", "title": "AIDII", "text": ""}
{"id": "2423047", "revid": "834", "url": "https://it.wikipedia.org/wiki?curid=2423047", "title": "ACGIH", "text": ""}
{"id": "2423048", "revid": "1543377", "url": "https://it.wikipedia.org/wiki?curid=2423048", "title": "America's Most Smartest Model", "text": "America's Most Smartest Model \u00e8 un reality show americano del canale VH1, condotto da Mary Alice Stephenson e Ben Stein. Lo scopo del programma \u00e8 di trovare una persona che oltre ad essere bella esteticamente sia anche intelligente. La ricerca avviene tramite una serie di sfide che prevedono come premio finale centomila dollari, un contratto per apparire in una campagna pubblicitaria e ovviamente il titolo di \"America's Most Smartest Model\"."}
{"id": "2423051", "revid": "92723", "url": "https://it.wikipedia.org/wiki?curid=2423051", "title": "Derby del Merseyside", "text": "Il derby del Merseyside (in inglese \"Merseyside Derby\") \u00e8 il nome con cui \u00e8 altrimenti noto il confronto calcistico tra le due pi\u00f9 importanti squadre della contea inglese del Merseyside, l'Everton e il Liverpool. \u00c8 il derby pi\u00f9 longevo della massima categoria inglese, \u00e8 infatti giocato ininterrottamente a questo livello dalla stagione 1962-63.\nIl primo derby venne vinto dall'Everton nel 1894 al Goodison Park con il risultato di 3-0. Tuttavia, attualmente \u00e8 il Liverpool a detenere il maggior numero di successi che, tra gare ufficiali e non, ha trionfato 95 volte su 235 derby disputati.\nFriendly derby.\nSono numerose le ragioni del perch\u00e9 il derby del Merseyside venga anche definito \"friendly derby\" (\"derby amichevole\"). La prima motivazione \u00e8 che i club sono entrambi situati a nord della citt\u00e0 e dunque molto vicini l'un l'altro (meno di un miglio circa), con il solo Stanley Park a dividerli. L'Everton inoltre agli albori della sua storia giocava presso l'Anfield, oggi stadio dei rivali, prima che venisse spostato definitivamente al Goodison Park e che il Liverpool lo utilizzasse. Dal 1902 al 1932 inoltre i due club condividevano il programma giornaliero delle partite. Oggi non esistono questioni geografiche, politiche, sociali o religiose a dividere le due tifoserie come in altri derby, anche se in passato alcune di queste avevano spaccato la citt\u00e0. Durante gli anni '50 e gli anni '60, l'Everton era indicato come la fazione cattolica, principalmente per il successo di giocatori irlandesi come Tommy Eglington, Peter Farrell e Jimmy O'Neill, o dell'allenatore Johnny Carey. Questo rese il Liverpool il club di fazione presbiteriana, tale che non vennero acquistati giocatori cattolici irlandesi fino al 1979 quando venne preso Ronnie Whelan. Comunque, la spaccatura religiosa che divideva le due squadre, non assumeva tra i tifosi toni pi\u00f9 importanti come invece accadeva a Glasgow, in Scozia, tra i supporter del Celtic e quelli dei Rangers. Entrambi i team infatti avevano fan di ogni luogo e religione, dal presbiteriano nord del Galles, alla protestante Irlanda del Nord, fino alla cattolica Irlanda. Inoltre entrambe le squadre avevano un'origine storica di stampo metodista.\nA differenza di altri derby britannici (come quello di Bristol, quelli di Birmingham e Stoke, dove le squadre sono distanti tra loro nella citt\u00e0), a Liverpool la violenza tra le due tifoserie \u00e8 sempre stata una rarit\u00e0, anche se successivamente alla tragedia dell'Heysel, le relazioni cominciarono a sfaldarsi, con i tifosi dell'Everton che accusavano i rivali di essere colpevoli per l'esclusione dei club inglesi dalle competizioni europee, questione che stava a cuore dei Toffees dato il momento propizio per le buone prestazioni di quegli anni. Tuttavia lo strappo si ricuc\u00ec successivamente alla Strage di Hillsborough, che cost\u00f2 la morte di 96 tifosi del Liverpool, quando anche la tifoseria dell'Everton si un\u00ec alla ricerca della verit\u00e0 e della giustizia di quel malaugurato evento. Ventitr\u00e9 anni dopo, successivamente al riconoscimento della responsabilit\u00e0 della polizia da parte del primo ministro inglese, David Cameron, durante il match tra Everton e Newcastle, nell'agosto del 2012, in ricordo dei caduti due bambini, con le casacche delle due squadre della citt\u00e0, entrarono al Goodison Park con i numeri 9 e 6 sul retro della maglia e vennero letti tutti i nomi delle vittime, seguiti poi da una standing ovation. Un atto di solidariet\u00e0 reciproco tra Everton e Liverpool, era gi\u00e0 stato realizzato anni prima, nel 2007, quando l'undicenne Rhys Jones, tifoso dei Toffees, mor\u00ec mentre giocava a calcio per le strade della citt\u00e0 con un colpo d'arma da fuoco. Il Liverpool Football Club invit\u00f2 i genitori della vittima ed il fratello maggiore all'Anfield durante un match di Champions League. Prima dell'inizio del match lo Z-Cars, storico inno dell'Everton, risuon\u00f2 per la prima volta nello stadio dei Reds.\nLiverpool \u00e8 statisticamente la citt\u00e0 calcisticamente pi\u00f9 vincente d'Inghilterra, con un totale di 27 campionati nazionali conquistati, inoltre non \u00e8 mai stata giocata una stagione in massima divisione senza la presenza di almeno una delle due squadre. Entrambi i club hanno una storia gloriosa, con l'Everton che fece parte dei 12 club fondatori della Football Association, inoltre \u00e8 il club che ha disputato pi\u00f9 campionati in massima categoria di tutta l'Inghilterra. Dal suo canto, il Liverpool conta ben 6 Champions League, palmar\u00e8s che lo rende il club con pi\u00f9 titoli europei d'Inghilterra. Dal 1892, tutti gli anni si disputa la Liverpool Senior Cup, che vede le riserve di Liverpool, Everton e Tranmere Rovers contro squadre concittadine di minor prestigio come Prescot Cables, Southport e Marine. L'Everton ha vinto il titolo in 45 occasioni, il Liverpool ne ha 39. Anche le partite tra Everton o Liverpool e Tranmere Rovers, club che ha sede a Birkenhead, sull'altra sponda del fiume Mersey, sono considerati derby del Merseyside, ma il Tranmere non ha mai disputato campionati in massima divisione, rendendo molto sporadico l'incontro tra i team in partite ufficiali. Un altro punto d'unione tra Everton e Liverpool, sono le due rappresentative femminili, entrambi associate alla FA WSL, tuttavia solo le donne dell'Everton sono riuscite a conquistare un titolo.\nStatistiche generali.\nLe due squadre si affrontarono per la prima volta il 13 ottobre 1894, e la partita si concluse sul punteggio di 3-0 in favore dell'Everton.\nDal 1962 la stracittadina non si \u00e8 mai svolta in una serie inferiore alla Prima Divisione, fatto questo che la rende la sfida maggiormente ininterrotta del massimo campionato inglese; a tale anno, infatti, risale l'ultima retrocessione di una delle due squadre (il Liverpool) in Second Division; da allora entrambe le societ\u00e0 hanno sempre militato in First Division e, dal 1992, in Premier League.\nLa pi\u00f9 larga vittoria dell'Everton \u00e8 il 5-0 del 9 aprile 1909, mentre quella del Liverpool un 6-0 risalente al 7 settembre 1935. La partita con il maggior numero di gol segnati complessivamente dalle due formazioni si \u00e8 svolta l'11 febbraio 1933 ed \u00e8 terminata 7-4 per i \"Reds\".\nMarcatori.\nIan Rush del Liverpool, grazie ai suoi 25 gol, \u00e8 il calciatore con pi\u00f9 marcature nella storia del derby del Merseyside. La prima tripletta venne realizzata da Alexander Young, attaccante dell'Everton dei primi del '900, che in quella stessa partita segn\u00f2 4 reti. Il pi\u00f9 giovane giocatore a segnare nella storia degli scontri tra le due rivali \u00e8 Danny Cadamarteri, che nell'ottobre 1997 sigl\u00f2 una rete con la casacca dei \"Toffees\" a soli 18 anni e 6 giorni.\nNella seguente tabella sono riportati i marcatori che hanno realizzato almeno 4 gol nel derby.\nRisultati ottenuti.\nLa seguente tabella contiene i dati relativi agli scontri tra i due club ed \u00e8 aggiornata aggiornata al 5 gennaio 2020.\nLista dei risultati.\nLa seguente tabella riporta tutti i risultati ottenuti dai due \"team\" nelle partite ufficiali di campionato, FA Cup, League Cup, Charity Shield e SuperCup; ed \u00e8 aggiornata al 5 gennaio 2020.\nIn rosso le vittorie del Liverpool, in blu quelle dell'Everton, in grigio i pareggi."}
{"id": "2423056", "revid": "729019", "url": "https://it.wikipedia.org/wiki?curid=2423056", "title": "Anacapa", "text": "Anacapa \u00e8 una piccola isola vulcanica dell'arcipelago delle Channel Islands in California (USA), situata a circa 23\u00a0km dalle coste della Contea di Ventura, di cui fa parte.\nGeografia.\nL'isola \u00e8 composta da tre isolotti, West, Middle e East Anacapa. Fa parte del Channel Islands National Park ed \u00e8 la pi\u00f9 piccola delle Northern Channel Islands. La popolazione \u00e8 di 3 persone, secondo il censimento statunitense del 2000, che sono i ranger fissi del parco.\nIl pi\u00f9 alto punto sul livello del mare si chiama Summit Peak 2 e trova sulla West Anacapa e tocca i 283 metri. Sulla East Island si trova un arco naturale alto 12 metri, l\"'Arch Rock\".\nStoria.\nDelle Channel Islands, Anacapa, \u00e8 l'unica a non avere un nome di derivazione spagnola. \"Anacapa\" deriva, infatti, dalla parola \"eneepah\" usata dalla trib\u00f9 dei Chumash per indicare un'isola miraggio.\nNella notte del 2 dicembre 1853 un battello a vapore, il \"Winfield Scott\", si schiant\u00f2 contro le rocce della Middle Anacapa. Tutti i passeggeri rimasero illesi e furono recuperati dopo una settimana. Mentre il 31 gennaio 2000 il volo Alaska Airlines 261 precipit\u00f2 nelle acque vicino all'isola.\nLa United States Coast Guard ha costruito un piccolo faro nel 1912 e un faro nel 1932 (l\"'Anacapa Island Light\"). Questo \u00e8 stato l'ultimo faro costruito dallo United States Lighthouse Service (il Servizio di Fari degli Stati Uniti). Il faro \u00e8 situato nella parte orientale dell'isola, all'entrata del Canale di Santa Barbara.\nFlora e Fauna.\nSull'isola sono presenti alcuni ratti (\"Rattus rattus\") che sono stati portati dalle navi dei conquistatori. Questi animali hanno avuto effetti devastanti per gli uccelli marini dell'isola e per le altre specie, ma sono stati completamente sterminati nel 2001-2002. Dopo la scomparsa dei ratti, alcuni esemplari di urietta di Xantus (\"Synthliboramphus hypoleucus\") sono ricomparsi in maniera notevole.\nUn'altra specie invasiva dell'isola di Anacapa \u00e8 la \"Carpobrotus edulis\" (della famiglia delle Aizoaceae). Questa pianta \u00e8 nativa dell'Africa e fu trasportata negli anni cinquanta dalla United States Coast Guard per prevenire l'erosione costiera."}
{"id": "2423057", "revid": "125643731", "url": "https://it.wikipedia.org/wiki?curid=2423057", "title": "Audax Italiano La Florida", "text": "L'Audax Italiano La Florida \u00e8 una societ\u00e0 calcistica di Santiago, in Cile. Gioca nel Estadio Municipal de La Florida con la capienza di posti.\nStoria.\nIl club \u00e8 stato fondato da italiani emigrati a Santiago, il 30 novembre 1910 con il nome di Audax Club Ciclista Italiano nel negozio di cappelli di Alberto Caffi. Nel 1922, quando a Santiago la popolarit\u00e0 del calcio crebbe, la squadra mut\u00f2 nome in Audax Club Sportivo Italiano.\nNel gennaio 2007 l'Audax \u00e8 stata trasformata in una societ\u00e0 a responsabilit\u00e0 limitata e ha cambiato il suo nome in Club Deportivo Audax Italiano La Florida, aggiungendo il nome del comune La Florida.\nLa squadra \u00e8 sempre stata protagonista nel calcio cileno, ma non \u00e8 mai stata in grado di partecipare a una competizione internazionale fino al 2007, quando ha partecipato alla Coppa Libertadores. Come squadra fondata da immigrati, ha una rivalit\u00e0 accesa con gli altri club di Santiago nati da immigrati, vale a dire l'Uni\u00f3n Espa\u00f1ola (fondata dagli spagnoli) e il Palestino (fondata dai palestinesi).\nRosa 2021-2022.\n \n "}
{"id": "2423061", "revid": "125701090", "url": "https://it.wikipedia.org/wiki?curid=2423061", "title": "Giuliano Pisani", "text": "Biografia e studi.\nNato a Verona il 13 aprile 1950, nel 1974 si laurea in Storia greca all'Universit\u00e0 degli Studi di Padova con Franco Sartori. Vincitore di Concorso nazionale a cattedre, nel 1978 \u00e8 nominato docente straordinario di Lettere Latine e Greche al liceo classico Giorgione di Castelfranco Veneto (Treviso) e dal 1979 al 2010 \u00e8 ordinario al Liceo Classico \"Tito Livio\" di Padova. Dal 2011 \u00e8 membro del Comitato Istituzionale dei Garanti per la Cultura Classica del MIUR, con compiti di promozione e sviluppo della cultura classica nella scuola secondaria di secondo grado e di cura delle Olimpiadi delle Lingue e Civilt\u00e0 Classiche.\nPer i suoi meriti culturali \u00e8 membro della Soci\u00e9t\u00e9 Europ\u00e9enne de Culture dal 1991, socio della Fondazione Lorenzo Valla dal 1996 e socio corrispondente dal 2013 ed effettivo dal 2017 dell'Accademia Galileiana di Scienze, Lettere ed Arti.\nNel 2017 il Presidente della Repubblica gli ha conferito il titolo di Cavaliere dell'Ordine al Merito della Repubblica Italiana.\nI suoi interessi di studioso spaziano in vari campi, ma sono incentrati prevalentemente sulla filosofia, intesa come guida all'azione e alla saggezza. Di qui le sue traduzioni e i suoi studi su Platone e Plutarco (in particolare i \"Moralia\", gli scritti etici che si occupano di cura dell'anima, di educazione, di politica) e su Marsilio Ficino. Sua anche una innovativa e per certi aspetti rivoluzionaria interpretazione della Cappella degli Scrovegni di Giotto.\nNel 1990 ha vinto il Premio Monselice \u2013 Leone Traverso per le sue traduzioni dal greco. Nel 1999 ha ricevuto il Premio Marcello d'Olivo - Citt\u00e0 di Lignano \u2013 V ed. (Sezione Lettere) e nel 2000 il Premio Francesco Petrarca dell'Accademia Euganea di Scienze, Lettere e Arti.\nNel 2009 ha vinto con \"I volti segreti di Giotto\", edito da Rizzoli, il Premio del Libraio - Citt\u00e0 di Padova - XVI edizione nella sezione Saggistica.\nDal 1983 al 1988 \u00e8 stato segretario e dal 1988 \u00e8 Presidente dell'Associazione Italiana di Cultura Classica, Delegazione di Padova. \nDal 27 maggio 2011 a maggio 2013 \u00e8 stato membro del Consiglio direttivo dell'Istituto veneto per la storia della Resistenza e dell'et\u00e0 contemporanea dell'Universit\u00e0 di Padova, poi Centro d'Ateneo.\nAttivo promotore culturale, con un'attenzione particolare rivolta al mondo giovanile, ha ideato nel 1994 il Premio letterario Campiello Giovani, di cui \u00e8 stato fino al 2021 Presidente del Comitato tecnico.\nNel 2013 \u00e8 stato Presidente esecutivo della Giuria internazionale del Premio Ernest Hemingway di Lignano Sabbiadoro (XXIX ed.), di cui ha riscritto lo statuto. \nNel 2001 ha ideato con Virginia Baradel il format di Gemine Muse, che prevede il dialogo tra l'opera di un giovane artista con un'opera di sua scelta conservata in un museo, progetto divenuto in breve di respiro europeo.\nDal 1995 organizza a Padova un ciclo di incontri, da lui ideato, sul tema \"Filosofia come terapia\".\nDa anni ha promosso il progetto \"Padua - Home of the Righteous\", che ha portato alla realizzazione del Giardino dei Giusti del Mondo di Padova. Inaugurato il 5 ottobre 2008, vi si onora con una pianta tutti coloro che si sono opposti ai genocidi dell'ultimo secolo in ogni parte del mondo.\nIl suo impegno civile lo ha portato a ricoprire l'incarico di consigliere comunale (dal 1999 al 2014) e di Assessore alla Cultura e alle politiche scolastiche e giovanili della citt\u00e0 di Padova (2000-2004). \nNella seduta del 22 febbraio 2010 ha scritto e fatto approvare all'unanimit\u00e0 dal Consiglio Comunale di Padova la proposta di candidatura seriale della Cappella degli Scrovegni di Giotto e degli altri siti affrescati padovani del Trecento ad essere riconosciuta come Patrimonio Mondiale dell'Unesco, proposta accolta dall'Unesco il 24 luglio 2021.\nStudi su Plutarco.\nEdizione, con testo greco, traduzione, introduzioni e note, dei \"Moralia\" di Plutarco, di cui sono usciti i primi tre volumi, per un totale di ventiquattro scritti (edizioni Biblioteca dell'Immagine di Pordenone):\nNegli Oscar Mondadori Giuliano Pisani ha pubblicato i seguenti testi plutarchei:\nNel 2017 per la collana \"Il pensiero occidentale\" della Bompiani ha coordinato con Emanuele Lelli l'edizione bilingue integrale in un unico volume dei \"Moralia\":\nI volti segreti di Giotto.\n\"Una splendida avventura intellettuale nel cuore dell'ispirazione di Giotto e dell'affascinante mondo del Trecento italiano\" (Antonia Arslan)\nLa ricerca muove da un'apparente stranezza e indizio dopo indizio, come in una trama poliziesca, arriva a scoperte sorprendenti all'interno di uno dei pi\u00f9 celebri capolavori della storia dell'arte universale, la Cappella degli Scrovegni di Giotto. Le singole tessere trovano la loro esatta collocazione e vanno a comporre un perfetto mosaico. Ne esce la dimostrazione di un rigoroso codice filosofico-teologico ispirato a Giotto non dal Dante tomista, come si \u00e8 sempre creduto, ma da un frate agostiniano, Alberto da Padova, maestro alla Sorbona, tra i pi\u00f9 celebrati teologi del suo tempo. Cadono cos\u00ec inveterati luoghi comuni e addirittura vengono individuate figure mai viste prima in uno dei punti fondamentali del ciclo, la mandorla iridata di Cristo Giudice: al posto dei presunti simboli degli evangelisti compaiono un centauro, un'orsa, un luccio... Un caso che ha avuto un'eco internazionale. \u00abQueste puntuali rettifiche \u2013 ha scritto Lorenzo Mondo - sono il risultato di un accessibile, affascinante percorso nella cultura del tempo. Rappresentano i nodi essenziali di un libro che non trascura tuttavia di intrattenere il lettore sulle pi\u00f9 vivide e vulgate sezioni degli affreschi riguardanti le storie della Vergine e di Ges\u00f9. Quasi una guida, colta e amabile, a immagini e allegorie che costituiscono un \"unicum\" nella storia dell'arte e della simbologia cristologica medievale\u00bb.\nLa Cappella degli Scrovegni. La rivoluzione di Giotto.\nGiuliano Pisani, \"La Cappella degli Scrovegni. La rivoluzione di Giotto\", Skira, Milano 2021, pp. 1-176 (ISBN 978-88-572-4363-4)\nUn viaggio alla scoperta del rivoluzionario ciclo pittorico di Giotto nella Cappella degli Scrovegni a Padova, sia sul piano storico-artistico che su quello teologico-religioso\nGiuliano Pisani ci accompagna nel cuore di uno dei massimi capolavori dell\u2019arte occidentale: gli affreschi dipinti da Giotto nella Cappella degli Scrovegni. Tessera dopo tessera ci svela il mosaico affascinante e complesso della storia sacra, individuando le fonti di riferimento e fornendo una lettura finalmente unitaria e coerente dell\u2019intero ciclo. Ne risultano chiariti i numerosi simboli e si individua nel frate eremitano Alberto da Padova colui che forn\u00ec al pittore le linee concettuali e il programma teologico. La loro intesa d\u00e0 vita al capolavoro. Questo mirabile scrigno ci chiama a meditare sulle nostre scelte; ci invita al senso di responsabilit\u00e0, individuale collettiva; ci indica la via del bene, della giustizia, della speranza, dell\u2019amore.\nNella Cappella degli Scrovegni, Giotto rivoluziona il linguaggio della pittura, introducendo il realismo, descrivendo i sentimenti, curando la resa minuziosa dei dettagli, l\u2019esattezza architettonica, la scansione dello spazio, la prospettiva che scandisce i piani e crea profondit\u00e0. E soprattutto il trionfo del colore e della luce. All'edizione in lingua italiana si affiancano le traduzioni in inglese, francese e tedesco. \nGiuliano Pisani, \"The Scrovegni Chapel, Giotto's Revolution\", Translation by Laura Orsi, Philip Harvey and Stefan Mattessich, Skira, Milano 2021, pp. 1-176 (ISBN 978-88-572-4452-5)\nGiuliano Pisani, \"La Chapelle des Scrovegni. La r\u00e9volution de Giotto\", Traduit par Isabelle Baragan et Maurizia Dalla Volta, Skira, Milano 2021, pp. 1-176 (ISBN 978-88-572-4531-7)\nGiuliano Pisani, \"Die Scrovegni Kapelle. Giottos Revolution,\" \u00dcbersetzung von Klaus Mueller, Skira, Milano 2021, pp. 1-176 (ISBN 978-88-572-4532-4)\nRaphael.\nNel settembre del 2019 ha edito il suo primo romanzo, \"Raphael\", con la casa editrice GMlibri di Milano (ISBN 8855280031).\nUn romanzo originalissimo, che mescola stili e contenuti diversi, una novit\u00e0 nel panorama editoriale attuale. Vi si intrecciano pi\u00f9 storie, apparentemente tra loro lontane, nello spazio e nel tempo. Una prima riguarda le vicende di due gesuiti, l\u2019italiano Rodolfo d\u2019Acquaviva e il catalano Antoni de Montserrat, che da Goa, in India, compiono nella seconda met\u00e0 del XVI secolo un lungo viaggio per incontrare il Gran Mogol Akbar nella sua capitale, la leggendaria e bellissima Fatehpur Sikri. Una seconda storia \u00e8 ambientata ai giorni nostri e ha come protagonisti due innamorati, la giovane Catherine Mercier, assistente di un maestro indiano, l\u2019anziano professor Surendranath, e Giulio Corsi, docente di storia dell\u2019arte a Venezia. La terza riguarda le indagini del commissario Chetan Krishan della polizia di Mumbai per venire a capo dell\u2019omicidio per strangolamento dello stesso prof. Surendranath. Su tutte queste vicende aleggia un misterioso dipinto di Raffaello, carico di valori simbolici. Il lettore viene letteralmente catturato dai continui cambi del piano narrativo, che avanzano verso un punto d\u2019incontro che si svela soltanto alla fine e fanno di questo romanzo un avventuroso viaggio nel tempo passato e nella realt\u00e0 contemporanea. Vi si scorgono anche i tratti distintivi del suo autore: la fiducia nella ragione e nei valori che l\u2019umanit\u00e0 sa esprimere, il solido riferimento etico nelle scelte cui la vita ci chiama.\nMostre multimediali d'arte.\nNel 2017 ha curato con Alessandro Tomei la mostra multimediale \"Magister Giotto\" (Venezia, Scuola Grande della Misericordia).\nNel 2018 ha curato con Mario Guderzo la mostra multimediale \"Magister Canova\" (Venezia, Scuola Grande della Misericordia).\nNel 2019 ha curato a Tbilisi, capitale della Georgia, la mostra multimediale \"Immagica. Arte italiana. Un viaggio nella Bellezza\"."}
{"id": "2423068", "revid": "729019", "url": "https://it.wikipedia.org/wiki?curid=2423068", "title": "Marie Louis Henry de Granet-Lacroix de Chabri\u00e8res", "text": "Biografia.\nMarie Louis Henry de Granet-Lacroix de Chabri\u00e8res era figlio del Barone Pierre Henry Joseph e di Claudine Olympe de Lancelin de Laroli\u00e8re.\nIntrapresa la carriera militare, entr\u00f2 nella scuola di Saint-Cyr nel 1825, prestando quindi servizio nel 19\u00ba reggimento di fanteria leggera col quale prese parte all'assedio di Anversa del 1832. Venne decorato per questa operazione il 9 gennaio del 1833 con la croce di cavaliere della Legion d'onore e successivamente, il 26 aprile 1837, venne promosso capitano.\nCon il 19\u00ba reggimento fanteria leggera sbarc\u00f2 in Africa nel 1841. Il 16 ottobre 1842, divenne maggiore del 13\u00ba reggimento di fanteria leggera di stanza in Algeria e venne ferito il 3 maggio di quello stesso anno durante un combattimento a Boukoulouf.\nAder\u00ec alla legione straniera francese nel 1843 e venne posto al comando del 2\u00ba battaglione, di stanza a B\u00f4ne. Agli ordini di Enrico d'Orl\u00e9ans, duca di Aumale, egli prese il comando delle colonne di Aur\u00e8s, S\u00e9tif e in N\u00e9mentcha, e quindi nel settore di Collo, Bougie e Guelma, dal marzo del 1844. Il 20 agosto 1845 venne nominato Ufficiale della Legion d'Onore e si distinse in diverse operazioni, soprattutto a T\u00e9bessa nel 1846.\nNel gennaio del 1848 si dimise dall'esercito, ma sette anni dopo (col grado puramente formale di colonnello), riprese il servizio militare ponendosi a capo del 2\u00ba reggimento della Legione Straniera formando i propri battaglioni a Besan\u00e7on nel febbraio 1855.\nIl 29 maggio di quello stesso anno egli ottenne la permuta di titolo col colonnello de Caprez, combattendo quindi all'assedio di Sebastopoli l'8 settembre. Egli si pose alla testa delle truppe che entrarono nella citt\u00e0 conquistata.\nIl 16 aprile 1856 ottenne ufficialmente il comando dei reggimenti assegnatigli e nel giugno 1856, fece ritorno in Algeria con la Legione Straniera ricostituendo le sue armate.\nDopo la guerra di Crimea, egli torn\u00f2 nuovamente in Algeria dove dovette sostenere alcuni scontri per la pacificazione del paese, divenendone capo della polizia locale.\nNel marzo del 1859 il 2\u00aa Legione Straniera venne designato alla campagna d'Italia ed il 19 aprile di quello stesso anno egli si imbarc\u00f2 a Marsiglia per raggiungere Genova. Tocc\u00f2 terra il 26 aprile ed il 4 giugno 1859 prese parte alla battaglia di Magenta, sempre col grado di colonnello. Qui, durante le operazioni, venne colpito da una palla di fucile in pieno petto mentre tentava di caricare gli austriaci alla testa dei propri legionari.\nVenne sepolto nel piccolo cimitero di St F\u00e9rr\u00e9ol presso le antiche rovine del castello di Chabri\u00e8res, nel distretto di Boll\u00e8ne, dove riposa ancora oggi con i restanti membri della sua famiglia."}
{"id": "2423081", "revid": "1935652", "url": "https://it.wikipedia.org/wiki?curid=2423081", "title": "Luigi Belloli", "text": "Biografia.\nLuigi Belloli, nacque da una famiglia benestante inverunese che possedeva un'industria di produzione di olio.\nFu ordinato presbitero il 15 giugno 1946 dal cardinale Alfredo Ildefonso Schuster. Divenne successivamente rettore dell'Almo Collegio Borromeo dal 1961 al 1969 per poi passare con la carica di rettore al Pontificio seminario lombardo, ove venne sostituito da Dionigi Tettamanzi.\nMinistero episcopale.\nVenne quindi eletto alla sede vescovile di Anagni-Alatri il 7 dicembre 1987 e consacrato il 6 gennaio dell'anno successivo nella basilica di San Pietro in Vaticano per l'imposizione delle mani di papa Giovanni Paolo II, coconsacranti gli arcivescovi Eduardo Mart\u00ednez Somalo e Giovanni Battista Re. Durante l'episcopato fond\u00f2 (con l'aiuto di Ludovico Quattrocchi) ad Anagni la Scuola cattolica diocesana, la scuola media ginnasio \"Bonifacio VIII\" - liceo \"Leoniano\".\nSi ritir\u00f2 dall'incarico di vescovo di Anagni-Alatri il 6 marzo 1999, per raggiunti limiti di et\u00e0; divenuto vescovo emerito collabor\u00f2 con il clero inverunese. In occasione dell'anniversario della sua consacrazione episcopale nel 2008, si svolse una fiaccolata conclusa con il conferimento del \"San Martino d'oro\" (riconoscimento per i cittadini inverunesi). Venne poi proclamato dal consiglio comunale \"cittadino benemerito\" per un importante lascito librario alla Biblioteca comunale di Inveruno.\nPerse quasi definitivamente la facolt\u00e0 della parola a causa di problemi alle corde vocali: smise cos\u00ec di celebrare pubblicamente la messa e si ritir\u00f2 completamente a vita privata.\nMor\u00ec il 5 novembre 2011 presso la sua residenza a Inveruno.\nLa messa esequiale \u00e8 stata celebrata il 7 novembre a Inveruno (dove \u00e8 stato proclamato il lutto cittadino) dall'arcivescovo di Milano cardinale Angelo Scola, concelebranti il cardinale Dionigi Tettamanzi e i vescovi Lorenzo Loppa, Carlo Roberto Maria Redaelli, Erminio De Scalzi, Giovanni Giudici, Luigi Stucchi, Claudio Baggini, Luigi Bettazzi, Serafino Faustino Spreafico e Mario Delpini.\nIl suo corpo \u00e8 stato tumulato nella cattedrale di Anagni.\nGenealogia episcopale.\nLa genealogia episcopale \u00e8:"}
{"id": "2423083", "revid": "339392", "url": "https://it.wikipedia.org/wiki?curid=2423083", "title": "Taormina Film Festival", "text": ""}
{"id": "2423085", "revid": "22356", "url": "https://it.wikipedia.org/wiki?curid=2423085", "title": "Fluvioviridavis platyrhamphus", "text": "Il fluvioviridave (Fluvioviridavis platyrhamphus) \u00e8 un uccello estinto di incerta classificazione. I suoi resti sono stati ritrovati in Wyoming, nella ben nota formazione di Green River, risalente all'Eocene inferiore (circa 55 milioni di anni fa).\nDescrizione.\nL'aspetto e le dimensioni di questo uccello dovevano essere piuttosto simili a quelle dell'attuale guaciaro (\"Steatornis caripensis\"), ma i due animali si distinguevano per alcune importanti caratteristiche. Le zampe posteriori, ad esempio, erano molto pi\u00f9 corte nella forma eocenica, in particolare il tarsometatarso era notevolmente abbreviato. Il becco, inoltre, era molto pi\u00f9 lungo in \"Fluvioviridavis\", e assomigliava a quello degli attuali pigliamosche (Muscicapidae).\nClassificazione.\nQuesta combinazione di caratteristiche non permette di chiarire i rapporti filogenetici di \"Fluvioviridavis\" con altri uccelli. \u00c8 possibile che questo animale fosse imparentato alla lontana con i guaciari (gen. \"Steatornis\"), o con altre forme simili dell'Eocene (\"Prefica\", \"Paraprefica\"). In ogni caso, Mayr e Daniels (2001) hanno indicato un'attribuzione incerta anche a livello di famiglia, mentre lo stesso Mayr (2009) ha preferito istituire la famiglia Fluvioviridavidae per questa forma e per un'altra specie europea (\"Eurofluvioviridavis\").\nUno studio successivo (Nesbitt et al., 2011), basato su nuovi esemplari di \"Fluvioviridavis\", ha portato alla conclusione che questo uccello era un rappresentante basale dei podargiformi (Podargiformes). Nello studio i podargi e i guaciari sono considerati due \"sister groups\", grazie soprattutto alle evidenze fossili. Le caratteristiche della mandibola e del palato di \"Fluvioviridavis\" dimostrerebbero che molte caratteristiche insolite del cranio dei podargi attuali si svilupparono a partire almeno dall'Eocene inferiore, oltre 50 milioni di anni fa. Secondo lo studio di Nesbitt e colleghi, inoltre, \"Eurofluvioviridavis\" non sarebbe strettamente imparentato con la forma nordamericana; il pi\u00f9 stretto parente di \"Fluvioviridavis\" potrebbe essere invece un altro uccello proveniente dal giacimento di Messel, \"Masillapodargus\".\nSignificato dei fossili.\nI fossili di \"Masillapodargus\" e di \"Fluvioviridavis\" dimostrano che i podargiformi avevano una distribuzione geografica molto pi\u00f9 ampia nel passato, mentre attualmente sono confinati all'Australasia. Questi ritrovamenti fossili indicano che le principali suddivisioni del gruppo di uccelli noti come Strisores (Caprimulgiformes e Apodiformes) si erano gi\u00e0 diversificate nell'Eocene inferiore.\nSignificato del nome.\nIl nome generico, \"Fluvioviridavis\", significa \"uccello di Green River\", con riferimento alla formazione in cui \u00e8 stato rinvenuto l'unico resto fossile. L'epiteto specifico, \"platyrhamphus\", si riferisce alla forma del becco e significa \"dal rostro piatto\"."}
{"id": "2423087", "revid": "22356", "url": "https://it.wikipedia.org/wiki?curid=2423087", "title": "Eurofluvioviridavis robustipes", "text": "L'eurofluvioviridave (Eurofluvioviridavis robustipes) \u00e8 un uccello estinto di incerta classificazione. Visse nell'Eocene medio (circa 48 milioni di anni fa) e i suoi resti sono stati ritrovati in Germania, nel ben noto pozzo di Messel.\nDescrizione.\nQuesto uccello doveva assomigliare abbastanza all'odierno guaciaro (\"Steatornis caripensis\"), ma possedeva numerose caratteristiche che lo distinguevano dalla forma attuale. Il becco, in particolare, era lungo e piatto, simile a quello dei pigliamosche (Muscicapidae), al contrario di quello leggermente uncinato del guaciaro. Le zampe, inoltre, erano estremamente corte, con dita eccezionalmente robuste (da qui l'epiteto specifico). In generale, il piano corporeo di questo animale sembra essere stato un miscuglio di caratteristiche che si ritrovano in vari ordini di uccelli odierni.\nClassificazione.\nQuesta forma \u00e8 stata descritta da alcuni resti provenienti dal giacimento di Messel, in precedenza attribuiti con qualche dubbio alla forma americana \"Fluvioviridavis\". Nel 2005 Mayr ridescrisse i resti e li attribu\u00ec a un nuovo genere, distinto dal precedente principalmente per la morfologia delle zampe (dalle dita notevolmente pi\u00f9 forti). Questa caratteristica indica che le due forme, bench\u00e9 strettamente imparentate, occupavano differenti nicchie ecologiche. La famiglia Fluvioviridavidae, ecologicamente diversificata nel corso dell'Eocene, non \u00e8 di facile classificazione, ma alcune somiglianze possono essere notate con l'ordine dei caprimulgiformi.\nUno studio successivo (Nesbitt et al., 2011), basato su nuovi esemplari di \"Fluvioviridavis\", ha portato alla conclusione che questo uccello era un rappresentante basale dei podargiformi (Podargiformes). Secondo lo studio di Nesbitt e colleghi, inoltre, \"Eurofluvioviridavis\" non sarebbe strettamente imparentato con la forma nordamericana; il pi\u00f9 stretto parente di \"Fluvioviridavis\" potrebbe essere invece un altro uccello proveniente dal giacimento di Messel, \"Masillapodargus\"."}
{"id": "2423088", "revid": "339392", "url": "https://it.wikipedia.org/wiki?curid=2423088", "title": "Yehiel De Nur", "text": ""}
{"id": "2423091", "revid": "287204", "url": "https://it.wikipedia.org/wiki?curid=2423091", "title": "Alatrofloxacina", "text": "L' alatrofloxacina \u00e8 un principio attivo che appartiene alla classe dei chinoloni di quarta generazione. \u00c8 un profarmaco della trovafloxacina. Il farmaco \u00e8 stato commercializzato in UE dalla societ\u00e0 farmaceutica Pfizer con il nome di Trovan IV, nella forma di sale mesilato. Il 20 marzo 2001, la Commissione Europea ha adottato la decisione di ritirare l'autorizzazione al commercio del farmaco. Il farmaco era gi\u00e0 stato sospeso nell'agosto 1999 dopo la segnalazione di 152 casi documentati di eventi seri di epatite, inclusi 9 casi di decesso o che avevano richiesto un trapianto di fegato.\nMeccanismo di azione.\nCome tutti i chinoloni agisce interrompendo la replicazione delle molecole dell'acido deossiribonucleico nei batteri.\nControindicazioni.\nIl farmaco \u00e8 controindicato in persone con una storia di ipersensibilit\u00e0 alla trovafloxacina, alatrofloxacina, o pi\u00f9 in generale ad antibiotici chinoloni.\nFarmacocinetica.\nDopo somministrazione per via endovenosa, l'alatrofloxacina \u00e8 rapidamente convertita in trovafloxacina. Le concentrazioni plasmatiche di alatrofloxacina sono infatti inferiori ai livelli quantificabili nel giro di 10 minuti dal completamento di un'infusione di 1 ora. La distribuzione nei tessuti, il metabolismo e l'eliminazione per via urinaria seguono quelli della trovafloxacina.\nFarmacodinamica.\nL'alatrofloxacina \u00e8 un fluorchinolone che, in vitro, ha una ampio spettro di attivit\u00e0 verso microrganismiaerobi gram-negativi e gram-positivi e verso microrganismi anaerobi. L'alatrofloxacina inibisce in modo selettivo i due tipi di enzima topoisomerasi presenti nel batterio: la DNA girasi e la topoisomerasi IV. Si tratta di enzimi fondamentali per la cellula batterica e coinvolti nei processi di duplicazione, trascrizione e riparazione del DNA. La topoisomerasi IV svolge la funzione di separazione delle catene di DNA che deve essere replicato (cio\u00e8 duplicato) prima che avvenga la divisione cellulare batterica.\nQualora il DNA non possa essere separato, il processo di replicazione delle molecole dell'acido deossiribonucleico batterico viene interrotto: il batterio non pu\u00f2 pi\u00f9 dividersi e quindi replicarsi. Il secondo enzima, la DNA girasi, \u00e8 invece deputato al Superavvolgimento del DNA: questo processo di superavvolgimento \u00e8 cruciale per permettere al DNA di rientrare nelle cellule di nuova formazione. Il blocco di entrambi i meccanismi porta, in ultima analisi, alla morte del batterio. \nEffetti indesiderati.\nTra gli effetti indesiderati che si verificano con maggiore frequenza si segnalano i disturbi gastrointestinali: specie diarrea, dolori addominali, dispepsia, nausea e vomito. Possibili anche: rash cutaneo e prurito, cefalea, vertigini, disturbi del sonno e confusione mentale. "}
{"id": "2423093", "revid": "6923", "url": "https://it.wikipedia.org/wiki?curid=2423093", "title": "Prulifloxacina", "text": "La prulifloxacina (nella fase sperimentale conosciuta con la sigla NM441) \u00e8 una molecola che appartiene alla classe dei chinoloni di quarta generazione. Viene utilizzata nel trattamento delle infezioni delle vie urinarie e delle vie respiratorie. In Italia \u00e8 venduta dalla societ\u00e0 farmaceutica A.C.R.A.F (Aziende Chimiche Riunite Angelini Francesco) con il nome commerciale di \"Unidrox\" nella forma farmaceutica di compresse da 600\u00a0mg.\nFarmacodinamica.\nLa molecola \u00e8 dotata di un ampio spettro di azione, sovrapponibile a quello della ciprofloxacina, e di grande efficacia nei confronti di un'ampia gamma di batteri Gram\u2013positivi e Gram\u2013negativi. \nCome tutti i chinoloni la prulifloxacina agisce inibendo in modo selettivo i due tipi di enzima topoisomerasi, la DNA\u2013girasi e la topoisomerasi IV. Questi sono enzimi vitali per la cellula batterica e fondamentali per la duplicazione, la trascrizione e la riparazione del DNA. La topoisomerasi IV \u00e8 necessaria per separare le catene di DNA che deve essere replicato (cio\u00e8 duplicato) prima che avvenga la divisione cellulare batterica.\nSe il DNA non pu\u00f2 essere separato, il processo di replicazione delle molecole dell'acido deossiribonucleico batterico viene interrotto, e il batterio non pu\u00f2 pi\u00f9 dividersi e quindi replicarsi. La DNA girasi, d'altra parte, \u00e8 responsabile del superavvolgimento del DNA: tale processo \u00e8 cruciale per far s\u00ec che il DNA possa essere fatto rientrare nelle cellule di nuova formazione. Entrambi i meccanismi portano in ultima analisi alla morte del batterio.\nLa molecola \u00e8 attiva principalmente sui seguenti batteri Gram-positivi:\nStaphylococcus aureus (meticillino\u2013sensibile), Staphylococcus epidermidis, Streptococcus pneumoniae, Streptococcus pyogenes. \u00c8 inoltre attiva sui seguenti batteri Gram-negativi: Haemophilus influenzae, Legionella pneumophila, Klebsiella pneumoniae, Moraxella catarrhalis, Morganella morganii, Proteus mirabilis, Proteus vulgaris, Neisseria gonorrhoeae, Pseudomonas aeruginosa, Salmonella, Serratia marcescens, Shigella flexneri.\nFarmacocinetica.\nA seguito di somministrazione per via orale la prulifloxacina \u00e8 rapidamente assorbita dal tratto gastrointestinale. La concentrazione plasmatica massima (Cmax) viene raggiunta nel giro di circa 1 ora (Tmax) e trasformata in ulifloxacina. Lo steady\u2013state viene raggiunto in un paio di giorni dall'inizio del trattamento, con un'unica somministrazione giornaliera. La contemporanea assunzione di cibo ritarda e riduce leggermente la concentrazione al picco plasmatico di ulifloxacina, ma non modifica l'area sotto la curva (AUC).\nLe concentrazioni di ulifloxacina, il metabolita attivo di prulifloxacina, che vengono raggiunte nel tessuto polmonare e renale e nei seni paranasali sono decisamente maggiori di quelle che si registrano nel compartimento plasmatico.\nIl legame con le proteine plasmatiche \u00e8 pari al 50% circa, e non \u00e8 in relazione con la concentrazione plasmatica del farmaco.\nIl metabolita attivo, ulifloxacina, oltrepassa difficilmente la barriera ematoencefalica, come confermato dalle scarse concentrazioni raggiungibili nel liquido cerebro\u2013spinale. Nell'organismo umano prulifloxacina inizia ad essere metabolizzata durante l'assorbimento intestinale ed il metabolismo si completa a livello della ghiandola epatica.\nNon risultano interazioni significative con gli isoenzimi del citocromo P\u2013450 ad eccezione di una modesta inibizione del CYP1A1 e CYP1A2 coinvolti nel metabolismo della teofillina. L'emivita del metabolita attivo (ulifloxacina) nell'uomo si aggira intorno alle 10 ore.\nL'eliminazione dall'organismo, nell'uomo, avviene prevalentemente per via fecale. La quantit\u00e0 di ulifloxacina eliminata attraverso l'emuntorio renale \u00e8 pari a circa il 17%. Alcuni studi hanno evidenziato, dopo somministrazione orale di 600\u00a0mg, un'eliminazione della molecola per via urinaria e fecale pari approssimativamente al 95%. L'eliminazione renale avviene sia grazie alla filtrazione glomerulare che a secrezione attiva.\nUsi clinici.\nL'antibiotico trova indicazione nelle infezioni acute a carico delle basse vie urinarie, nella cistite semplice e nelle prostatiti croniche batteriche. Viene inoltre utilizzato per il trattamento delle riacutizzazioni di bronchite cronica e nella rinosinusite batterica acuta.\nEffetti collaterali e indesiderati.\nNel corso del trattamento possono insorgere disturbi, comuni a molti altri antibiotici, a carico dell'apparato gastrointestinale (anoressia, dispepsia, dolore epigastrico, nausea, vomito, diarrea). Sono stati anche segnalati disturbi della cute (prurito, esantema, eritema, orticaria, rash cutaneo) dell'apparato muscoloscheletrico (mialgie ed artralgie diffuse) del sistema nervoso (cefalea, capogiro e vertigine, agitazione psicomotoria, alterazioni del gusto).\nMolto raramente il trattamento con l'antibiotico pu\u00f2 essere associato a lievi alterazioni della creatinina e sporadicamente a casi di insufficienza renale.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo oppure ad altri antibatterici chinolonici cos\u00ec come a ad uno qualsiasi degli eccipienti utilizzati nella formulazione farmaceutica.\n\u00c8 inoltre controindicato nei bambini prima dell'et\u00e0 puberale o nei ragazzi con meno di 18 anni di et\u00e0 e incompleto sviluppo scheletrico. Non deve essere assunto da soggetti nei quali un precedente trattamento con un chinolone abbia comportato l'insorgenza di un'affezione tendinea.\n\u00c8 importante che il composto, che come altri chinoloni \u00e8 noto per abbassare la soglia convulsiva, non sia somministrato a pazienti epilettici o con una storia personale di precedenti accessi convulsivi in quanto potrebbe favorire la comparsa di questi disturbi.\n\u00c8 infine da evitarsi la somministrazione nelle donne in stato di gravidanza ed in quelle che allattano.\nLa prulifloxacina sembra avere un minore effetto sull'intervallo QTc rispetto ad altri fluorchinoloni e pertanto potrebbe essere una scelta pi\u00f9 sicura in quei pazienti con preesistenti fattori di rischio per aritmia.\nDosi terapeutiche.\nNei soggetti adulti affetti da infezioni acute delle basse vie urinarie \u00e8 spesso sufficiente l'assunzione di una sola compressa da 600\u00a0mg. In caso di infezioni complicate \u00e8 invece opportuna l'assunzione di una compressa al giorno, medesimo dosaggio, per un trattamento di durata non superiore a 10 giorni.\nNei pazienti con episodi di riacutizzazione di bronchite cronica ed in quelli affetti da rinosinusite batterica acuta \u00e8 consigliata una compressa da 600\u00a0mg, in monosomministrazione, per un periodo di trattamento di 7-10 giorni.\nIn ogni caso, nei soggetti con infezioni complicate delle basse vie urinarie ed episodi di riacutizzazione di bronchite cronica, \u00e8 consigliato proseguire il trattamento antibiotico per almeno 48\u201372 ore dai primi segni di remissione della sintomatologia.\nGravidanza e allattamento.\nStudi eseguiti sugli animali non hanno messo in evidenza teratogenicit\u00e0 della molecola. Nel ratto \u00e8 stato osservato che la prulifloxacina oltrepassa con facilit\u00e0 la barriera placentare e viene secreta in grande quantit\u00e0 nel latte materno. Dal momento che il composto pu\u00f2 causare gravi artropatie nei giovani animali, il suo uso durante la gravidanza e nelle donne che allattano al seno \u00e8 controindicato.\nAvvertenze.\nSimilmente ad altri chinoloni \u00e8 consigliato sospendere la terapia con prulifloxacina in presenza di sintomi che possano essere riconducibili a danno tendineo (dolore, gonfiore, infiammazione o rottura tendinea). Il rischio di tendinite \u00e8 generalmente basso e qualora si manifesti interessa con maggior frequenza il tendine di Achille."}
{"id": "2423095", "revid": "120699401", "url": "https://it.wikipedia.org/wiki?curid=2423095", "title": "Relitto della piattaforma Paguro", "text": "Il relitto della piattaforma Paguro \u00e8 il relitto di una piattaforma metanifera per l'esplorazione petrolifera, di tipo autosollevante, costruita tra il 1962 e il 1963 nel mare Adriatico al largo di Porto Corsini (Ravenna), assieme alla Perro Negro per conto dell'AGIP. Riconosciuto nel 2010 come sito di interesse comunitario (IT4070026) dalla regione Emilia-Romagna, \u00e8 il primo sito marino della regione.\nL'affondamento.\nA met\u00e0 del 1965 la piattaforma fu posizionata nell'Alto Adriatico sul pozzo denominato PC7 (Porto Corsini 7), a 11 miglia dal porto di Ravenna, all'altezza della foce dei Fiumi Uniti, su di un fondale di 25 metri.\nIl 28 settembre 1965 la perforazione venne fermata, avendo raggiunto il suo obiettivo: un giacimento di metano posto a circa 2,9 km sotto il livello del mare, intaccando tuttavia anche un secondo giacimento, posto sotto al primo e non previsto, contenente gas ad alta pressione. Durante le operazioni di registrazione di logging, l'equilibrio idrodinamico a fondo pozzo, che controbilanciava le pressioni dei fluidi nelle rocce, divenne instabile, provocando un'eruzione di gas che caus\u00f2 l'incendio della piattaforma. Dopo i tentativi iniziali di domare l'eruzione, la piattaforma venne abbandonata la sera del 28 settembre: nel disastro morirono annegati tre tecnici dell'Agip: Pietro Peri, Arturo Biagini e Bernardo Gervasoni. La piattaforma affond\u00f2 l'indomani. L'esplosione cre\u00f2 un cratere centrale profondo 33 metri.\nLa fuoriuscita di gas sul fondo marino gener\u00f2 una colonna di gas misto a pulviscolo d'acqua che raggiunse l'altezza di 30 metri sulla superficie del mare. L'eruzione venne domata, tre mesi dopo, con la perforazione di un pozzo direzionato che, raggiungendo nel sottosuolo il tragitto del pozzo in eruzione, permise di intasare e cementare il foro attraverso il quale il gas fuoriusciva alla superficie.\nL'Oasi odierna.\nLa parte pi\u00f9 alta della struttura attualmente si trova a 10 metri sotto il livello del mare, ed il cratere formatosi sul fondo marino, di natura argillosa sabbiosa, raggiunge i 35 metri di profondit\u00e0 ed ha visto una esplosione della flora e della fauna marina, tanto che oggi, questo reef artificiale \u00e8 diventato meta di esplorazione subacquea. Nel 1991 \u00e8 stato anche permesso l'ampliamento della struttura tramite deposizione al fondo di altro materiale ferroso proveniente dalla demolizione di altre piattaforme adriatiche, ingrandendo l'area attiva di questo santuario marino.\nPer regolamentare le immersioni e salvaguardare la vita attorno alla Paguro, \u00e8 stata istituita a Ravenna l\"'Associazione Paguro\", e dal 21 luglio 1995 l'area contenente il relitto della piattaforma \u00e8 stata dichiarata dal Ministero delle risorse agricole Zona di tutela biologica tramite il Decreto \"Istituzione della zona di tutela biologica nell'ambito del compartimento marittimo di Ravenna\".\nLa zona di tutela biologica \u00e8 diventata sito di interesse comunitario con delibera della regione Emilia-Romagna dell'8 febbraio 2010."}
{"id": "2423096", "revid": "121578424", "url": "https://it.wikipedia.org/wiki?curid=2423096", "title": "Effetto Marangoni", "text": "L'effetto Marangoni (detto anche effetto Gibbs-Marangoni) \u00e8 il trasferimento di massa lungo un'interfaccia fra due fluidi a causa di un gradiente di tensione superficiale.\nStoria.\nIl fenomeno fu osservato per la prima volta nei cosiddetti \"archetti del vino\" dal fisico britannico James Thomson (fratello di Lord Kelvin) nel 1855. L'effetto fu studiato, per la sua tesi di dottorato presso l'Universit\u00e0 di Pavia, dal fisico Carlo Marangoni, che ne pubblic\u00f2 i risultati nel 1865. Il pi\u00f9 completo trattato sull'argomento fu opera del fisico Willard Gibbs.\nDescrizione del fenomeno.\nDal momento che un liquido con una tensione superficiale pi\u00f9 elevata esercita una maggiore forza sul liquido circostante rispetto a un liquido con una bassa tensione superficiale, la presenza di un gradiente di tensione superficiale fa s\u00ec che il liquido scorra via dalle regioni a pi\u00f9 bassa tensione superficiale. Il gradiente di tensione superficiale, a sua volta, pu\u00f2 essere causato da un gradiente di concentrazione (di alcool etilico, nel caso degli archetti del vino) o da un gradiente di temperatura (la tensione superficiale \u00e8 funzione della temperatura)."}
{"id": "2423097", "revid": "174925", "url": "https://it.wikipedia.org/wiki?curid=2423097", "title": "Slancio moderato (Kandinsky)", "text": ""}
{"id": "2423101", "revid": "486946", "url": "https://it.wikipedia.org/wiki?curid=2423101", "title": "Weinstein Company", "text": ""}
{"id": "2423102", "revid": "24713006", "url": "https://it.wikipedia.org/wiki?curid=2423102", "title": "Ritualizzazione", "text": ""}
{"id": "2423103", "revid": "3831", "url": "https://it.wikipedia.org/wiki?curid=2423103", "title": "Liceo classico Andrea Doria", "text": ""}
{"id": "2423111", "revid": "278830", "url": "https://it.wikipedia.org/wiki?curid=2423111", "title": "I cacciatori di fantasmi", "text": ""}
{"id": "2423115", "revid": "33528", "url": "https://it.wikipedia.org/wiki?curid=2423115", "title": "Antoine Pierre Joseph Marie Barnave", "text": ""}
{"id": "2423119", "revid": "123735421", "url": "https://it.wikipedia.org/wiki?curid=2423119", "title": "Piattaforma metanifera", "text": "La piattaforma metanifera \u00e8 un impianto per l'estrazione del gas metano da giacimenti collocati in mare, che a sua volta pompano metano in centrali di stoccaggio e lavorazione a terra\nIn Italia.\nSi conta che in Italia, nel 2005 erano attive complessivamente 82 piattaforme, di cui 75 nel Mare Adriatico.\nDismissioni.\nPer via della naturale diminuzione ed esaurimento del metano presente nel giacimento, di cui la piattaforma ne permette lo sfruttamento, esse vengono dismesse.\nFra le soluzioni ipotizzate per il loro utilizzo:"}
{"id": "2423123", "revid": "775372", "url": "https://it.wikipedia.org/wiki?curid=2423123", "title": "Congiura dei magnati", "text": "La Congiura dei magnati \u00e8 una congiura organizzata dagli ungheresi contro gli Asburgo, che avevano assunto il titolo di re d'Ungheria. Fu detta dagli ungheresi \"congiura Wessel\u00e9nyi\" dal nome del principale personaggio coinvolto, mentre i croati la chiamano con l'espressione \"Zrinsko-frankopanska urota\" dal nome di due personaggi croati. I tedeschi usano il termine \"Magnatenverschw\u00f6rung\", che corrisponde, appunto, a \"congiura dei magnati\".\nI nobili ungheresi avevano contribuito alla guerra contro la Turchia che port\u00f2 l'esercito austriaco comandato da Raimondo Montecuccoli alla vittoria nella Battaglia di San Gottardo (1664).\nRimasero, per\u00f2 delusi dalle condizioni della Pace di Eisenburg in cui l'Austria, nonostante le vittorie, si era mostrata arrendevole e aveva ceduto ai Turchi due piazzeforti.\nSi form\u00f2 una \"lega dei nobili ungheresi\" che si oppose alla potenza austriaca degli Asburgo. Secondo la loro posizione, era la loro volont\u00e0 che aveva determinato la nomina di Leopoldo I a re di Ungheria e non il diritto dinastico. L'imperatore, a loro dire, cedendo le fortezze ai Turchi, per di pi\u00f9 accompagnate da un donativo di fiorini aveva \"rotto\" il patto con la nazione.\nQuesta attivit\u00e0 fu scoperta tramite carte compromettenti, ma il conte Nikola Zrinski, principale ideatore del complotto era gi\u00e0 morto per un incidente di caccia mentre gli altri principali cospiratori (Ferenc N\u00e1dasdy, il bano croato Petar Zrinski e Francesco Cristoforo Frangipani (Fran Krsto Frankopan) furono condannati a morte."}
{"id": "2423130", "revid": "104458", "url": "https://it.wikipedia.org/wiki?curid=2423130", "title": "Coppa UEFA 2005-2006 (calcio a 5)", "text": "La Coppa UEFA 2005-2006 \u00e8 stata la 5\u00aa edizione del torneo continentale riservato ai club di calcio a 5 vincitori nella precedente stagione del massimo campionato delle federazioni affiliate alla UEFA. La competizione si \u00e8 disputata tra il 10 settembre 2005 e il 7 maggio 2006 e avrebbe dovuto coinvolgere 34 squadre, scese tuttavia di un'unit\u00e0 dopo la rinuncia dei moldavi del nel gruppo 7. A vincere il trofeo \u00e8 stato l', al secondo successo nella manifestazione, che nella doppia finale ha superato la , alla seconda finale consecutiva persa."}
{"id": "2423138", "revid": "938", "url": "https://it.wikipedia.org/wiki?curid=2423138", "title": "Centro Armonico", "text": ""}
{"id": "2423140", "revid": "838137", "url": "https://it.wikipedia.org/wiki?curid=2423140", "title": "Centro dell'Armonia", "text": "Il Centro dell'Armonia (in lettone: \"Saska\u0146as Centrs\", in russo \"\u0426\u0435\u043d\u0442\u0440 C\u043e\u0433\u043b\u0430\u0441\u0438\u044f\") fu una coalizione di partiti politici lettoni costituitasi nel 2005 tra quattro distinti soggetti politici:\nNel 2008 all'alleanza prese parte anche il Partito Socialdemocratico (\"Soci\u0101ldemokr\u0101tisk\u0101 partija\" - SDP), gi\u00e0 Unione Socialdemocratica (\"Soci\u0101ldemokr\u0101tu savien\u012bba\" - SDS), fondato nel 2002 a seguito di una scissione dal Partito Socialdemocratico dei Lavoratori di Lettonia;\nNel 2010, TSP, SDP e JP dettero vita al Partito Socialdemocratico \"Armonia\" (SDPS), al quale ader\u00ec, nel 2011, anche il DPP: l'alleanza si venne cos\u00ec a comporre di due soli soggetti politici (SDPS e LSP).\nLa coalizione si dissolse nel 2014.\nStoria.\nPrecursori.\nUn primo accordo elettorale tra socialdemocratici e socialisti prese forma in vista delle elezioni parlamentari del 1998, quando Partito dell'Armonia Nazionale, Partito Socialista di Lettonia, Uguali Diritti e Partito Russo promossero l'alleanza \"Per i Diritti Umani nella Lettonia Unita\" (PCTVL). La lista si ripresent\u00f2 alle parlamentari delle 2002, sia pure con la defezione del Partito Russo.\nNel 2003 sia il TSP che l'LSP lasciarono la coalizione; in contrasto con tale linea politica, peraltro, alcuni esponenti di entrambe le formazioni fondarono un nuovo soggetto politico, \"Br\u012bv\u0101 Izv\u0113le Tautu Eirop\u0101\" (BITE), alleato con Uguali Diritti e parte integrante di PCTVL (dal 2014, Unione Russa di Lettonia).\nIn occasione delle elezioni europee del 2004, socialdemocratici e socialisti si presentarono autonomamente con proprie liste, non riuscendo a conseguire alcuna rappresentanza.\nLe parlamentari del 2006 e le europee del 2009.\nIn occasione delle elezioni parlamentari del 2006, socialdemocratici e socialisti, insieme a Nuovo Centro (JP) e al Partito della Citt\u00e0 di Daugavpils (DPP), lanciarono una nuova coalizione, denominata \"Centro dell'Armonia\": essa ottenne il 14,5% dei voti e 17 seggi, di cui 11 furono assegnati a TSP, 4 a LSP, 1 a JP e 1 a DPP. Alla coalizione ader\u00ec poi anche il Partito Socialdemocratico (SDP).\nL'alleanza fu riproposta alle elezioni europee del 2009, in cui ottenne il 19,9% dei voti e due europarlamentari: furono eletti Aleksandrs Mirskis (socialdemocratico) e Alfr\u0113ds Rubiks (socialista).\nNel 2010, TSP, JP e SDP confluirono nel Partito Socialdemocratico \"Armonia\" (SDPS).\nLe parlamentari del 2010 e del 2011.\nAlle elezioni parlamentari del 2010, l'alleanza divenne la seconda forza politica del paese, ottenendo il 26,6% dei voti e 29 seggi al Parlamento: 25 furono assegnati ai socialdemocratici; 4 ai socialisti.\nAlle elezioni parlamentari del 2011, la coalizione conquist\u00f2 la maggioranza relativa dei voti, pari al 28%, e ottenne 31 seggi, di cui 28 assegnati ai socialdemocratici e 3 ai socialisti.\nCi\u00f2 nonostante il Centro dell'Armonia non riusc\u00ec a formare un governo, in quanto i restanti partiti del Parlamento (Partito della Riforma, Unit\u00e0 e Alleanza Nazionale) formarono una coalizione conservatrice (56 seggi su 100) e rielessero Valdis Dombrovskis come primo ministro.\nDissoluzione.\nL'alleanza si sciolse nel 2014. Alle imminenti elezioni europee, entrambe le forze politiche che avevano costituito l'alleanza concorsero con proprie liste: i socialdemocratici ottennero il 13,1% dei voti e un seggio; i socialisti si fermarono all'1,5% e non conseguirono alcuna rappresentanza.\nAlle successive elezioni parlamentari del 2014, tre esponenti del Partito Socialista furono inseriti nelle liste del Partito Socialdemocratico \"Armonia\", ma non furono eletti."}
{"id": "2423141", "revid": "767487", "url": "https://it.wikipedia.org/wiki?curid=2423141", "title": "Hip life", "text": "L'hip life \u00e8 un genere musicale di fusione originario del Ghana, che fonde elementi \"highlife\" e hip hop. \u00c8 un genere molto popolare specialmente zona di Accra e presso le comunit\u00e0 di immigrati originari dell'Africa occidentale presenti in paesi come Stati Uniti, Regno Unito, Paesi Bassi e Germania.\nLe origini dello hip life si possono ricondurre agli anni 1980 ed all'opera di artisti come K. K. Kabobo e Gyedu Blay Ambolley, che si ispiravano all'hip hop, al reggae, ed all'highlife, ed a gruppi occidentali come i Ramblers.\nFra i primi esponenti dell'hip life propriamente detto si pu\u00f2 citare il rapper Reggie Rockstone (primi anni 1990), sebbene lo stesso Rockstone abbia in pi\u00f9 occasioni affermato di rifiutare l'etichetta di \"musicista hip life\". Altri esponenti di spicco del genere sono Lord Kenya, Da Multy Crew, The Native Funk Lords, Tic Tac ed i Vision in Progress (VIP). Fin dalla nascita di questo genere, Londra ed i suoi club dedicati alla musica africana ne hanno fortemente aiutato la crescita."}
{"id": "2423147", "revid": "278830", "url": "https://it.wikipedia.org/wiki?curid=2423147", "title": "Gli ammazzavampiri", "text": ""}
{"id": "2423154", "revid": "22356", "url": "https://it.wikipedia.org/wiki?curid=2423154", "title": "Paraprefica", "text": "La paraprefica (gen. Paraprefica) \u00e8 un uccello estinto appartenente ai caprimulgiformi, vissuto nell'Eocene medio (circa 48 milioni di anni fa). I suoi resti sono stati ritrovati in Germania, nel ben noto giacimento di Messel.\nDescrizione.\nQuesto uccello \u00e8 noto per alcuni resti fossili che includono uno scheletro completo, con tanto di cranio perfettamente conservato, ed \u00e8 uno degli uccelli eocenici meglio conservati. \"Paraprefica\", di dimensioni piuttosto modeste, doveva essere vagamente simile all'odierno nittibio (gen. \"Nyctibius\"). Il capo era dotato di un sottile becco e di un'apertura boccale molto ampia, mentre le ali erano relativamente ampie, anche se non come quelle della forma attuale.\nClassificazione.\nDescritto per la prima volta nel 1999, questo uccello \u00e8 stato in un primo tempo accostato al genere \"Prefica\", un fossile nordamericano strettamente imparentato con l'attuale guaciaro (\"Steatornis caripensis\"). In seguito, per\u00f2, nuove ricerche (Mayr 2005) hanno indicato che \"Paraprefica\" possedeva caratteristiche riscontrabili esclusivamente nella famiglia Nyctibiidae, dell'ordine dei caprimulgiformi; \u00e8 possibile che le somiglianze osteologiche tra \"Prefica\" e \"Paraprefica\" fossero dovute a caratteri primitivi riconducibili a tutti i cipselomorfi, il gruppo che comprende anche i caprimulgiformi. Al genere \"Paraprefica\" sono attribuibili due specie: P. kelleri, la meglio conosciuta, e P. major."}
{"id": "2423159", "revid": "287204", "url": "https://it.wikipedia.org/wiki?curid=2423159", "title": "U.S. Men's Clay Court Championships 2008", "text": "L'U.S. Men's Clay Court Championships 2008 \u00e8 stato un torneo di tennis giocato sulla terra rossa. \u00c8 stata la 40\u00aa edizione del U.S. Men's Clay Court Championships, che fa parte della categoria International Series nell'ambito dell'ATP Tour 2008. Si \u00e8 giocato al River Oaks Country Club di Houston in Texas negli Stati Uniti dal 14 al 20 aprile 2008.\nCampioni.\nSingolare.\n Marcel Granollers-Pujol ha battuto in finale James Blake, 6\u20134, 1\u20136, 7\u20135\nDoppio.\n Ernests Gulbis / Rainer Sch\u00fcttler hanno battuto in finale Pablo Cuevas / Marcel Granollers-Pujol, 7\u20135, 7\u20136(3)"}
{"id": "2423162", "revid": "767487", "url": "https://it.wikipedia.org/wiki?curid=2423162", "title": "Kichiku", "text": " \u00e8 un film del 1997, diretto da Kazuyoshi Kumakiri, basato su un fatto realmente avvenuto nel 1972, quando alcuni membri dell'Armata Rossa Giapponese si uccisero tra di loro. Fu presentato in anteprima in Europa al Festival di Berlino nel febbraio 2008.\nTrama.\nAizawa, leader di un gruppo estremista di studenti, si trova in carcere. Durante la sua assenza, la leadership del gruppo viene presa dalla fidanzata di Aizawa, Masami, che usa il sesso come mezzo per sottomettere il resto del gruppo.\nIn seguito al suicidio in carcere di Aizawa, Masami inizia a perdere la fiducia degli altri membri. Successivamente Yamane tradisce gli amici e viene scoperto da Masami, che lo porta in un bosco insieme agli altri appartenenti del gruppo, tra i quali vi sono il timido Kumatani e il nuovo arrivato Fujihara, abile con la katana. Nel bosco Masami impazzisce e fa esplodere la testa di Yamane, con un colpo di fucile, quindi evira un altro ragazzo.\nTornati alla loro base, il gruppo continua a smembrarsi. Masami evira un ragazzo mentre gli sta praticando una fellatio, quindi viene aggredita a sua volta dallo stesso ragazzo, che le \ninfila un fucile nella vagina e preme il grilletto. Scoperto da Fujihara, che ha gi\u00e0 ucciso Kumatani, il ragazzo viene fatto a pezzi con l'ausilio della katana. Successivamente Fujihara si suicida, recidendosi la carotide con la katana.\nProduzione.\nOpera prima del regista Kazuyoshi Kumakiri, che lo diresse all'et\u00e0 di 23 anni, \"Kichiku\" fu realizzato come tesi di laurea all'\u014csaka Art College. I soldi necessari per girare la pellicola furono trovati da Kumakiri tramite alcuni lavori saltuari, mentre il resto del budget fu completato grazie al lavoro come cavia per alcuni test farmaceutici di Tomohiro Zaizen, che interpreta il ruolo del traditore Yamane e figura anche come produttore della pellicola, che fu girata in 16 mm.\nStile.\nIl film \u00e8 diviso in quattro capitoli, intitolati \"Il banchetto\", \"Il secondo banchetto\", \"Il terzo banchetto\" e \"L'ultimo banchetto\". La prima parte del film \u00e8 volutamente lenta e la violenza \u00e8 psicologica e non visibile: vengono infatti presentati i personaggi e mostrate le loro relazioni.\nLa seconda parte del film, dalle sequenze ambientate nel bosco, \u00e8 splatter e utilizza sequenze iperviolente che ricordano quelle presenti in molti film appartenenti al cinema di genere italiano degli anni settanta-ottanta."}
{"id": "2423181", "revid": "63299691", "url": "https://it.wikipedia.org/wiki?curid=2423181", "title": "Per la Patria e la Libert\u00e0", "text": ""}
{"id": "2423183", "revid": "1005847", "url": "https://it.wikipedia.org/wiki?curid=2423183", "title": "Per la Patria e la Libert\u00e0/LNNK", "text": "Per la Patria e la Libert\u00e0/LNNK (in lettone: \"T\u0113vzemei un Br\u012bv\u012bbai/LNNK\" - TB/LNNK) \u00e8 stato un partito politico lettone di orientamento nazionalista e conservatore fondato nel 1997 a seguito della confluenza di due distinti soggetti politici:\nNel 2011 ha dato vita, insieme a Tutto per la Lettonia, ad una nuova formazione, Alleanza Nazionale."}
{"id": "2423185", "revid": "4175", "url": "https://it.wikipedia.org/wiki?curid=2423185", "title": "Free State Stadium", "text": "Free State Stadium () \u00e8 un impianto sportivo polivalente \u2014 bench\u00e9 prevalentemente destinato al rugby a 15 \u2014 di Bloemfontein, capitale giudiziaria del Sudafrica e capoluogo della provincia dello Stato libero.\nInaugurato nel 1955, l'impianto, capace di pi\u00f9 di posti, \u00e8 di propriet\u00e0 della municipalit\u00e0 metropolitana di Mangaung, di cui Bloemfontein \u00e8 parte, ed \u00e8 gestito dalla Free State Rugby Union, il sottocomitato provinciale della South Africa Rugby Union che ha giurisdizione sulla \"franchise\" professionistica dei , una delle due rappresentanti sudafricane in Pro14, e sulla formazione dei , che milita in Currie Cup.\nA livello internazionale ospit\u00f2 incontri di due campionati mondiali, quello di rugby nel 1995 e di calcio nel 2010; ancora, in ambito calcistico, fu sede di un girone e di un quarto di finale della Coppa d'Africa 1996 e della semifinale della Confederations Cup 2009.\nOltre al rugby di club, ospita anche saltuariamente gli incontri calcistici del .\nL'impianto \u00e8 chiamato anche Toyota Stadium in seguito a un accordo di sponsorizzazione tra la F.S. Rugby Union e la casa automobilistica giapponese Toyota.\nStoria.\nLo stadio fu iniziato nel 1952 e le cronache dell'epoca narrano che le fasi di costruzione furono rallentate da numerosi scioperi nel settore edile.\nInaugurato nel 1955, nacque come velodromo e stadio d'atletica e di rugby con una capacit\u00e0 di spettatori, e in tale periodo ospit\u00f2 anche incontri internazionali di rugby tra il e i visitatori in \"tour\", inclusi i British and Irish Lions nel 1980.\nNel 1995 fu sottoposto a una profonda ristrutturazione con soppressione delle piste d'atletica e di ciclismo e ampliamento a posti; in tale veste ospit\u00f2 la come sede di tre incontri della fase a gironi e, in uno di questi, registr\u00f2 il punteggio con il maggior scarto della storia della competizione, un 145-17 della al , al 2020 tuttora l'incontro di Coppa del Mondo con il maggior numero di punti segnati.\nPoco meno di un anno pi\u00f9 tardi fu una delle quattro sedi che ospitarono la Coppa d'Africa 1996 di calcio, nel frangente ospitando gli incontri di un girone e uno dei successivi quarti di finale, quello tra e .\nNel decennio successivo, ancora, fu designato quale sede di alcune delle gare del mondiale di calcio 2010 affidato al Sudafrica, in occasione del quale affront\u00f2 una ristrutturazione, con installazione di tabelloni segnapunti elettronici e ampliamento a pi\u00f9 di posti a sedere, terminata in tempo per la Confederations Cup 2009 della quale ospit\u00f2 due incontri di prima fase e la semifinale tra e ; durante la rassegna mondiale fu, tra gli altri incontri, sede dell'ottavo di finale tra e che vide i primi vincere 4-1 con l'arbitro uruguaiano Jorge Larrionda protagonista di un grossolano errore, la mancata convalida di un goal inglese (che avrebbe portato le squadre sul 2-2) nonostante la palla avesse oltrepassato di circa mezzo metro la linea di porta tedesca.\nLo stadio, passato dall'amministrazione comunale di Bloemfontein a quella della municipalit\u00e0 metropolitana di Mangaung, \u00e8 gestito con un contratto di servizio a lungo termine dalla Free State Rugby Union, cui afferiscono la \"franchise\" professionistica dei Cheetahs che militava nel Super Rugby e, dal 2017, nel Pro14, e la formazione provinciale dello Stato libero, i , militante in Currie Cup.\nIl Free State Stadium ha ospitato per lungo tempo, e saltuariamente continua a ospitarli anche dopo il trasferimento al Petrus Molemela Stadium, gli incontri interni della formazione calcistica del che milita in prima divisione nazionale.\nDa febbraio 2016, in occasione degli incontri rugbistici dei Cheetahs e dei Free State Cheetahs, lo stadio si presenta con il nome commerciale di Toyota Stadium dopo un accordo con la casa automobilistica giapponese Toyota, gi\u00e0 nel triennio precedente sponsor di entrambe le formazioni; in precedenza ebbe anche il nome commerciale di Vodacom Park, dal nome dell'operatore telefonico sudafricano Vodacom, societ\u00e0 sussidiaria della britannica Vodafone.\nCaratteristiche.\nL'impianto \u00e8 di forma rettangolare con tutti i settori coperti; sorge su un'area che comprende anche strutture di atletica leggera, tennis, cricket e nuoto dalla superficie complessiva di circa ; come detto, all'inizio era provvisto di pista d'atletica e di ciclismo, poi rimosse.\nDotato di posti, ha un campo in loglio naturale e, per gli incontri in notturna, l'impianto di illuminazione garantisce un'intensit\u00e0 luminosa di ."}
{"id": "2423197", "revid": "838137", "url": "https://it.wikipedia.org/wiki?curid=2423197", "title": "Nuova Era (partito politico)", "text": "Nuova Era (in lettone: \"Jaunais Laiks\" - JL) \u00e8 stato un partito politico lettone di orientamento conservatore operativo dal 2002 al 2011, quando \u00e8 confluito in un nuovo soggetto politico denominato Unit\u00e0.\nStoria.\nIl partito fu fondato il 2 febbraio 2002 da Einars Rep\u0161e, politico e banchiere centrale. La maggior parte dei candidati delle prime elezioni erano privi di esperienza politica.\nLa prima campagna elettorale di Nuova Era, in vista delle elezioni legislative del 2002, fu imperniata sulla lotta alla corruzione e all'evasione fiscale. Alle elezioni il partito fu premiato con il 23,9% dei voti e 26 dei 100 seggi nel Parlamento lettone, tanto da diventare il primo partito del Paese. Rep\u0161e divenne primo ministro in un governo quadripartito che si dimise a gennaio 2004.\nNuova Era stette all'opposizione sino a ottobre dello stesso anno, quando contribu\u00ec alla formazione di un nuovo governo guidato da Aigars Kalv\u012btis del Partito Popolare. Dopo il coinvolgimento del Primo Partito di Lettonia, pure in maggioranza, nello scandalo della compravendita di voti alle elezioni municipali di J\u016brmala, il 12 aprile 2006 Nuova Era lasci\u00f2 la coalizione.\nAlle elezioni parlamentari di ottobre 2006, il partito ottenne 18 seggi che lo resero il pi\u00f9 grande partito di opposizione del Paese. Coinvolto in una serie di scandali, Rep\u0161e perse buona parte della sua popolarit\u00e0. A marzo 2007 alla guida del partito fu affiancato da Arturs Kri\u0161j\u0101nis Kari\u0146\u0161, nato negli Stati Uniti da una famiglia di origine lettone. Successivamente a una scissione, che port\u00f2 alla formazione di Unione Civica, divennero leader del partito Solvita \u0100bolti\u0146a e Artis Kampars, mentre Dzintars Zakis guidava il gruppo parlamentare.\nA marzo 2009, l'ex ministro delle finanze Valdis Dombrovskis, membro di Nuova Era, divenne primo ministro di un governo quadripartito con orientamento di centro-destra. Il 6 agosto 2011, Nuova Era si sciolse e fond\u00f2 insieme a Unione Civica e Societ\u00e0 per un'Altra Politica un nuovo partito chiamato Unit\u00e0."}
{"id": "2423198", "revid": "385071", "url": "https://it.wikipedia.org/wiki?curid=2423198", "title": "Val Giudicarie", "text": ""}
{"id": "2423199", "revid": "110157", "url": "https://it.wikipedia.org/wiki?curid=2423199", "title": "Assheton Gorton", "text": " \u00c8 stato nominato nel 1982 all'Academy Award per la migliore scenografia per il film \"La donna del tenente francese\"."}
{"id": "2423202", "revid": "118698039", "url": "https://it.wikipedia.org/wiki?curid=2423202", "title": "Miogliola", "text": "Miogliola (\"Mieuioja\" in ligure - \"Mi\u00f2ioja\" in piemontese), anticamente conosciuta come Megivola, \u00e8 una frazione del comune di Pareto in provincia di Alessandria situata sulla sponda sinistra del torrente Erro (affluente del fiume Bormida), il quale, in quel tratto, segna il confine tra Piemonte e Liguria.\nIl paese \u00e8 attraversato dalla strada provinciale che collega il comune di Mioglia al ponte dell'Erro dove si interseca con la ex strada statale 334 del Sassello.\nMiogliola comprende anche le borgate Bergiavelli, Garbarini e Frascheto.\nStoria.\nFondata nel medioevo, \u00e8 citata per la prima volta in un documento del 1223 e la chiesa di San Lorenzo esisteva gi\u00e0 all'epoca sotto la diocesi di Acqui.\nNel 1710 venne costruita l'attuale chiesa di san Lorenzo che venne terminata nel 1819.\nNel 1880 furono aperte le scuole elementari.\nNegli anni '30 venne aperta una strada pi\u00f9 agevole per Mioglia e nel 1938 arriv\u00f2 in paese l'energia elettrica.\nDopo la Seconda guerra mondiale gran parte della popolazione si trasfer\u00ec nei centri della Riviera Ligure, in primis a Savona e Genova.\nManifestazioni.\nAgosto: Festa patronale di San Lorenzo Martire."}
{"id": "2423205", "revid": "40552", "url": "https://it.wikipedia.org/wiki?curid=2423205", "title": "Repubblica sovietica del Kazakhstan", "text": ""}
{"id": "2423212", "revid": "1005847", "url": "https://it.wikipedia.org/wiki?curid=2423212", "title": "Unione Russa di Lettonia", "text": "L'Unione Russa di Lettonia (in lettone: \"Latvijas Krievu savien\u012bba\" - LKS; in russo: \u0420\u0443\u0441\u0441\u043a\u0438\u0439 \u0441\u043e\u044e\u0437 \u041b\u0430\u0442\u0432\u0438\u0438) \u00e8 un partito politico lettone di orientamento socialista democratico.\nInizialmente designato col nome Per i Diritti Umani nella Lettonia Unita (\"Par cilv\u0113ka ties\u012bb\u0101m vienot\u0101 Latvij\u0101\" - PCTVL; \u0417\u0430 \u043f\u0440\u0430\u0432\u0430 \u0447\u0435\u043b\u043e\u0432\u0435\u043a\u0430 \u0432 \u0435\u0434\u0438\u043d\u043e\u0439 \u041b\u0430\u0442\u0432\u0438\u0438), si costitu\u00ec nel 1998 come alleanza elettorale, divenendo un vero e proprio soggetto politico nel 2007; ha assunto l'odierna denominazione nel 2014.\nIn esso sono confluite due diverse formazioni:\nEspressione della minoranza russa, propone, tra l'altro, il riconoscimento della cittadinanza lettone ai \"non cittadini\".\nStoria.\nLa formazione si costitu\u00ec come alleanza elettorale in vista delle elezioni parlamentari del 1998, raggruppando:\nLa lista ottenne il 14,1% dei voti e 16 seggi: 6 furono assegnati ai socialdemocratici, 4 ai socialisti, 5 a Uguali Diritti e 1 a KP.\nAlle elezioni parlamentari del 2002 l'alleanza vide aumentare i propri consensi, conquistando il 19% dei voti e 25 seggi: 12 deputati andarono ai socialdemocratici, 5 ai socialisti e 8 a Uguali Diritti; viceversa il Partito Russo, presentatosi autonomamente, si ferm\u00f2 allo 0,5% senza conseguire alcun seggio.\nNel 2003, nondimeno, il Partito Nazionale dell'Armonia e il Partito Socialista di Lettonia decisero di lasciare la coalizione, ma alcuni esponenti di entrambe le formazioni, intendendo proseguire il percorso unitario, fondarono un nuovo movimento, \"Libera Scelta nell'Europa dei Popoli\", alleato con Uguali Diritti.\nNonostante la defezione dei socialdemocratici e dei socialisti, alle elezioni europee del 2004 il PCTVL ottenne il 10,8% dei voti e un seggio, Tatjana \u017ddanoka; alle elezioni parlamentari del 2006 si ferm\u00f2 invece al 6,0%.\nNel 2007 il PCTLV si trasform\u00f2 da alleanza elettorale in un vero e proprio partito.\nAlle europee del 2009 ottenne il 9,8% dei voti, vedendo cos\u00ec riconfermata l'europarlamentare uscente Tatjana \u017ddanoka; tra gli altri, fu candidato Giulietto Chiesa, che ricevette oltre 9.000 preferenze."}
{"id": "2423217", "revid": "388006", "url": "https://it.wikipedia.org/wiki?curid=2423217", "title": "Cecil Street", "text": "Biografia.\nInizi\u00f2 la sua carriera militare come ufficiale d'artiglieria nell'esercito britannico. Durante la prima guerra mondiale divenne un propagandista dell'MI7 raggiungendo il grado di maggiore. Dopo l'Armistizio di Compi\u00e8gne (1918), si occup\u00f2 della guerra d'indipendenza irlandese muovendosi fra Dublino e Londra come addetto all'informazione del governo inglese in Irlanda. In seguito divenne un prolifico scrittore di romanzi gialli. \nCecil Street ha prodotto due lunghe serie di romanzi gialli: una con protagonista il Dr. Lancelot Priestley, perito legale, scritta con lo pseudonimo di John Rhode; l'altra, pubblicata sotto il nome di Miles Burton, con protagonista l'investigatore Desmond Merrion. Oltre ai romanzi del genere \"mistery\" (in tutto 140), ha scritto anche libri di argomento politico e storico ed alcune biografie.\nTra i suoi romanzi, \"I delitti di Praed Street\" ha avuto una versione cinematografica dal titolo \"Twelve Good Men\" ed \u00e8 stato tradotto in italiano da Federico Riccardi per la casa editrice Polillo (prima edizione 2002 e terza edizione 2003)."}
{"id": "2423221", "revid": "24714351", "url": "https://it.wikipedia.org/wiki?curid=2423221", "title": "John Rhode", "text": ""}
{"id": "2423222", "revid": "709565", "url": "https://it.wikipedia.org/wiki?curid=2423222", "title": "Best Ed", "text": "Best Ed \u00e8 una serie televisiva animata canadese del 2009, creata e diretta da Rick Marshall.\nLa serie racconta le avventure del cane Ed e del suo migliore amico Doug, uno scoiattolo e soldato che tutti chiamano \"Buddy\". I due vivono nella loro fittizia citt\u00e0 natale di Swellville. \"Best Ed\" \u00e8 prodotto da 9 Story Media Group ed \u00e8 animato con Adobe Flash.\nLa serie \u00e8 stata trasmessa per la prima volta in Canada su Teletoon dal 3 ottobre 2008 al 22 ottobre 2010, per un totale di 26 episodi in una stagione. In Italia la serie \u00e8 stata trasmessa su Cartoon Network dal 15 giugno 2009.\nTrama.\nLa serie segue due animali antropomorfi, Ed e Buddy, rispettivamente un cane e uno scoiattolo, che vivono nella citt\u00e0 di Swellville, in Canada. Le loro avventure e talvolta disavventure di solito li inducono a interagire con altri personaggi. Mentre Ed \u00e8 benvoluto da tutti ed estremamente fortunato, Buddy \u00e8 disprezzato con veemenza ed \u00e8 sfortunato."}
{"id": "2423223", "revid": "486946", "url": "https://it.wikipedia.org/wiki?curid=2423223", "title": "Giallo (romanzo)", "text": ""}
{"id": "2423227", "revid": "34928", "url": "https://it.wikipedia.org/wiki?curid=2423227", "title": "Touria Al Alaoui", "text": ""}
{"id": "2423232", "revid": "76069", "url": "https://it.wikipedia.org/wiki?curid=2423232", "title": "Tamanrasset (film)", "text": "Tamanrasset \u00e8 un film per la televisione del 2008 diretto da Merzak Allouache.\nLa pellicola, prodotta in Francia, \u00e8 stata presentata al 28\u00ba Festival di Cinema Africano di Verona.\nTrama.\nUn team di produzione pubblicitaria \u2013 fotografo, modelle (di tre \u201ccolori\u201d), altro personale nonch\u00e9 due poliziotti incaricati della sicurezza \u2013 raggiunge il Sahara algerino per un reportage fotografico dedicato a una nuova marca di gelati. Ma i lavori vengono turbati dall'apparizione di clandestini provenienti dal Mali che tentano di raggiungere l'Europa. Philippe, il fotografo, va in crisi, fino a offrirsi di accompagnarli alla frontiera. E li immortala con il suo apparecchio; ma che fine faranno le foto, una volta arrivate a Parigi?"}
{"id": "2423233", "revid": "24714517", "url": "https://it.wikipedia.org/wiki?curid=2423233", "title": "Francis Iles", "text": ""}
{"id": "2423234", "revid": "1305772", "url": "https://it.wikipedia.org/wiki?curid=2423234", "title": "Sterculia", "text": "Con il nome Sterculia si intende:"}
{"id": "2423237", "revid": "1048993", "url": "https://it.wikipedia.org/wiki?curid=2423237", "title": "Leila Shenna", "text": "\u00c8 ricordata soprattutto per il suo ruolo di Bond girl nel film \"Agente 007 - Moonraker - Operazione spazio \" del 1979. \n\u00c8 stata anche la protagonista di \"Remparts d'Argile\", diretto nel 1968 da Jean-Louis Bertucelli\n\u00c8 cugina di Malika Oufkir, la scrittrice autrice di \"Vite rubate: venti anni in una prigione nel deserto\", il racconto degli anni di prigionia a seguito del fallito attentato del 1972 al re del Marocco da parte di suo padre (e zio di Lelia), il generale Mohamed Oufkir."}
{"id": "2423239", "revid": "1543377", "url": "https://it.wikipedia.org/wiki?curid=2423239", "title": "Lucio Valerio Flacco (console 195 a.C.)", "text": "Biografia.\nFratello di Gaio Valerio Flacco, fu edile curule nel 201 a.C.; l'anno seguente fu nominato pretore ed ottenne la Sicilia.\nNel 195 a.C. fu fatto pontefice massimo al posto di Marco Cornelio Cetego, ma lo stesso anno fu eletto console ed ebbe come collega Marco Porcio Catone. Ricevette il comando dell'esercito stanziato nella Pianura Padana; durante l'estate affront\u00f2 e sconfisse i Galli Boi, uccidendone 8000. Il resto dell'anno lo trascorse tra Cremona e Piacenza, ripristinando le fortificazioni danneggiate.\nL'anno successivo (il 194 a.C.) fu proconsole nella Gallia Cisalpina e nei pressi di Milano sconfisse i Galli Boi e gli Insubri sotto il comando di Dorulaco, uccidendone oltre 10.000.\nNel 191 a.C. serv\u00ec sotto Manio Acilio Glabrione nella guerra contro Etoli e Macedoni.\nCensore nel 183 a.C. con Marco Porcio Catone, nello stesso anno fu nominato \"princeps senatus\".\nMor\u00ec nel 180 a.C. avendo ancora la carica di pontefice; il suo successore fu Quinto Fabio Labeone."}
{"id": "2423240", "revid": "174925", "url": "https://it.wikipedia.org/wiki?curid=2423240", "title": "Insieme multicolore (Kandinsky)", "text": ""}
{"id": "2423242", "revid": "599013", "url": "https://it.wikipedia.org/wiki?curid=2423242", "title": "Nastro d'argento al regista del miglior film straniero", "text": "Il Nastro d'argento al regista del miglior film straniero \u00e8 stato un riconoscimento cinematografico italiano assegnato annualmente dal Sindacato Nazionale Giornalisti Cinematografici Italiani.\nA partire dal 2007 \u00e8 stato sostituito da due distinti premio al miglior film europeo e al miglior film extraeuropeo.\nAlbo d'oro.\nI vincitori sono indicati in grassetto, a seguire gli altri candidati."}
{"id": "2423244", "revid": "287204", "url": "https://it.wikipedia.org/wiki?curid=2423244", "title": "Jurij \u0160ul'man", "text": "Nel 1994 vinse il campionato della Bielorussia e l'anno successivo ottenne il titolo di Grande maestro. Ebbe tra i suoi istruttori il grande maestro Boris Gelfand.\nNel 1999 si trasfer\u00ec a Dallas per studiare all'Universit\u00e0 del Texas. Dopo essersi laureato in scienze finanziarie rimase negli Stati Uniti, acquisendone la nazionalit\u00e0.\nPartecip\u00f2 a quattro olimpiadi degli scacchi: dal 1994 al 1998 con la Bielorussia e nel 2008 con gli Stati Uniti. Vinse la medaglia di bronzo di squadra alle olimpiadi di Dresda 2008.\nNella lista Elo di aprile 2009 ha 2632 punti.\nTra i principali risultati i seguenti:\nAttualmente vive a Barrington (localit\u00e0 dell'Illinois nell'area metropolitana di Chicago) dove d\u00e0 lezioni di scacchi nelle scuole e privatamente. Ha fondato recentemente la \"Yury Shulman International Chess School\", organizzazione basata sul volontariato con scopi didattici e filantropici."}
{"id": "2423252", "revid": "339392", "url": "https://it.wikipedia.org/wiki?curid=2423252", "title": "Yury Shulman", "text": ""}
{"id": "2423259", "revid": "1573940", "url": "https://it.wikipedia.org/wiki?curid=2423259", "title": "Goura scheepmakeri", "text": "La gura meridionale (Goura scheepmakeri ) \u00e8 un uccello della famiglia dei Columbidi.\nDistribuzione e habitat.\nVive nelle foreste aride, in quelle allagate nelle pianure e ai piedi delle colline fino a 500 metri della Nuova Guinea.\nDescrizione.\nLa gura meridionale \u00e8 lunga 71\u201379\u00a0cm e pesa 2000-2235 g. Simile a \"Goura cristata\", ma con penne della cresta pi\u00f9 lunghe e sfrangiate. La forma nominale \"G. s. scheepmakeri\", differisce nei colori dalla gura occidentale in quanto ha il petto ed il ventre rosso violaceo scuro, il mantello e le copritrici minori blu grigiastro scuro come il resto delle parti superiori, le macchie delle ali sono grigio biancastro pallido. La popolazione del sud della Nuova Guinea dal fiume Mimika al fiume Fly ha macchie bianche sulle ali, copritrici minori e medie rosso violaceo ed il violaceo del petto degrada al grigio blu nella parte inferiore del corpo. I giovani hanno le macchie alari grigio crema. \"G. s. scheepmakeri\" ha una macchia bianco avorio su ogni ala, mentre \u00e8 grigio pallido in \"G. s. sclaterii\".\nBiologia.\nI comportamenti, almeno in base alle attuali conoscenze, sono simili a quelli della gura occidentale. I nidi vengono costruiti tra i 3,5 e i 15 metri di altezza, sono relativamente piccoli, compatti e costituiti da bastoncini, tronchi, foglie di palma e viticci. In natura vivono in gruppi da 3-7 fino a 10-30 individui. Durante il corteggiamento sia il maschio che la femmina aprono frequentemente le ali verso l'alto e corrono in tale posizione muovendo ritmicamente la coda. Tale comportamento si intensifica non appena i due si avvicinano. Movimenti simili della coda si possono osservare nel genere \"Treron\". In caso di pericolo vola sui rami spesso in vista, questa \u00e8 una delle ragioni per cui viene cacciata con estrema facilit\u00e0.\nConservazione.\nSpecie vulnerabile inclusa nell'appendice II della convenzione CITES. \"G. scheepmakeri\" era un tempo considerata abbastanza comune, ora \u00e8 molto difficile trovarla in prossimit\u00e0 degli insediamenti umani. Per le dimensioni e la facilit\u00e0 con cui pu\u00f2 essere cacciata \u00e8 giunta all'estinzione in gran parte del sud est della Papua Nuova Guinea ed \u00e8 assente dalla zona a sud del fiume Fly, \u00e8 ancora considerata comune nelle foreste di pianura non disturbate nel sud Irian Jaya anche se viene cacciata indiscriminatamente dagli indigeni. I giovani vengono catturati e tenuti come animali domestici. \u00c8 ancora possibile rinvenire questa specie nelle foreste scarsamente antropizzate del golfo Providence, sebbene questa, come altre foreste della Nuova Guinea non sia legalmente protetta a causa degli interessi economici per il taglio del legname.\nTassonomia.\nSono note le seguenti sottospecie:"}
{"id": "2423263", "revid": "31886", "url": "https://it.wikipedia.org/wiki?curid=2423263", "title": "Harald Rein", "text": "Biografia.\nDal 1982 fa parte della Chiesa cattolica cristiana svizzera, inizialmente come curato a M\u00f6hlin, poi come pastore tra il 1983 e il 1993 a Obermumpf-Wallbach, infine dal 1993 nella parrocchia di Zurigo. Nel 2001 assunse la nazionalit\u00e0 svizzera e fu candidato al seggio episcopale, senza per\u00f2 essere eletto; fu quindi nominato vicario episcopale dal neoeletto vescovo Fritz-Ren\u00e9 M\u00fcller, e dopo le dimissioni di quest'ultimo il 1\u00ba marzo 2009 \u00e8 divenuto Amministratore apostolico. In occasione della 141\u00aa Sessione del Sinodo Nazionale della Chiesa cattolica cristiana svizzera il 12 giugno 2009 a Olten \u00e8 stato eletto settimo vescovo della sua Chiesa, raggiungendo la necessaria maggioranza dei due terzi al secondo scrutinio con 87 voti sui 120 validi. \u00c8 stato consacrato vescovo il 12 settembre 2009 nella Chiesa degli agostiniani di Zurigo.\nHa conseguito il dottorato di ricerca in Teologia presso l'Universit\u00e0 di Lucerna con una dissertazione di teologia pastorale sulle chiese autostradali. Nel resto della sua attivit\u00e0 scientifica si \u00e8 concentrato sul tema della gestione delle parrocchie. Ha studi post laurea in management pubblico e di governance della formazione.\nAll'interno del movimento ecumenico Harald Rein, tra l'altro, \u00e8 stato Presidente del Gruppo di lavoro delle Chiese cristiane nel Cantone di Zurigo e Delegato della Chiesa cattolica cristiana svizzera alla nona sessione plenaria del Consiglio Ecumenico delle Chiese del 2006 a Porto Alegre. Ha poi pubblicato uno studio sui rapporti ecumenici tra le Chiese anglicana vetero-cattolica e ortodossa.\nIl 3 aprile 2011 ha assunto l'incarico di Delegato della Conferenza episcopale vetero-cattolica internazionale per la Chiesa vetero cattolica dell'Unione di Utrecht in Italia, incarico lasciato a far data dal 1\u00ba luglio dello stesso anno.\nGenealogia episcopale.\nLa genealogia episcopale \u00e8:\nIl vescovo Harald Rein si \u00e8 augurato che alla prossima elezione in Svizzera venga eletto un vescovo donna affermando che la successione apostolica \u00e8 una continuit\u00e0 teologica, una fedelt\u00e0 della comunit\u00e0 dei credenti, non una catena di imposizione di mani. Fedelt\u00e0 della Chiesa locale alla fede cristiana e al credo dell'unica chiesa, verificata dagli altri vescovi che confermano consacrando il nuovo vescovo per la chiesa locale.\nCHIESA CATTOLICA\nCHIESA ROMANO-CATTOLICA OLANDESE DEL CLERO VETERO EPISCOPALE\nCHIESA VETERO-CATTOLICA\n...* Vescovo Jan Lambert Wirix-Speetjens"}
{"id": "2423264", "revid": "98077", "url": "https://it.wikipedia.org/wiki?curid=2423264", "title": "Congiura Wessel\u00e9nyi", "text": ""}
{"id": "2423267", "revid": "1027057", "url": "https://it.wikipedia.org/wiki?curid=2423267", "title": "Mar'ja Bolkonskaja", "text": "La principessa Mar'ja Nikolaevna Bolkonskaja (in russo: \u041c\u0430\u0440\u044c\u044f \u041d\u0438\u043a\u043e\u043b\u0430\u0435\u0432\u043d\u0430 \u0411\u043e\u043b\u043a\u043e\u043d\u0441\u043a\u0430\u044f) \u00e8 un personaggio del romanzo Guerra e pace di Lev Tolstoj. \u00c8 figlia del principe Nikolaj e sorella di Andrej.\nRuolo nella storia.\nViene rappresentata come una giovane donna profondamente religiosa, rassegnata a restare nubile e a sottostare al padre autoritario; inoltre \u00e8 una donna fisicamente scialba, sebbene si stesse per sposare con il principe Anatole Kuragin, il quale era per\u00f2 interessato al grande patrimonio di lei, ma tale tentativo di matrimonio fallisce. Tuttavia incarna anche un'intelligenza e una forza con le quali riesce ad oltrepassare ogni avversit\u00e0.\nIn seguito incontra il conte Nikolaj Rostov, il quale la salva dai francesi, e i due si innamorano, ma una serie di eventi rimandano le loro eventuali nozze; infatti il principe Andrej, fratello di Mar'ja, viene ferito gravemente nella battaglia di Borodino e si trova presso i Rostov sotto le cure di Nata\u0161a. Mar'ja decide quindi di recarsi dal fratello ormai agonizzante per poterlo assistere nei suoi ultimi momenti di vita. Alla fine Mar'ja sposer\u00e0 Nikolaj nell'autunno del 1814. Dalla loro unione nascono quattro figli. Questo matrimonio rende particolarmente felici i Rostov, poich\u00e9 in tal modo riescono a risanare le loro condizioni finanziarie."}
{"id": "2423268", "revid": "1718925", "url": "https://it.wikipedia.org/wiki?curid=2423268", "title": "Spedizione Challenger", "text": "La spedizione \"Challenger\" del 1872-1876 \u00e8 stata una spedizione scientifica che port\u00f2 a numerose scoperte gettando le basi dell'oceanografia.\nIncentivata dallo scozzese Charles Wyville Thomson dell'Universit\u00e0 di Edimburgo e della Merchiston Castle School, la Societ\u00e0 Reale di Londra ottenne l'uso di una nave, l\"'HMS Challenger\", dalla Marina Reale e nel 1872 la adatt\u00f2 alla ricerca scientifica, equipaggiandola con laboratori separati di chimica e storia naturale.\nLa nave, comandata dal capitano George Nares, salp\u00f2 da Portsmouth, Inghilterra, il 21 dicembre 1872.\nSotto la supervisione scientifica dello stesso Thomson viaggi\u00f2 per circa 70.000 miglia marine effettuando rilievi ed esplorazioni. Il risultato fu il \"Rapporto dei Risultati Scientifici del Viaggio di Esplorazione dell'H.M.S. Challenger negli anni 1873-76\" che, tra molte altre scoperte, catalog\u00f2 oltre 4.000 specie precedentemente sconosciute. John Murray, che supervision\u00f2 la pubblicazione, descrisse la relazione come \"il pi\u00f9 grande progresso per la conoscenza del nostro pianeta dopo le celebrate scoperte del quindicesimo e del sedicesimo secolo\".\nIl \"Challenger\" termin\u00f2 il suo viaggio a Spithead, Hampshire, il 24 maggio 1876, dopo aver speso 713 giorni al largo sui 1.606 trascorsi. Durante il suo viaggio di 68.890 miglia marine (127.580\u00a0km) fece 497 esplorazioni in acque profonde, 133 dragaggi dei fondali, 151 operazioni di pesca in mare aperto, 263 osservazioni seriali della temperatura dell'acqua, e scopr\u00ec circa 4.717 nuove specie di vita marine. Copie delle relazioni scritte della Spedizione Challenger sono ora conservate in molte istituzioni marittime nel Regno Unito, come il National Oceanography Centre a Southampton e il Dove Marine Laboratory a Cullercoats, Tyne e Wear.\nLo \"Space Shuttle Challenger\" prese il nome dall'\"HMS Challenger\"."}
{"id": "2423269", "revid": "98077", "url": "https://it.wikipedia.org/wiki?curid=2423269", "title": "Complotto ungaro-croato", "text": ""}
{"id": "2423274", "revid": "109651", "url": "https://it.wikipedia.org/wiki?curid=2423274", "title": "Episodi de Le regole dell'amore (prima stagione)", "text": "- Trasmessa in USA: CBS - 5 febbraio 2007 / 19 marzo 2007\n- Trasmessa in Italia (Pay TV): Comedy Central - 18 settembre 2007 / 30 ottobre 2007\n- Trasmessa in Italia (Free TV): Italia 1 - 21 giugno 2009 / 5 luglio 2009, il sabato alle 13.40 e la domenica alle 13.00. "}
{"id": "2423275", "revid": "339392", "url": "https://it.wikipedia.org/wiki?curid=2423275", "title": "Pratolino di Vaglia", "text": ""}
{"id": "2423278", "revid": "1305772", "url": "https://it.wikipedia.org/wiki?curid=2423278", "title": "Amato Lamberti", "text": "Biografia.\nNato in Piemonte, ha vissuto in Campania sin dal 1958, quando la sua famiglia si trasfer\u00ec a Salerno. \u00c8 stato docente di \"Sociologia della devianza e della criminalit\u00e0\" presso la Facolt\u00e0 di Sociologia dell'Universit\u00e0 degli Studi di Napoli Federico II.\nHa fondato e diretto l'Osservatorio sulla Camorra della Fondazione Colasanto. Fu il fondatore dei Verdi in Campania. \u00c8 stato \"Assessore alla Normalit\u00e0\" del Comune di Napoli, dal 1993 al 1995, e Presidente della Provincia di Napoli, dal 1995 al 2004.\n\u00c8 autore di libri, ricerche e saggi su fenomeni di delinquenza e, in particolare, sulla camorra.\n\u00c8 scomparso nel 2012 all'et\u00e0 di 69 anni."}
{"id": "2423280", "revid": "270833", "url": "https://it.wikipedia.org/wiki?curid=2423280", "title": "Giro Donne 2009", "text": "Il Giro Donne 2009, ventesima edizione della corsa, si svolse in nove tappe precedute da un cronoprologo dal 3 luglio al 12 luglio 2009, per un percorso totale di 918\u00a0km. Fu vinto dalla tedesca Claudia H\u00e4usler che concluse in 25h21'32\".\nSquadre e corridori partecipanti.\nSono state invitate 18 squadre, tra cui Stati Uniti ed Australia che hanno partecipato con la rappresentativa nazionale. Delle 139 iscritte, 132 si sono presentate al via a Scarperia e 105 hanno tagliato il traguardo a Grumo Nevano.\nDettagli tappa per tappa.\nPrologo.\nIl cronoprologo d'apertura si \u00e8 corso lungo un percorso cittadino di 2,5\u00a0km, un ovale percorso in senso orario con la parte iniziale in lastricato e quella finale in leggera ascesa. Tappa in \"notturna\" con partenza alle ore 19:00 da Via Roma/Piazzetta dei Vicari ed arrivo dell'ultima atleta attorno alle 22:00.\n\u00c8 stata l'olandese Kirsten Wild a conquistare la prima maglia rosa del Giro Donne 2009, battendo la compagna di squadra Kristin Armstrong di tre secondi, e portando a termine la breve frazione con una media di 48,356 km/h. Alla danese Trine Schmidt \u00e8 andata la maglia bianca di miglior giovane.\n1\u00aa tappa.\nLa seconda tappa si \u00e8 svolta nella regione del Mugello, in Toscana, ed \u00e8 stata caratterizzata da continui saliscendi ed arrivo in salita a Pratolino di Vaglia.\nFrazione animata fin dai primi chilometri dai tentativi solitari dell'americana Megan Guarnier, dal km 16 al 52, e della brasiliana Clemilda Fernandez Silva, che scatta dopo 62\u00a0km e viene raggiunta a 9 dal traguardo. Negli ultimi chilometri la Cerv\u00e9lo impone un ritrmo elevato ed il gruppo arriva compatto ai piedi dell'ascesa finale. Il primo scatto \u00e8 di Fabiana Luperini, ma la lituana Pucinskaite recupera ed arriva da sola sul traguardo. La maglia rosa della prima giornata Kirsten Wild termina staccata di 2'04\" e perde la maglia rosa, indossata dalla stessa lituana.\n2\u00aa tappa.\nLa seconda cronometro individuale della corsa si tiene interamente nella provincia di Pisa. I primi chilometri sono pressoch\u00e9 pianeggianti, fino all'inizio dell'ascesa, dopo 7,4\u00a0km, verso Santa Maria a Monte. Da qui una ripida discesa porta fino all'inizio della salita verso il traguardo, posto dopo una breve rampa in lastricato.\n3\u00aa tappa.\nDopo 60\u00a0km percorsi su un terreno pianeggiante, iniziava da Calci la prima ascesa di giornata verso Prato a Ceragiola, GPM di prima categoria. Dalla cima, una discesa di 9\u00a0km portava a Cascine da dove iniziava l'ultimo tratto pianeggiante prima della salita verso il traguardo, posto a Prato a Calci, con un GPM di seconda categoria.\n4\u00aa tappa.\nCircuito di 27\u00a0km da ripetersi quattro volte: dal lungomare di Porto Sant'Elpidio, si raggiungeva Sant'Elpidio a Mare, sulle colline dell'entroterra marchigiano, punto pi\u00f9 alto della tappa con i suoi 221 m s.l.m.\n5\u00aa tappa.\nTappa caratterizzata da un percorso ondulato, con una lenta e continua ascesa verso il GPM di terza categoria posto a Rionero Sannitico. Da qui, la lunga discesa verso Cerro al Volturno da dove iniziava la rampa finale in pav\u00e9 con pendenza media del 16%.\n6\u00aa tappa.\nTappa pi\u00f9 impegnativa del Giro con due Gran Premi della montagna di prima categoria: il primo, a Rionero Sannitico, veniva raggiunto dopo 17\u00a0km di salita pressoch\u00e9 ininterrotta; il secondo, posto a met\u00e0 percorso, prevedeva la scalata del Monte Campo e raggiungeva il Rifugio Prato Gentile posto a 1580\u00a0m s.l.m. Seguivano 30\u00a0km di discesa verso Isernia ed il passaggio sulle colline del Sannio per raggiungere il traguardo di Sant'Elena Sannita.\n7\u00aa tappa.\nTappa ondulata, la pi\u00f9 lunga del giro, con tre GPM da scalare lungo il percorso, uno di terza categoria posto nel circuito di 18\u00a0km a Spinazzola da affrontare due volte, un terzo GPM della stessa categoria a Minervino Murge, dopo 95,3\u00a0km, e l'arrivo in quota a Castel del Monte al termine di un GPM di seconda.\n8\u00aa tappa.\nAltra tappa dal percorso ondulato, che attraversava i Colli Sanniti. Due i GPM, il primo a Colle Sannita dopo 30\u00a0km di terzo grado ed il secondo a Molinara a 23\u00a0km dal traguardo di seconda categoria.\n9\u00aa tappa.\nKermesse finale su un circuito di 14\u00a0km da ripetere otto volte."}
{"id": "2423282", "revid": "47767", "url": "https://it.wikipedia.org/wiki?curid=2423282", "title": "Proto martire", "text": "Agiografia e culto.\nSecondo la tradizione era sacerdote di Porto Torres, rinchiuso durante la persecuzione dei cristiani sotto Diocleziano in una grotta situata nella rocca di Balai assieme a Gianuario, nell'attuale sito della chiesetta di Balai vicino. I due erano sorvegliati dal soldato Gavino, il quale rimase colpito dalla fede dei due nel resistere alle torture (addirittura cantavano lodi al Signore) da decidere di convertirsi alla fede cristiana, liberandoli e scappando con loro. Per\u00f2 Gavino fu trovato e decapitato sulla rocca di \"Balai Lontano,\" poco oltre quella de \"l'Usilesu\". Fino a questo punto, la storia concorda, ma ci\u00f2 che succedette in seguito lascia parecchi dubbi: le teste dei tre martiri, buttate in mare, vennero ritrovate da alcuni fedeli assieme ai corpi, che vennero seppelliti negli ipogei di Balai vicino.\nLe reliquie di Proto sono tuttora conservate assieme a quelle degli altri due nella cripta della basilica a Porto Torres a loro dedicata. Ne parla nel Quattrocento il vescovo Antonio Cano in uno dei primi poemetti in sardo, \"Sa Vitta et sa Morte, et Passione de sanctu Gavinu, Prothu et Januariu\"."}
{"id": "2423284", "revid": "1005847", "url": "https://it.wikipedia.org/wiki?curid=2423284", "title": "Primo Partito di Lettonia", "text": "Il Primo Partito di Lettonia (in lettone: \"Latvijas Pirm\u0101 Partija\" - LPP) \u00e8 un partito politico di ispirazione cristiano-democratica attivo in Lettonia dal 2002 al 2007.\nHa costituito, insieme alla formazione denominata Via Lettone, un nuovo soggetto politico: Primo Partito di Lettonia - Via Lettone."}
{"id": "2423287", "revid": "767487", "url": "https://it.wikipedia.org/wiki?curid=2423287", "title": "Adungu", "text": "L'adungu \u00e8 un cordofono della famiglia dell'arpa tradizionale in Uganda. Si ritiene che sia originariamente uno strumento dell'etnia Alur ma \u00e8 attualmente diffusa in tutto il paese e anche in altre aree dell'Africa. Costruita in legno, comprende una cassa di risonanza ovoidale, talvolta arricchita con un sonaglio interno e un manico curvo a cui sono fissate le corde. L'arpista tiene l'adungu sulle ginocchia e contro il petto, e pizzica le corde con le dita. Ci sono adungu di diverse dimensioni; quelli pi\u00f9 piccoli, dal suono pi\u00f9 acuto, sono in genere usati dai solisti; quelli pi\u00f9 grandi per l'accompagnamento."}
{"id": "2423295", "revid": "838137", "url": "https://it.wikipedia.org/wiki?curid=2423295", "title": "Calcio Padova 2008-2009", "text": "Questa pagina raccoglie i dati riguardanti il Calcio Padova nella stagione 2008-2009.\nStagione.\nReduce da un buon campionato in cui aveva sfiorato l'accesso ai play-off, nella stagione 2008-09 il Padova gioca il suo undicesimo campionato di Lega Pro (ex Serie C) \u2013 di cui 9 in Prima Divisione (l'ottavo consecutivo in Prima Divisione dalla stagione 2001-2002) e 2 in Seconda Divisione \u2013 e prende parte insieme ad altre squadre di Lega Pro e Serie D alla Coppa Italia con le squadre di Serie A e B (come nell'edizione 2005-06).\nIl 17 settembre 2008, dopo un avvio non incoraggiante in campionato dove racimola due punti in tre partite, viene eliminato dal Catania al quarto turno di Coppa Italia per 4-0 dopo che aveva eliminato il , il e il Chievo, presentandosi cos\u00ec al quarto turno insieme al come le uniche 2 squadre non appartenenti alla A o alla Serie B.\nIl 12 gennaio 2009, dopo il pareggio per 0-0 contro il e la conseguente contestazione dei tifosi, la societ\u00e0 esonera il direttore sportivo Mauro Meluso e l'allenatore Carlo Sabatini. Al loro posto vengo chiamati Doriano Tosi (nuovo direttore sportivo) e Attilio Tesser (nuovo allenatore). Il 22 febbraio, dopo aver raccolto solo 4 punti in 5 partite, Tesser viene esonerato e viene richiamato Carlo Sabatini, il cui ritorno sembra risvegliare la squadra, che da quel momento risale la china. Un filotto di cinque vittorie consecutive permette ai biancoscudati di raggiungere i play-off di Prima Divisione con il quarto posto in classifica.\nIl 17 maggio il Padova affronta nella semifinale play-off il , pareggiando 1-1 all'Euganeo e vincendo per 2-1 fuori casa, dopo 90 minuti intensi, con i gol di P\u0103tra\u015fcu su punizione e Falsini.\nNella finale d'andata arriva il pareggio interno per 0-0 contro la Pro Patria, dove i veneti sbagliano anche un rigore con Rabito. Nella gara di ritorno, resa difficile dall'inferiorit\u00e0 numerica nel secondo tempo per l'espulsione di Di Venanzio, arriva la vittoria per 2-1 con doppietta di Antonio Di Nardo ed il Padova torna cos\u00ec in Serie B dopo undici anni di assenza."}
{"id": "2423300", "revid": "116326380", "url": "https://it.wikipedia.org/wiki?curid=2423300", "title": "Shoggoth", "text": "Shoggoth (occasionalmente Shaggoth), nell'universo creato dallo scrittore H. P. Lovecraft, \u00e8 un mostro immaginario appartenente al \"Ciclo di Cthulhu\".\nAll'inizio fu menzionato nel sonetto XX (\"Night-Gaunts\") dei \"Funghi di Yuggoth\", scritto nel 1929-30, e comparve nei romanzi brevi: \"Alle montagne della follia\" (1936), \"La maschera di Innsmouth\" (1931) e \"La cosa sulla soglia\" (1933).\nAspetto fisico.\nLa descrizione definitiva degli shoggoth deriva dalla storia sopraccitata. In essa, Lovecraft li descrive come enormi creature simili ad un'ameba di un catramoso aspetto esterno, con apparenti occhi \u201cfluttuanti\u201d multipli. Essi sono descritti come \"protoplasmi\", mancanti di qualsiasi forma predefinita, mentre sono in grado di formare arti ed organi a volont\u00e0. La taglia di Shoggoth medio misura 15 piedi, sebbene la storia menzioni alcuni di taglia pi\u00f9 grande.\nGli shoggoth sono considerati una delle cose pi\u00f9 terribili presenti nei Miti. L'arabo pazzo, Abdul Alhazred, trov\u00f2 terrificante la sola idea della loro esistenza.\nOrigine e storia.\nGli shoggoth furono creati dagli Antichi. Essendo amorfi, essi potrebbero assumere qualsiasi forma di cui hanno bisogno, rendendoli molto versatili con il loro ambiente acquatico. Nonostante siano in grado di comprendere il linguaggio degli Antichi, non hanno una reale consapevolezza ed in passato vennero controllati tramite una suggestione ipnotica.\nAltri collegamenti.\nA parte l'apparizione pi\u00f9 importante nell'avventura \"Alle montagne della follia\", gli shoggoth sono comparsi anche in altre storie del \"Ciclo di Cthulhu\", spesso come servitori o prigionieri di potenti culti ed entit\u00e0. Sono conosciuti per ripetere continuamente la parola \"Tekeli-li\", un urlo che era usato dai loro antichi padroni."}
{"id": "2423307", "revid": "92723", "url": "https://it.wikipedia.org/wiki?curid=2423307", "title": "Catacomba di Novaziano", "text": "La catacomba di Novaziano \u00e8 una catacomba di Roma, posta in viale Regina Elena, all'incrocio con piazzale San Lorenzo e via Tiburtina, nel moderno quartiere Tiburtino.\nToponimo.\nIl nome di questa catacomba, le cui fonti antiche tacciono completamente (infatti, prima della sua scoperta, nulla si sapeva di questo cimitero ipogeo), deriva da un'iscrizione della seconda met\u00e0 del IV secolo, scoperta nell'aprile del 1932 in una grande nicchia con tomba \"a mensa\", dipinta in rosso e con bordo in mosaico: \"Novatiano beatissimo marturi Gaudentius diaconus fecit\". Il cimitero fu perci\u00f2 attribuito a Novaziano, la cui identificazione per\u00f2 \u00e8 ancora oggi dibattuta tra gli studiosi.\nTopografia.\nLa catacomba si sviluppa su due livelli: il piano superiore, scoperto nel 1926, \u00e8 andato quasi completamente distrutto sia per le estese edificazioni di superficie sia perch\u00e9 gi\u00e0 saccheggiato in passato; la maggior parte degli ambienti \u00e8 devastata e non vi \u00e8 presenza di alcun reperto archeologico; meglio conservato invece \u00e8 il piano inferiore, venuto alla luce nel 1929. La scala di accesso originaria \u00e8 oggi ostruita dal manto stradale all'incrocio tra viale Regina Elena e via Tiburtina: si accede al cimitero tramite un ingresso moderno.\nIn superficie, in occasione della costruzione dell'istituto di Medicina Legale, \u00e8 venuta alla luce una necropoli romana, ed in particolare resti di un mausoleo di et\u00e0 augustea, utilizzato fino alla fine del II secolo. Inoltre, nelle vicinanze dell'accesso originario alla catacomba sono stati scoperti resti di una struttura edilizia absidata.\nStoria.\nTra le catacombe romane, quella di Novaziano \u00e8 quella meglio datata. Infatti, nel livello inferiore, sono state scoperte iscrizioni, con data consolare, ancora integre e perfettamente al loro posto sulle rispettive pietre sepolcrali: due sono datate 266 e le altre due 270. Queste iscrizioni, e la gran quantit\u00e0 di monete della stessa epoca, fanno risalire l'origine del cimitero alla seconda met\u00e0 del III secolo; in et\u00e0 costantiniana poi il cimitero si \u00e8 ingrandito (livello superiore), appaiono i monogrammi costantiniani, si sviluppano cubicoli a carattere familiare. Tra la fine del IV secolo e l'inizio del V secolo il cimitero fu abbandonato e completamente dimenticato: non vi \u00e8 traccia di esso in nessun itinerario altomedievale per pellegrini.\nNel settembre 1926, in occasione della costruzione del viale Regina Margherita (oggi Regina Elena), in angolo con via Tiburtina, furono scoperte alcune gallerie cimiteriali (il livello superiore della nostra catacomba): dato il pessimo stato di conservazione, fu deciso di abbandonare ogni ulteriore indagine, e si ricopr\u00ec il tutto. Nel 1929, nel proseguimento dei lavori nello stesso viale, fu scoperta una seconda serie di gallerie, molto meglio conservate, che suscitarono subito l'interesse degli archeologici, soprattutto perch\u00e9 completamente sconosciute alle fonti antiche.\nI martiri di Novaziano.\nLe fonti liturgiche antiche non menzionano alcun martire sepolto nella catacomba, che, come detto, era sconosciuta. Fa eccezione il personaggio menzionato nell'iscrizione scoperta nel 1932: \"Novatiano beatissimo marturi Gaudentius diaconus fecit\". L'iscrizione risale alla seconda met\u00e0 del IV secolo, quando un diacono di nome Gaudenzio, risistem\u00f2, monumentalizzandola, la tomba di Novaziano. Su chi sia questo martire, il dibattito \u00e8 ancora oggi accesso:\nA favore della prima tesi, c'\u00e8 il fatto che l'iscrizione suddetta non menziona affatto il titolo di vescovo e che nella catacomba, o nelle vicinanze della tomba di Novaziano, non vi siano iscrizioni che rivelino l'eresia. A favore della seconda tesi, si sostiene l'improvvisa chiusura della catacomba all'inizio del V secolo, che coincide con le disposizioni di papa Innocenzo I (404-417) che ordin\u00f2 la requisizione degli edifici di culto e dei cimiteri dei novazianisti: questo port\u00f2 ad una specie di \"damnatio memoriae\" del cimitero ipogeo. Inoltre Antonio Ferrua sostiene che l'iscrizione non \u00e8 quella originaria, ma un rifacimento del diacono Gaudenzio: ci\u00f2 giustificherebbe l'assenza del termine \"episcopus\" nell'iscrizione stessa. Infine Giuseppe Biamonte sostiene che, poich\u00e9 il novazianismo consisteva in una diversa posizione circa l'atteggiamento da tenersi nei confronti dei \"lapsi\", che non intaccava in alcun modo i fondamenti teologico-dogmatici della fede cristiana, non vi sono n\u00e9 elementi n\u00e9 motivi che giustifichino una distinzione tra questa catacomba e le altre catacombe romane:\nDescrizione.\nAl secondo livello della catacomba sono posti i resti archeologici pi\u00f9 interessanti e rilevanti dell'intero complesso cimiteriale.\nIl luogo di sepoltura di Novaziano consiste in una tomba \"a mensa\", successivamente foderata con marmi ed abbellita da due colonnine, decorazione pittorica e a mosaico. Nella stessa galleria della tomba di Novaziano, in un cubicolo sono stati scoperti quattro sarcofagi riccamente istoriati e databili ad et\u00e0 costantiniana. Essi appartenevano a una ricca famiglia romana; i tre sarcofagi laterali riportano i nomi di: Florenzio Domizio Mariniano, morto a nove anni; di suo fratello Aurelio, morto a cinque anni, poco tempo dopo la scomparsa di Florenzio; di Atronio Fidelico; il grande sarcofago al centro della stanza appartiene ai genitori, Tulliano e Aristia. I sarcofagi sono decorati con scene tratte dalla Bibbia, tra cui gli episodi dell'epifania, di Daniele nella fossa dei leoni, di Adamo ed Eva, della risurrezione di Lazzaro, del rinnegamento di Pietro, ecc.\nTra le tante tombe ancora intatte, merita particolare menzione quella di \"Antistia Euphanilla\": tramite una piccola fessura sul lato superiore, gli archeologi hanno potuto ammirare, al suo interno, perfettamente conservati, i resti della donna, con brandelli della veste e dell'acconciatura a fili d'oro e grossi ciuffi di capelli."}
{"id": "2423308", "revid": "729019", "url": "https://it.wikipedia.org/wiki?curid=2423308", "title": "Open de Tenis Comunidad Valenciana 2008", "text": "l'Open de Tenis Comunidad Valenciana 2008 \u00e8 stato un torneo di tennis giocato sulla terra rossa. \n\u00c8 stata la 14\u00aa edizione dell'Open de Tenis Comunidad Valenciana,\nche fa parte della categoria International Series nell'ambito dell'ATP Tour 2008. \nSi \u00e8 giocato nel Club de Tenis Valencia di Valencia in Spagna, \ndal 12 al 20 aprile 2008.\nCampioni.\nSingolare.\n David Ferrer ha battuto in finale Nicol\u00e1s Almagro, 4\u20136, 6\u20132, 7\u20136(2)\nDoppio.\n M\u00e1ximo Gonz\u00e1lez / Juan M\u00f3naco hanno battuto in finale Travis Parrott / Filip Pol\u00e1\u0161ek, 7\u20135, 7\u20135"}
{"id": "2423312", "revid": "767487", "url": "https://it.wikipedia.org/wiki?curid=2423312", "title": "V\u00e1mosatya", "text": "V\u00e1mosatya \u00e8 un comune dell'Ungheria di 586 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2423314", "revid": "767487", "url": "https://it.wikipedia.org/wiki?curid=2423314", "title": "V\u00e1mosoroszi", "text": "V\u00e1mosoroszi \u00e8 un comune dell'Ungheria di 547 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2423315", "revid": "400694", "url": "https://it.wikipedia.org/wiki?curid=2423315", "title": "The Face", "text": ""}
{"id": "2423316", "revid": "287204", "url": "https://it.wikipedia.org/wiki?curid=2423316", "title": "You Disappear", "text": "You Disappear \u00e8 un singolo pubblicato nel 2001 della cantante franco-israeliana Yael Naim, nota all'epoca solo come \"Yael\".\nLa canzone, creata da Patrice Guirao e Jonathan Stoner per il testo e da Pascal Obispo per la musica ed interpretata da Yeel Naim, \u00e8 stata realizzata per la colonna sonora del film \"Harrison's Flowers\".\nIl brano, oltre ad essere stato pubblicato come singolo, \u00e8 anche incluso nel CD \"Harrison's Flowers - Original Motion Picture Soundtrack\", contenente tutte le musiche per il film realizzate dal compositore francese Bruno Coulais."}
{"id": "2423318", "revid": "287204", "url": "https://it.wikipedia.org/wiki?curid=2423318", "title": "The Face (album)", "text": ""}
{"id": "2423319", "revid": "74801", "url": "https://it.wikipedia.org/wiki?curid=2423319", "title": "Joseph Wilpert", "text": "Biografia.\nNel 1884 si trasferisce a Roma per specializzarsi nello studio di diritto canonico. Qui conosce Giovanni Battista de Rossi, che lo spinge a dedicarsi agli studi di iconografia dei cimiteri paleocristiani di Roma. Appassionato di disegno, segu\u00ec il de Rossi nell'esplorazione delle catacombe: realizz\u00f2 cos\u00ec pi\u00f9 di 600 riproduzioni di affreschi, a partire da immagini fotografiche."}
{"id": "2423324", "revid": "2118788", "url": "https://it.wikipedia.org/wiki?curid=2423324", "title": "Antonio Bosio", "text": "Nel 1587 si trasferisce a Roma con lo zio Giacomo, per conto del Sovrano Militare Ordine di Malta. Qui frequenta dapprima il Collegio Romano ove si perfeziona in lettere e filosofia, e poi l'universit\u00e0 La Sapienza, ove segue i corsi di giurisprudenza. Appassionato di storia antica, frequenta i circoli di molti umanisti romani, tra cui Pompeo Ugonio e Alfonso Ciacconio.\nCultore della storia antica della chiesa, inizia una intensa attivit\u00e0 di ricerca e di studio delle catacombe romane, il cui ricordo e la cui ubicazione si era persa nel corso dei secoli. E cos\u00ec il 10 dicembre 1593, per la prima volta, con l'amico Pompeo entra nella catacomba di Domitilla: fu un'esperienza unica ed insieme drammatica, visto che, probabilmente, rischiarono di morire:\nPercorrendo le strade consolari fuori dalle mura cittadine, negli anni successivi il Bosio rintracci\u00f2 ed identific\u00f2 oltre 30 catacombe. Nelle sue ricerche ed esplorazioni si fece accompagnare da disegnatori, che avevano il compito di riprodurre in immagini gli affreschi, i sarcofaghi e altri oggetti rinvenuti nelle catacombe. L'immensa mole di materiale raccolto fu pubblicato, tre anni dopo la sua morte, nel 1632, con il titolo di \u201c\"Roma sotterranea\"\u201d. \u00abSi incaric\u00f2 di curare la stampa postuma della \"Roma sotterranea\" del Bosio l\u2019oratoriano Giovanni Severano, suo amico.\u00bb\nPer questa sua instancabile attivit\u00e0, il Bosio fu definito da Giovanni Battista de Rossi, il \"\u00ab Cristoforo Colombo della Roma sotterranea \u00bb\"."}
{"id": "2423326", "revid": "297059", "url": "https://it.wikipedia.org/wiki?curid=2423326", "title": "Asbesto", "text": "L'amianto o asbesto \u00e8 un insieme di minerali del gruppo degli inosilicati (serie degli anfiboli) e del gruppo dei fillosilicati (serie del serpentino) di consistenza fibrosa e cancerogeni.\nPer diventare amianto i minerali di partenza devono subire particolari processi idrotermali di bassa pressione e bassa temperatura. \n\u00c8 tipicamente formato da singole fibre pi\u00f9 lunghe di 5 \u00b5m e con rapporto lunghezza / larghezza di almeno 3:1.\nTipi.\nI minerali classificati dalla normativa italiana come amianti sono\nLa tremolite e l'actinolite, due minerali comuni nelle rocce mafiche di tutto il mondo, nella loro struttura standard non hanno abito asbestiforme, perci\u00f2 non rappresentano un pericolo per la salute.\nTossicit\u00e0.\nIn natura \u00e8 un materiale molto comune. La sua resistenza al calore e la sua struttura fibrosa ne avevano reso comune l'uso come materiale per indumenti e tessuti da arredamento a prova di fuoco, ma la sua ormai accertata nocivit\u00e0 per la salute ha portato a vietarne l'uso in molti paesi. Se respirate, le polveri contenenti fibre d'amianto possono infatti causare gravi patologie, l'asbestosi per importanti esposizioni, tumori della pleura, ovvero il mesotelioma pleurico, e il carcinoma polmonare.\nGli amianti pi\u00f9 cancerogeni sono gli anfiboli; fra essi il pi\u00f9 temibile \u00e8 la crocidolite. Una fibra di amianto \u00e8 1300 volte pi\u00f9 sottile di un capello umano. Non esiste una soglia di rischio al di sotto della quale la concentrazione di fibre di amianto nell'aria non sia pericolosa: un'esposizione prolungata nel tempo o a elevate quantit\u00e0 aumenta significativamente le probabilit\u00e0 di contrarne le patologie associate.\nL'amianto \u00e8 stato utilizzato fino agli anni ottanta per la coibentazione di edifici, tetti, navi, ad esempio le portaerei classe Clemenceau, treni; come materiale da costruzione per l'edilizia sotto forma di composito fibro-cementizio, noto anche con il nome commerciale Eternit, utilizzato per fabbricare tegole, pavimenti, tubazioni, vernici, canne fumarie, e inoltre nelle tute dei vigili del fuoco, nelle auto (vernici, parti meccaniche, materiali d'attrito per freni e frizioni di veicoli, guarnizioni) e anche per la fabbricazione di corde, plastica e cartoni. Inoltre la polvere di amianto \u00e8 stata largamente utilizzata come coadiuvante nella filtrazione dei vini. Altro uso diffuso era come componente dei ripiani di fondo dei forni per la panificazione.\nIl primo paese al mondo a usare cautele contro la natura cancerogena dell'amianto tramite condotti di ventilazione e canali di sfogo fu il Regno Unito nel 1930 a seguito di pionieristici studi medici che dimostrarono il rapporto diretto tra utilizzo di amianto e tumori. Nel 1943 la Germania fu il primo paese a riconoscere il cancro al polmone e il mesotelioma come conseguenza dell'inalazione di asbesto e a prevedere un risarcimento per i lavoratori colpiti. Il primo stato a bandire l'amianto fu l'Islanda nel 1983 e attualmente oltre 50 paesi nel mondo hanno bandito l'amianto.\nDivieto d'uso in Italia.\nLa produzione, la lavorazione e la vendita dell'amianto sono fuori legge in Italia dal 1992. La legge n. 257 del 1992, oltre a stabilire termini e procedure per la dismissione delle attivit\u00e0 inerenti all'estrazione e alla lavorazione dell'asbesto, \u00e8 stata la prima a occuparsi anche dei lavoratori esposti all'amianto. All'art. 13 essa ha introdotto diversi benefici consistenti sostanzialmente in una rivalutazione contributiva del 50% ai fini pensionistici dei periodi lavorativi comportanti un'esposizione al minerale nocivo. In particolare questo beneficio \u00e8 stato previsto: per i lavoratori di cave e miniere di amianto a prescindere dalla durata dell'esposizione (comma 6), per i lavoratori che abbiano contratto una malattia professionale asbesto-correlata in riferimento al periodo di comprovata esposizione (comma 7) e per tutti i lavoratori che siano stati esposti per un periodo superiore ai 10 anni (comma 8).\nIn seguito alla normativa indicata nel 1995 venne stabilita una procedura amministrativa che vedeva coinvolto l'INAIL per l'accertamento dei presupposti di legge per il riconoscimento dei predetti benefici previdenziali. In particolare l'INAIL procedeva all'accertamento dei rischi presso lo stabilimento del datore di lavoro tramite professionisti interni inquadrati nella CONTARP (Consulenza Tecnica Accertamento Rischi e Prevenzione); sulla base degli accertamenti di esposizione e dei curricula professionali dei lavoratori venivano quindi rilasciati agli stessi gli attestati dell'eventuale periodo di avvenuta esposizione all'amianto. Questa procedura \u00e8 stata sostanzialmente confermata con decreto interministeriale del 27 ottobre 2004, adottato ai sensi dell'art. 47 della legge n. 326 del 2003, che ha anche ridotto la rivalutazione contributiva al 25% e stabilito che il beneficio \u00e8 utile solo ai fini della misura della pensione e quindi non pi\u00f9 anche per la maturazione del diritto. Tuttavia prima degli anni ottanta i curricula non erano archiviabili in formato digitale e nel settore marittimo il cambio di bandiera di molte compagnie \u00e8 stato causa di difficolt\u00e0 nel recuperare gli attestati di servizio; inoltre con la rottamazione delle navi finivano al macero anche gli archivi.\nIn assenza di un parere rilasciato dai professionisti INAIL il singolo lavoratore pu\u00f2 incontrare serie difficolt\u00e0 nel documentare in sede amministrativa la propria esposizione all'amianto, dovendo pertanto ricorrere spesso a un accertamento giudiziale. Tuttavia, per effetto delle modifiche introdotte dalla citata legge n. 326 del 2003, la domanda all'INAIL per il rilascio dell'attestato \u00e8 stata sottoposta a un termine di decadenza di 180 giorni decorrenti dall'entrata in vigore del citato decreto interministeriale del 27 ottobre 2004, scaduto il quale l'azione giudiziaria non era pi\u00f9 proponibile.\nValori limite.\nValori limite previsti dalla legislazione italiana per gli ambienti di lavoro.\nValori limite previsti dalla legislazione italiana in interventi di bonifica.\nDispositivi di protezione individuale.\nFondamentale per i lavoratori potenzialmente esposti alle fibre di amianto \u00e8 l'osservanza delle norme in materia di utilizzo di dispositivi di protezione individuale. Per l'utilizzo di un DPI \u00e8 prevista: l'informazione del personale sui rischi dai quali protegge il DPI, l'addestramento all'uso di DPI di terza categoria, la verifica sulle modalit\u00e0 di impiego dei DPI e sul loro stato e la manutenzione periodica per mantenere i dispositivi efficienti. I DPI per esposizioni all'amianto sono:\nLa tuta deve essere intera, possedere un cappuccio, essere priva di tasche, chiusa ai polsi e alle caviglie con elastici e data da un tessuto idoneo a non trattenere le fibre. Sono disponibili tute monouso in Tyvek oppure in tessuto lavabile in cotone trattato o in gore-tex. Le prime non devono essere lavate, si acquistano a prezzi contenuti, ma allo stesso tempo sono poco traspiranti e possiedono scarsa resistenza allo strappo. Le tute in tessuto lavabile, ovvero in cotone trattato, come vantaggi hanno il costo moderato, la possibilit\u00e0 di essere riutilizzate e la capacit\u00e0 di traspirare il sudore. Gli svantaggi sono dovuti al lavaggio del dispositivo di protezione che non pu\u00f2 essere lavato in ambienti domestici, ma deve essere trasportato in lavanderie autorizzate; un ulteriore problema \u00e8 dovuto alla perdita del trattamento di protezione in seguito ai lavaggi. Le tute in gore-tex presentano le caratteristiche migliori, sono traspiranti e confortevoli, resistenti, lavabili e impermeabili, ma hanno costi particolarmente elevati e anche queste possono essere lavate solo da lavanderie autorizzate o da lavatrici poste in cantiere. Le calzature devono essere costituite da materiali lavabili e possedere un gambale sufficientemente alto da essere coperto dai pantaloni della tuta.\nI dispositivi di protezione delle vie aeree possono essere suddivisi in isolanti e non isolanti. I dispositivi isolanti permettono al lavoratore di utilizzare aria proveniente da una sorgente non inquinata. Si usano quando: c'\u00e8 un elevato quantitativo di inquinamento ambientale, con concentrazione di ossigeno nell'aria molto bassa oppure se vi \u00e8 la presenza di gas o vapori al di sopra dei limiti di sicurezza. I dispositivi non isolanti filtrano l'aria attraverso opportuni filtri, specifici per ogni tipo di sostanza, che sono in grado di trattenere gli inquinanti dispersi nell'aria.\nI dispositivi per le vie aeree possono essere inoltre a semimaschera o a maschera facciale intera e il loro utilizzo dipende dalla concentrazione delle fibre di amianto in aria.\nBonifica.\nLa bonifica dell'amianto pu\u00f2 avvenire utilizzando tre diversi metodi:\nLa \"rimozione\" \u00e8 il procedimento maggiormente utilizzato perch\u00e9 elimina ogni potenziale fonte di esposizione e ogni bisogno di attuare cautele rispettive alle attivit\u00e0 che vengono svolte nell'edificio. Gli svantaggi che porta questo tipo di bonifica sono: esposizione dei lavoratori a livelli elevati di rischio, produzione di contaminanti ambientali, produzione di alti quantitativi di rifiuti tossici e nocivi che devono essere smaltiti in determinati depositi, tempi di realizzazione lunghi e costi molto elevati.\nL\"'incapsulamento\" \u00e8 un trattamento con prodotti penetranti o ricoprenti che permettono di inglobare le fibre di amianto e consente di costituire una pellicola di protezione sulla superficie esposta. I costi e i tempi di intervento appaiono pi\u00f9 contenuti, non \u00e8 necessario applicare un materiale sostitutivo e di conseguenza non vengono prodotti rifiuti tossici. Inoltre il rischio \u00e8 minore per i lavoratori addetti e per l'ambiente. L'unica verifica di cui necessita questa modalit\u00e0 di bonifica \u00e8 un programma di controllo e manutenzione, in quanto l'incapsulamento pu\u00f2 alterarsi e venire danneggiato.\nInfine il \"confinamento\" consiste nel posizionare una barriera a tenuta che divida le aree che vengono utilizzate all'interno dell'edificio dai luoghi dove \u00e8 collocato l'amianto. Per evitare che le fibre vengano rilasciate all'interno dell'area, il processo deve essere accompagnato da un trattamento incapsulante. Il vantaggio principale \u00e8 quello di creare una barriera resistente agli urti. Il suo utilizzo \u00e8 idoneo per materiali facilmente accessibili, soprattutto per quanto riguarda le aree circoscritte. I costi sono accessibili a meno che l'intervento non richieda lo spostamento di impianti, quali elettrico, termoidraulico e di ventilazione. \u00c8 necessario stilare un programma di controllo e manutenzione.\nUn ulteriore processo per l'inertizzazione e di compattazione delle polveri di amianto \u00e8 la nodulizzazione.\nIn Italia, per poter smaltire l'amianto si deve fare riferimento ad aziende regolarmente iscritte all'Albo nazionale delle imprese che effettuano la gestione dei rifiuti, come stabilito dalla Corte di Cassazione con la sentenza n. 11128/2015. Per incentivare la messa in sicurezza dal rischio amianto e rendere pi\u00f9 sostenibili gli alti costi il Parlamento ha approvato con la legge di stabilit\u00e0 2016 la detraibilit\u00e0 del 65% delle spese di bonifica.\nDati statistici sulle malattie professionali.\nL'asbestosi \u00e8 stata la prima malattia professionale amianto-correlata riconosciuta dall'INAIL; dal 1994 sono altres\u00ec tabellate come tali anche il mesotelioma (pleurico, pericardico e peritoneale) ed il carcinoma polmonare.\nLe zone con mortalit\u00e0 da amianto pi\u00f9 elevata sono la provincia di Gorizia (Monfalcone) e Trieste nel nord est, gran parte della Liguria, Genova e soprattutto La Spezia e la provincia di Alessandria nel nord ovest, Carrara, Livorno, Massa e Pistoia al centro, Taranto a sud, in Sicilia a Siracusa con lo stabilimento Eternit. Sono quasi tutte zone costiere con cantieri navali e porti. Fra le province non costiere figurano Alessandria, dove \u00e8 situato Casale Monferrato, sede per circa 80 anni della pi\u00f9 grande fabbrica di cemento-amianto della Eternit, Pavia, dove \u00e8 situato Broni, sede del cementificio Fibronit, e Pistoia, sede di Breda Costruzioni Ferroviarie.\nDal 1992 al giugno 2005, le domande presentate per andare in pensione usufruendo del beneficio di legge, sono state circa 71000 in Liguria (1 ogni 20 abitanti). I numeri sono sensibilmente pi\u00f9 alti se confrontati con quelli del vicino Piemonte, la seconda regione pi\u00f9 colpita in Italia, che ha circa 43000 domande (1 ogni 100 abitanti)."}
{"id": "2423327", "revid": "158913", "url": "https://it.wikipedia.org/wiki?curid=2423327", "title": "Canned Goods", "text": "Canned Goods \u00e8 il primo album del produttore canadese Marco Polo."}
{"id": "2423328", "revid": "767487", "url": "https://it.wikipedia.org/wiki?curid=2423328", "title": "Vasmegyer", "text": "Vasmegyer \u00e8 un comune dell'Ungheria di 1621 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2423329", "revid": "767487", "url": "https://it.wikipedia.org/wiki?curid=2423329", "title": "Zajta", "text": "Zajta \u00e8 un comune dell'Ungheria di 442 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2423336", "revid": "729019", "url": "https://it.wikipedia.org/wiki?curid=2423336", "title": "Zsaroly\u00e1n", "text": "Zsaroly\u00e1n \u00e8 un comune dell'Ungheria di 460 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2423337", "revid": "767487", "url": "https://it.wikipedia.org/wiki?curid=2423337", "title": "Zsurk", "text": "Zsurk \u00e8 un comune dell'Ungheria di 787 abitanti (dati 2001). \u00c8 situato nella provincia di Szabolcs-Szatm\u00e1r-Bereg."}
{"id": "2423339", "revid": "22475", "url": "https://it.wikipedia.org/wiki?curid=2423339", "title": "Wu Yi", "text": "Biografia.\nDopo essere entrata nel Partito Comunista Cinese nell'aprile del 1962, e terminato gli studi laureandosi come ingegnere petrolifero fu membro del comitato politico della Raffineria di Lanzhou, passando successivamente al Ministero dell'Industria Petrolifera.\nNel 1988 divent\u00f2 vicesindaco di Pechino, poi viceministro nel 1991 e successivamente Ministro del Commercio Estero, detenuto dal 1993.\nDal 2003 detiene la carica di vicepremier e di Ministro della Sanit\u00e0 della Repubblica Popolare Cinese.\nWu Yi, venne soprannominata \"la Lady di Ferro Cinese\", gestendo con successo anche la transizione cinese dall'isolamento commerciale all'inserimento nel circuito del WTO, nel 1999.\nNel 2005 \u00e8 stata insignita dell'Ordine dell'Amicizia dal governo della Corea del Nord.\nNel 2004, 2005 e 2007 \u00e8 stata considerata dalla rivista Forbes al secondo posto fra le 100 donne pi\u00f9 potenti del mondo e al terzo posto nel 2006."}
{"id": "2423346", "revid": "834", "url": "https://it.wikipedia.org/wiki?curid=2423346", "title": "Gift of Rock", "text": ""}
{"id": "2423348", "revid": "1305772", "url": "https://it.wikipedia.org/wiki?curid=2423348", "title": "Social Intercourse", "text": ""}
{"id": "2423349", "revid": "22356", "url": "https://it.wikipedia.org/wiki?curid=2423349", "title": "Fluvioviridavis", "text": ""}
{"id": "2423350", "revid": "22356", "url": "https://it.wikipedia.org/wiki?curid=2423350", "title": "Eurofluvioviridavis", "text": ""}
{"id": "2423353", "revid": "729019", "url": "https://it.wikipedia.org/wiki?curid=2423353", "title": "Airco DH.4", "text": "L'Airco DH.4 fu un biplano biposto da bombardamento diurno realizzato durante la prima guerra mondiale dall'azienda britannica Aircraft Manufacturing Company. Fu progettato da Geoffrey de Havilland e fu il primo bombardiere diurno inglese dotato di un efficace armamento difensivo.\nEffettu\u00f2 il suo primo volo nell'Agosto 1916 ed entr\u00f2 in servizio nei Royal Flying Corps nel marzo del 1917. La maggioranza dei DH.4 realizzati furono per\u00f2 costruiti negli Stati Uniti d'America come biplano biposto generico e servirono sul fronte francese nelle file dello United States Army Air Service.\nStoria del progetto.\nIl prototipo dell'aereo effettu\u00f2 il suo primo volo nell'agosto 1916 ed era equipaggiato con il nuovo motore 230 B.H.P., da . Nonostante i test sul motore si fossero rivelati un successo, si opt\u00f2 successivamente per equipaggiare il DH.4 con un motore Rolls-Royce Eagle in quanto il propulsore BHP fu oggetto di revisione prima della messa in produzione del velivolo.\nAlcuni autori sostengono che il primo ordine (per 50 esemplari) sia stato commissionato all'Airco l'11 luglio del 1916, ancora prima che il prototipo si levasse in volo, mentre altri riportano che tale commessa sia da datare verso la fine del 1916.\nCon il passare dei mesi, i nuovi aerei furono equipaggiati con le pi\u00f9 recenti versioni del motore Rolls-Royce che fornivano maggiore potenza e alla fine del 1917 quasi tutti i velivoli al fronte disponevano di questi propulsori potenziati. Tuttavia, a causa della cronica carenza dei motori aeronautici Rolls-Royce, prodotti a ritmi non sufficienti a sostenere la domanda, furono presi in considerazione ed utilizzati anche motori alternativi, come il Royal Aircraft Factory RAF 3A da , il BHP ed il Siddeley Puma da e il Fiat A.12 da ma nessuno era in grado di eguagliare le prestazioni dell'Eagle. Gli esemplari di produzione statunitense vennero motorizzati con il Liberty L-12, unico motore che pi\u00f9 si avvicinava alle prestazioni dell'Eagle III e che fu poi utilizzato anche nei DH.9A britannici.\nLa costruzione del velivolo in Inghilterra era suddivisa tra Airco, FW Berwick e Co, Glendower Aircraft Company, Palladium Autocars, Vulcan Motor and Engineering e Westland Aircraft Works. Un totale di 1\u00a0449 aerei (1\u00a0700 ordinati) furono costruiti nel Regno Unito per i Royal Flying Corps e il Royal Naval Air Service. In Belgio la Soci\u00e9t\u00e9 Anonyme Belge de Constructions A\u00e9ronautiques (SABCA) ne realizz\u00f2 ulteriori 15 nel 1926.\nNegli Stati Uniti d'America il modello venne prodotto da Dayton-Wright Company ( esemplari), Fisher Body Corporation () e Standard Aircraft Corporation (140), tutti equipaggiati con il motore Liberty L-12 di produzione nazionale. Furono ordinati DH.4 ai produttori statunitensi, dei quali raggiunsero effettivamente la Francia durante la guerra.\nDopo la guerra un certo numero di imprese, tra le quali la Boeing, furono incaricate dall'esercito statunitense di riconvertire i DH.4 eccedenti in DH.4B conosciuto anche come Boeing Modello 16. Tra marzo e luglio 1920 furono consegnati 111 esemplari di cui 50 ritornarono in azienda tre anni dopo per altre modifiche.\nNel 1923, l'esercito ordin\u00f2 una nuova versione del DH.4 alla Boeing: questo velivolo era caratterizzato da una fusoliera di tubi di acciaio ricoperta con tessuto che sostituiva l'originale in legno compensato. Vennero realizzati tre prototipi designati DH-4M-1 (M per modernizzato) e successivamente furono posti in produzione assieme alla versione denominata DH-4M-2 realizzata dall'Atlantic Aircraft.\nSuccessivamente 22 DH-4M-1 furono convertiti dall'esercito in aerei scuola con doppi comandi DH-4M-1T. Trenta esemplari furono dirottati dall'Esercito alla Marina per essere utilizzati dai Marine Corps, questi furono ribattezzati 02B-1 il modello base e O2B-2 per l'uso notturno ed internazionale.\nTecnica.\nCellula.\nL'Airco DH.4 era un biplano convenzionale per l'epoca: configurazione traente, interamente in legno di peccio e frassino. La fusoliera era realizzata in due sezioni distinte: la parte anteriore comprendeva i due abitacoli (scoperti ed in tandem) mentre la parte posteriore costituiva il tronco di coda. I longheroni delle due parti erano tra loro uniti mediante piastre metalliche; realizzati in peccio erano tra loro collegati da elementi distanziatori in frassino e solamente nella sezione posteriore erano presenti elementi incrociati a traliccio, a maggiore supporto dei piani di coda. Il rivestimento era in compensato.\nGli abitacoli erano insolitamente distanti tra loro, separati dal serbatoio del carburante principale; questa disposizione, pur garantendo un'ottima visuale durante le missioni ad entrambi i membri dell'equipaggio, creava seri problemi di comunicazione che anche la presenza di un tubo deputato allo scopo non riusciva a risolvere completamente.\nLe ali avevano uguale, ampia, apertura e medesima corda; i due piani alari erano disposti a formare un leggero diedro positivo ed erano tra loro collegati da due coppie di montanti interalari paralleli. Il piano alare superiore era collegato alla fusoliera tramite montanti cabane, al centro dei quali era disposto un secondo serbatolio di carburante; il piano alare inferiore era leggermente scalato verso il posteriore del velivolo. Le superfici di controllo erano costituite da alettoni ed erano presenti su tutte le quattro semiali. L'impennaggio era di tipo classico e nelle forme anticipava le caratteristiche che avrebbero contraddistinto i tratti delle future realizzazioni firmate da Geoffrey de Havilland.\nIl carrello d'atterraggio era fisso, con due ruote singole tra loro unite tramite assale rigido e collegate alla fusoliera da una struttura tubolare a \"V\".\nMotore.\nCome detto, la lunga vita operativa del DH.4 fu caratterizzata dall'impiego di unit\u00e0 motrici tra loro differenti sia per potenza che per architettura: si pass\u00f2, senza particolari problemi, dai motori con sei cilindri in linea (B.H.P., Siddeley Puma, Fiat A.12) a quelli con dodici cilindri a V (Rolls-Royce Eagle, Liberty L-12, RAF 3A); in sostanza la cellula rimase invariata, tanto che l'aereo risultava pi\u00f9 corto di solo in caso di utilizzo dei motori Fiat o RAF.\nArmamento.\nL'armamento offensivo dell'Airco DH.4 era costituito da bombe, alloggiate in rastrelliere subalari, per un massimo di . Per la difesa il mitragliere, seduto nella postazione posteriore, disponeva di una o due mitragliatrici Lewis posizionate su un anello Scarff mentre il pilota poteva utilizzare una mitragliatrice Vickers sincrona montata sul muso.\nImpiego operativo.\nRegno Unito.\nIl DH.4 entr\u00f2 in servizio presso il \"55th Squadron\" del RFC nel gennaio 1917. e successivamente altri \"squadron\" furono equipaggiati con tale mezzo per aumentare la loro potenza nei bombardamenti; alla fine della guerra i DH.4 erano in dotazione a sei diversi \"squadron\". Anche il Royal Naval Air Service utilizz\u00f2 tali velivoli in Francia, Italia e Mar Egeo, come anche per il pattugliamento delle coste in patria; in queste missioni se ne distinse in particolare uno con a bordo il Maggiore Egbert Cadbury e il capitano Robert Leckie come artigliere i quali abbatterono lo Zeppelin L70 il 5 agosto 1918.\nInoltre almeno una fonte ritiene che siano stati quattro DH.4 del Royal Naval Air Service a causare l'affondamento dell'U-Boot UB-12 il 19 agosto 1918, per quanto le indicazioni non siano unanimi e vi sia anche chi attribuisce alle mine la perdita del sommergibile.\nIl DH.4 ebbe un enorme successo e, dalla storiografia, \u00e8 stato spesso considerato il miglior bombardiere diurno monomotore della prima guerra mondiale ed il suo impatto nella storia del conflitto \u00e8 paragonato a quello avuto dal Mosquito nel corso della seconda guerra mondiale.\nCon la sua affidabilit\u00e0 e prestazioni - anche se a pieno carico con le bombe - l'aereo conquistava sempre pi\u00f9 estimatori. Il DH.4 era facile da pilotare e soprattutto se dotato del motore Rolls-Royce Eagle, la sua velocit\u00e0 e le prestazioni lo mettevano spesso al riparo dagli attacchi degli aerei tedeschi, tanto che spesso il pilota non era accompagnato da nessun artigliere. Unico neo era la grande distanza che correva tra i due membri a bordo tanto da rendere le comunicazioni quasi impossibili. Su questo aspetto si ebbero delle critiche, specialmente da parte delle autorit\u00e0 statunitensi, che ritenevano il posizionamento del serbatoio tra i due uomini molto pericoloso; in realt\u00e0 esistevano molti altri mezzi aerei che prendevano fuoco in volo pi\u00f9 facilmente del DH.4. Comunque il rischio di incendio fu minimizzato con la sostituzione del sistema distribuzione del carburante nel 1917, anche se almeno inizialmente questi accorgimenti non furono adottati dagli statunitensi.\nNonostante il suo successo, i mezzi in servizio con la RFC iniziarono a diminuire a partire dalla primavera 1918, principalmente a causa di una carenza di motori, e la produzione pass\u00f2 al DH.9, che si rivel\u00f2 deludente, essendo inferiore al DH.4 sotto molti aspetti.\nQuando fu creata l'Independent Air Force, nel giugno 1918, per effettuare bombardamenti strategici in Germania vi fu fatto confluire anche il 55\u00ba squadrone con i suoi DH.4; durante le missioni di guerra, questo squadrone, svilupp\u00f2 tattiche di attacco con formazioni a cuneo e bombardamenti comandati dal capo formazione; grazie alla loro potenza di fuoco difensiva subivano pochissimi attacchi nemici.\nDopo l'armistizio, la neocostituita RAF cre\u00f2 il 2\u00ba Squadrone Comunicazioni dotato di DH.4 con l'incarico di trasportare persone importanti alla conferenza di Pace di Parigi. Molti mezzi utilizzati a questo scopo furono modificati con una cabina chiusa per due passeggeri, su richiesta di Andrew Bonar Law. Questi velivoli furono designati DH.4A: almeno sette furono convertiti per la RAF, e altri nove per uso civile.\nStati Uniti d'America.\nAl momento della sua entrata in guerra, lo United States Army Air Service non aveva a disposizione nessun aereo adatto per i combattimenti in prima linea. Pertanto furono prodotti, dietro rilascio di apposita licenza, diversi esemplari di velivoli britannici e francesi; tra questi il DH.4, realizzati per la maggior parte dalla Dayton-Wright e dalla Fisher Body. Il primo esemplare di DH.4 realizzato negli Stati Uniti raggiunse la Francia nel maggio 1918 e combatt\u00e9 nell'agosto dello stesso anno. Il motore era un Liberty L-12 da e fu dotato di due mitragliatrici Marlin calibro posizionate sul muso e due Lewis a poppa; inoltre poteva trasportare di bombe. Il maggior peso del motore Liberty riduceva marginalmente le prestazioni, rispetto a quanto ottenuto con il pi\u00f9 potente Rolls-Royce Eagle VII, ma in ogni caso il velivolo, soprannominato \"Liberty Plane\", divenne lo standard statunitense per i velivoli biposto ad uso generico.\nGli equipaggi che volarono con il DH.4 ricevettero quattro delle sei medaglie al valore assegnate agli aviatori statunitensi e tra questi si ricordano il tenente Harold Ernest Goettler e il secondo tenente Erwin R. Bleckley che ricevettero l'onorificenza postuma perch\u00e9 abbattuti durante una missione per rifornire la 77\u00aa divisione statunitense, tagliata fuori dall'offensiva tedesca nella Mosa-Argonne. Tra i destinatari di medaglia vengono ricordati anche il secondo tenente Ralph Talbot e il sergente mitragliere Robert G. Robinson degli United States Marine Corps per aver sconfitto 12 caccia tedeschi durante un bombardamento sul Belgio l'8 ottobre 1918. Il DH.4 fu utilizzato da 13 squadroni statunitensi fino alla fine del 1918.\nDopo la fine della prima guerra mondiale, gli Stati Uniti ebbero un forte eccesso di DH.4, incluse le versioni migliorate DH.4B che non furono spedite alla Francia. Si decise, pertanto, che i velivoli dislocati sul suolo francese sarebbero rimasti l\u00ec, mentre i modelli pi\u00f9 obsoleti e i velivoli scuola furono bruciati in quello che divenne noto come \"Billion Dollar Bonfire\". Poich\u00e9 le risorse economiche non erano sufficienti per lo sviluppo di nuovi mezzi aerei, n\u00e9 per l'acquisto di nuovi, i rimanenti DH.4 costituirono una parte importante della forza aerea statunitense per diversi anni, utilizzati in diversi ruoli e con pi\u00f9 di 60 modifiche al progetto originale. Inoltre il velivolo ebbe anche ruoli sperimentali nei test di nuovi motori o nuove conformazioni alari e fu il primo aereo della storia ad effettuare con successo un rifornimento in volo (ripetuto ben 16 volte nell'arco dello stesso volo). I DH.4 rimasero in servizio fino al 1932.\nL'aereo fu inoltre utilizzato dalla marina degli Stati Uniti sia durante la grande guerra che nel dopoguerra. La United States Naval Aviation ricevette 51 velivoli durante la guerra e 172 (DH.4B e DH.4B-1) dopo il conflitto; in pi\u00f9 ricevette 30 DH.4M-1s, versione con la fusoliera in tubi di acciaio. La marina li utilizz\u00f2 fino al 1929 e furono usati contro le fazioni ribelli durante l'occupazione statunitense del Nicaragua nel 1927.\nImpiego civile.\nDopo la fine della prima guerra mondiale, i DH.4 e 4A furono utilizzati per assicurare servizi di linea per passeggeri in Europa da diverse compagnie come la Aircraft Transport and Travel, Handley Page Transport e la belga SNETA. Il velivolo \"G-EAJC\" della Aircraft Transport and Travel assicur\u00f2 il primo servizio commerciale tra Hounslow e Parigi-Le Bourget il 25 agosto 1919, trasportando un cronista del quotidiano Evening Standard e un carico di giornali e altre merci. Questi mezzi furono utilizzati sempre dalla Aircraft Transport and Travel fino alla sua chiusura nel 1920, mentre Handley Page Transport e SNETA li mantennero operativi fino al 1921. Un solo aereo fu utilizzato dalla Air Lines Instone fino alla sua fusione con l'Imperial Airways nel 1924.\nI DH.4 furono utilizzati anche dalla compagnia aerea australiana Qantas, che avvi\u00f2 il suo privo servizio di posta aerea nel 1922. Dodici DH.4 assegnati al Canada furono utilizzati per il pattugliamento boschivo, contribuendo a salvare dagli incendi migliaia di alberi e furono ritirati nel 1927.\nIl servizio postale degli Stati Uniti utilizz\u00f2 tale mezzo per i servizi di posta aerea; il primo di questi fu varato il 15 maggio 1918 tra Washington e New York. Nel 1919 la versione DH.4B fu modificata per andare incontro alle necessit\u00e0 del servizio postale; il pilota venne spostato al secondo posto, verso poppa, mentre l'altro abitacolo venne convertito in uno scompartimento stagno con una capacit\u00e0 di ; furono inoltre rivisitati sia il carrello che il timone di coda. I DH.4 furono utilizzati in seguito per garantire un servizio di posta aerea costa a costa, tra San Francisco e New York su una distanza di , effettuato anche in orario notturno; il primo volo fu svolto il 21 agosto 1924. I DH.4 del furono utilizzati fino al 1927, quando il servizio postale divenne privato.\nVersioni.\nVersioni inglesi.\n(\"Dati tratti da\" \"De Havilland Aircraft since 1909\", \"se non indicato diversamente\").\nVersioni statunitensi.\n(\"Dati tratti da\" \"De Havilland Aircraft since 1909\", \"se non indicato diversamente\").\nVelivoli esistenti.\nUn esemplare della versione DH.4B \u00e8 esposto nella collezione del National Museum of the United States Air Force con sede a Dayton, in Ohio.\nEsiste inoltre una replica in condizioni di volo, utilizzata dall'associazione neozelandese \"Vintage Aviator Limited\" per le esibizioni commemorative negli air show."}
{"id": "2423356", "revid": "22475", "url": "https://it.wikipedia.org/wiki?curid=2423356", "title": "Graham Wallas", "text": "Idee.\nIn \"The art of Thought\" (1926), Wallas elabora la celeberrima distinzione del processo creativo in quattro fasi: Preparazione, Incubazione, Illuminazione e Verifica."}
{"id": "2423363", "revid": "729019", "url": "https://it.wikipedia.org/wiki?curid=2423363", "title": "Dornier Do 23", "text": "Il Dornier Do 23 era un bombardiere medio bimotore ad ala alta realizzato dall'azienda tedesca Dornier-Werke GmbH negli anni trenta.\nDerivato dal precedente Do 11 verr\u00e0 ulteriormente modificato portando alla variante ridenominata Do 13 non avviata alla produzione in serie ma che dar\u00e0 origine alla variante definitiva, il Do 23.\nStoria.\nSviluppo.\nNel marzo 1935 venne deciso di sviluppare il deludente Do 13. Il nuovo progetto, o meglio riprogettazione, differiva da questo in diversi particolari atti a sopperire le carenze del precedente velivolo. La nuova variante ridenominata Do 23, si riconosceva principalmente per l'adozione di un'ala dall'apertura ridotta e di un impennaggio bideriva, modifiche che nelle prove di volo si dimostrarono efficaci risolvendo i problemi che affliggevano il suo predecessore. Il buon risultato sugger\u00ec, oltre che l'avvio di una produzione in serie, anche la conversione al nuovo standard tutti i Do 13 ancora in corso di completamento e degli esemplari superstiti precedentemente realizzati.\nImpiego operativo.\nNel frattempo per\u00f2 la tecnologia nella progettazione e costruzione dei velivoli era progredita molto velocemente ed oramai il Do 23, che condivideva l'originale impostazione considerata oramai obsoleta risalente al capostipite della serie, il Dornier F, venne destinato a compiti di seconda linea ed assegnato, durante la seconda guerra mondiale, ai reparti Luftwaffe che operavano nei territori della neo annessa ex-Cecoslovacchia. In prima linea venne infatti sostituito dal pi\u00f9 moderno ed efficiente Heinkel He 111, gi\u00e0 testato in combattimento con successo durante la guerra civile spagnola.\nAlmeno un esemplare venne equipaggiato un anello Mausi ed impiegato in cooperazione con la Kriegsmarine per l'individuazione e la distruzione di mine navali.\nDescrizione tecnica.\nIl Do 23 riproponeva l'impostazione dei precedenti modelli da cui derivava. La fusoliera, di costruzione metallica in lega leggera, era di sezione rettangolare, alta e stretta, dotata di abitacolo di pilotaggio aperto e di postazioni difensive sul muso, dorsale e ventrale, le prime due anch'esse aperte, dotate di mitragliatrici. Posteriormente si rastremava terminando in un impennaggio bideriva di grandi dimensioni e dai piani orizzontali controventati.\nL'ala era montata alta e dotata di un sensibile angolo d'attacco, sulla quale erano installate le gondole che contenevano i motori. Il carrello d'atterraggio era un triciclo classico, fisso, dotato di grandi ruote carenate ed integrato posteriormente da un ruotino d'appoggio.\nLa propulsione era affidata a una coppia di motori che variarono nei vari prototipi; l'ultima configurazione era dotata di due BMW VI a 12 cilindri a V di 60\u00ba, raffreddati ad acqua, capaci di erogare una potenza di 750 PS (552 kW) ciascuno. In seguito saranno sostituiti con la loro ultima versione, la VIu, dotata di raffreddamento a liquido, cio\u00e8 con l'adozione di un liquido antigelo a base di glicole etilenico.\nL'armamento difensivo era affidato a tre postazioni dotate di mitragliatrici MG 15 calibro 7,92\u00a0mm e posizionate sul muso, in posizione dorsale e ventrale. Quello offensivo era costituito da un carico bellico di bombe fino a 1\u00a0000 kg complessivi caricate in una stiva interna."}
{"id": "2423368", "revid": "278830", "url": "https://it.wikipedia.org/wiki?curid=2423368", "title": "Il fiume dell'orrore", "text": ""}
{"id": "2423369", "revid": "286870", "url": "https://it.wikipedia.org/wiki?curid=2423369", "title": "The Merton Parkas", "text": ""}
{"id": "2423374", "revid": "112798982", "url": "https://it.wikipedia.org/wiki?curid=2423374", "title": "Tintoria ducale", "text": "La Tintoria ducale o \"tinta\" (in dialetto cerretese \"tenta\") \u00e8 un edificio di archeologia industriale sito nel comune di Cerreto Sannita. \nNella tintoria venivano colorati i panni lana cerretesi. \nStoria.\nLa tintoria ducale dei panni lana era esistente nella Cerreto antica sin dal XV secolo ed era uno degli opifici dove venivano lavorati i panni lana prodotti o importati a Cerreto. Esistevano infatti le gualchiere, le cartoniere e le tintorie, rispettivamente per sodare e follare i panni, pressarli e uniformarli, ed infine tingerli. La sola Universitas possedeva nel 1625 quattordici gualchiere date in fitto a privati cerretesi. \nLa tintoria ducale esistente nella vecchia Cerreto era costituita da tre stanze adibite alla colorazione dei tessuti. Annessi alla tintoria c'erano diversi locali coperti e scoperti dove erano siti degli \"spandituri\" e dei tiratoi che servivano a distendere e tirare i panni tinti in modo da fargli prendere la giusta larghezza e la giusta lunghezza. Assieme alla tintoria ducale erano presenti numerose altre tintorie private di propriet\u00e0 di alcune famiglie e di alcune confraternite.\nNel XVII secolo l'importazione dai mercati dell'America e dell'India dell'indaco e dei suoi colori derivati apport\u00f2 notevoli innovazioni nella lavorazione dei panni lana cerretesi: mentre precedentemente si erano preferiti colori scuri (derivati dalle noci o dalle radici degli alberi), da allora si iniziarono ad usare sempre con maggiore frequenza colori pi\u00f9 chiari: azzurro, violetto, indaco, celeste, scarlatto.\nDa un atto notarile dell'epoca si viene a sapere che i mercanti preferivano tingere i loro panni nelle tintorie private piuttosto che in quella ducale dato che in quest'ultimo opificio il gestore doveva pagare un forte fitto annuale ai feudatari e, in conseguenza, per recuperare i soldi, il gestore faceva poca spesa di colori pregiudicando cos\u00ec la qualit\u00e0 del prodotto. I feudatari per\u00f2 pretendevano il dazio sui panni tinti sia nelle tintorie private che in quella ducale, riscuotendo un carlino per ogni panno \"lungo\" e mezzo carlino per ogni \"panno stretto\".\nDopo il terremoto del 5 giugno 1688 venne costruita la nuova tintoria ducale, pi\u00f9 ampia e spaziosa, della quale si vedono ancora cospicui resti sulla strada presso il quadrivio sito in localit\u00e0 \"Capo da fuori\" di Cerreto. \nLa tintoria venne abbandonata a seguito del declino dell'industria dei panni lana cerretesi nel XIX secolo. \nNel 1988 la tintoria \u00e8 stata oggetto di un progetto di riqualificazione nell'ambito del \"Laboratorio di Progettazione 1988\". Il progetto prevedeva il recupero della parte antica e la ricostruzione della parte crollata in stile moderno al fine di adibire la tintoria a sede di seminari biennali e di attivit\u00e0 culturali.\nA partire dal 2007 la tintoria, divenuta nel 2004 di propriet\u00e0 privata, \u00e8 stata oggetto di un discusso intervento di ristrutturazione.\nDescrizione.\nNonostante i vari crolli, deturpamenti e vandalismi si riconosce ancora la struttura originaria dell'opificio, esempio di archeologia industriale del XVIII secolo.\nLa struttura ha una pianta rettangolare con un ampio cortile centrale. Intorno al cortile sorgono diversi ambienti, otto dei quali hanno una copertura a cupola con un foro centrare per far evaporare i vapori delle tinture. Nel pavimento di queste otto sale sono presenti delle vasche circolari a forma di cono rovesciato dove venivano tinti i panni lana.\nLungo il perimetro della struttura corre un cunicolo fognario che portava gli scarichi fluidi della lavorazione nel vicino torrente Turio. \nNel cortile nel 2004 erano ancora ben visibili i resti di una pavimentazione in ceramica cerretese."}
{"id": "2423377", "revid": "278830", "url": "https://it.wikipedia.org/wiki?curid=2423377", "title": "La signora della villa bianca", "text": ""}
{"id": "2423381", "revid": "110157", "url": "https://it.wikipedia.org/wiki?curid=2423381", "title": "Chiesa-oratorio di San Rocco (Riva San Vitale)", "text": "La chiesa-oratorio di San Rocco \u00e8 un edificio religioso barocco costruito al posto di un edificio pi\u00f9 antico a Riva San Vitale.\nStoria.\nLa prima menzione dell'edificio risale al 1579, ma gli esterni della chiesa assunsero il loro aspetto attuale nel 1665. Gli interni, invece, furono ampiamente modificati nel corso del XVIII secolo. All'inizio di quel secolo, nel 1708, una modifica rilevante interess\u00f2 anche gli esterni: sul lato del coro fu costruito il campanile. Nel corso del XX secolo la chiesa sub\u00ec un restauro fra il 1941 e il 1946.\nDescrizione.\nEsterni.\nL'edificio \u00e8 orientato verso sud. La facciata, divisa in due registri e sormontata da un frontone, \u00e8 scandita da due coppie di lesene binate.\nInterno.\nDi forma rettangolare, navata e presbiterio sono coperti da una volta a botte lunettata e prendono luce dalle finestre laterali. Tra il 1710 ed il 1715 vennero aggiunti capitelli decorativi corinzi con fiori e frutti. Le pareti sono decorate da alcuni dipinti realizzati fra il XVI e il XVIII secolo: la tela tardocinquecentesca \"Madonna tra i santi Rocco e Sebastiano\", \"Salom\u00e8 con la testa del Battista\" (dipinto fra il 1660 e il 1670 da Francesco Torriani), un secentesco \"Ritratto di papa Innocenzo XI Odescalchi\" e un \"Sant'Antonio da Padova\" d'inizio Settecento.\nSettecenteschi sono pure l'\"Immacolata Concezione\" in stucco sull'altare e gli affreschi, attribuiti a Francesco Maria Bianchi, che decorano il coro: la struttura, modellata nel 1735, ospita una \"Gloria di San Rocco\" nella volta, e le \"Virt\u00f9 cardinali\" nei pennacchi. Di poco posteriori, invece, le decorazioni del presbiterio: la balaustra, in marmo, \u00e8 del 1740, l'altare policromo \u00e8 dei medesimi anni e l'ancona con \"San Rocco entro una nicchia prospettica\" affrescato \u00e8 del 1763.\nRicche di decorazioni anche le cappelle, dotate di una balaustra analoga a quella del presbiterio: l'altare di quella a sinistra ospita una nicchia con la statua della \"Madonna del Rosario\", mentre quello a destra conserva, in posizione analoga, un \"Sant'Antonio da Padova\" (1722), affiancato da stucchi rococ\u00f2 realizzati forse da Francesco Vassalli fra il 1728 e il 1729."}
{"id": "2423385", "revid": "999533", "url": "https://it.wikipedia.org/wiki?curid=2423385", "title": "Gran Premio di Monaco 1985", "text": "Il Gran Premio di Monaco 1985 \u00e8 stata la quarta prova della stagione 1985 del Campionato mondiale di Formula 1. Si \u00e8 corsa domenica 19 maggio 1985 sul Circuito di Monte Carlo. La gara \u00e8 stata vinta dal francese Alain Prost su McLaren-TAG Porsche; per il vincitore si tratt\u00f2 del diciottesimo successo nel mondiale. Ha preceduto sul traguardo gli italiani Michele Alboreto su Ferrari ed Elio De Angelis, su Lotus-Renault. Per quest'ultimo si tratt\u00f2 dell'ultimo podio in una gara valida quale prova del campionato mondiale di Formula 1\nVigilia.\nAspetti tecnici.\nLa Ferrari impieg\u00f2 dei turbo di minor dimensione, per poter sfruttare maggiore potenza ai bassi regimi. La vettura italiana venne modificata nelle sospensioni posteriori, abbassate. L'Alfa Romeo pass\u00f2, definitivamente, all'impiego della iniezione Bosch.\nLa Renault, che vide alleggerite fino a 570 kg le monoposto, riforn\u00ec del nuovo propulsore EF15 anche Patrick Tambay. Tra le vetture clienti, ottennero il nuovo motore anche Ayrton Senna, alla Lotus, e Andrea De Cesaris, alla Ligier. Quest'ultima, grazie a una nuova scocca, presentava una monoposto pi\u00f9 leggera di 30 kg.\nLa rientrante Toleman fece esordire la TG185, a motore Hart. La vettura era molto curata sull'aspetto aerodinamico: l'alettone anteriore era molto sagomato, al fine di migliore l'afflusso d'aria ai pontoni. Il condotto di raffreddamento dei freni anteriori migliorava il passaggio dell'aria nella zona anteriore ai pneumatici. La sospensione posteriore era ancorata in alto, al fine di possibile l'installazione di un estrattore d'aria monoblocco.\nAspetti sportivi.\nAll'indomani del Gran Premio d'Europa 1984, in una riunione a Parigi, la FISA pubblic\u00f2 una ennesima bozza del calendario per il 1985. La grossa novit\u00e0 era l'esclusione del Gran Premio di Monaco. Il problema riguardava il contratto televisivo concluso dagli organizzatori della gara monegasca con il network statunitense ABC, che escludeva dagli introiti la FISA e la FOCA.\nA novembre 1984 venne annunciato l'accordo tra la FISA e gli organizzatori del Gran Premio del Monaco, per la sua disputa il 19 maggio. La Federazione aveva recuperato la titolarit\u00e0 dei diritti televisivi della gara. La situazione rimase per\u00f2 in bilico. A fine novembre Michel Boeri, presidente dell'Automobile Club monegasco, decise di rivolgersi al tribunale civile di Parigi, al fine di far valere un accordo stipulato nel gennaio del 1984 con Bernie Ecclestone, che stabiliva la tenuta della gara, dietro il pagamento di 100.000 dollari. A questo ricorso reag\u00ec Jean-Marie Balestre, presidente della FISA ribandendo come le autorit\u00e0 sportive dovessero attenersi alle decisioni degli organismi sportivi, senza ricorre alla giustizia ordinaria. Il 19 febbraio 1985, proprio in seguito dell'azione legale intentata dall'Automobile Club di Monaco, la FISA lo espulse dalla sua organizzazione. In realt\u00e0 tale misura non metteva in dubbio il gran premio, visto che sembrava certa la decisione degli organizzatori di acconsentire alle richieste della Federazione. Il 1\u00b0 marzo, quando la FISA present\u00f2 il campionato mondiale alla stampa venne confermata la tenuta della gara monegasca, per il 19 maggio.\nRientr\u00f2 in campionato la Toleman, che fino a quel momento non aveva potuto gareggiare, per l'assenza di un accordo con i fornitori degli pneumatici. La casa inglese rilev\u00f2 il contratto che legava la Spirit, in grosse difficolt\u00e0 economiche, e la Pirelli. La Toleman, che a inizio stagione aveva ingaggiato Stefan Johansson (passato nel frattempo alla Ferrari) e John Watson (impiegato nelle prove invernali), mise al volante della sola vettura iscritta Teo Fabi, gi\u00e0 impiegato nella stagione 1982. La Spirit, in compenso, abbandon\u00f2, definitivamente, la Formula 1.\nLa griglia di partenza era limitata a 20 vetture, per cui 6 piloti non sarebbero stati ammessi alla gara.\nQualifiche.\nResoconto.\nAl gioved\u00ec Ayrton Senna ottenne il miglior rilievo cronometrico, che gli valse anche il record della pista. Il brasiliano precedette, di quasi mezzo secondo Riccardo Patrese. Il buon exploit dell'Alfa Romeo fu confermato dal sesto posto di Eddie Cheever. Alle spalle del pilota padovano si classificarono Alain Prost e Michele Alboreto. Il ferrarista si lament\u00f2 del traffico trovato nei suoi giri migliori. Peggio and\u00f2 all'altro pilota della casa di Maranello, Stefan Johansson, decimo, penalizzato da un malfunzionamento del sistema frenante.\nNiki Lauda fin\u00ec contro un marciapiede e sub\u00ec un trauma a un pollice, mentre Keke Rosberg ruppe diverse turbine del motore Honda della sua Williams; ruppe il propulsore anche Pierluigi Martini, della Minardi.\nSenna si conferm\u00f2 il pi\u00f9 veloce anche dopo la sessione del sabato, conquistando la terza \"pole position\" consecutiva. Il comportamento del brasiliano venne per\u00f2 fortemente criticato da alcuni suoi colleghi, per averli voluti rallentare nei loro giri migliori. Alle spalle del pilota della Lotus si posizion\u00f2 Nigel Mansell, staccato di soli 86 millesimi, mentre terzo chiuse Alboreto. Il pilota della Ferrari ottenne un tempo pi\u00f9 alto di quello delle libere del mattino (in prova libera Alboreto aveva chiuso con 1'20\"285), e fu tra quelli che accus\u00f2 Senna di averlo ostacolato, ipotizzando di poter scendere anche sotto il minuto e 20. Il pilota milanese, che aveva anche il miglior tempo nella prima fase della sessione, afferm\u00f2 che il brasiliano l'aveva rallentato volontariamente in diverse occasioni, tanto che nell'ultimo giro il ferrarista aveva costretto il pilota della Lotus ad andare lungo alla \"Rascasse\". Alle accuse di Alboreto si associarono i due piloti della McLaren.\nConferm\u00f2 la buona adattabilit\u00e0 alla pista l'Alfa Romeo, grazie al quarto tempo di Eddie Cheever, cos\u00ec come fu competitiva ancora l'Arrows, col sesto tempo di Thierry Boutsen, subito alle spalle di Alain Prost che, come sempre in qualifica, era penalizzato dal motore.\nFu meno fortunato Elio De Angelis, compagno di Senna, che venne limitato da problemi al motore e al differenziale, chiudendo nono. Stefan Johansson, compagno di team di Alboreto, che colse solo il quindicesimo tempo, fu anche protagonista di un tamponamento con Teo Fabi. Anche Pierluigi Martini fu protagonista di un incidente, ma nelle libere del mattino: uscendo di pista alla \"Santa Devota\" il pilota della Minardi si procur\u00f2 una piccola ferita e una contusione al ginocchio, che non gli consentirono di cercare la qualificazione. Sempre al sabato mattino Andrea De Cesaris aveva sbattuto violentemente al \"Massenet\", tanto da dover affrontare le qualificazioni col muletto.\nOltre a Martini, non ottennero la qualificazione le due RAM, Piercarlo Ghinzani, Fran\u00e7ois Hesnault e Stefan Bellof.\nRisultati.\nI risultati delle qualifiche furono i seguenti:\nGara.\nResoconto.\nPrima della partenza Patrick Tambay decise di affrontare la gara col muletto, dotato del pi\u00f9 vecchio motore Renault EF14 bis; anche Elio De Angelis, della Lotus, opt\u00f2 per montare un unit\u00e0 di quel tipo, in luogo del pi\u00f9 nuovo EF15.\nAyrton Senna riusc\u00ec a resistere all'attacco di Nigel Mansell; seguivano Michele Alboreto, Alain Prost ed Eddie Cheever. A met\u00e0 plotone Gerhard Berger manc\u00f2 la partenza: Stefan Johansson tampon\u00f2 Tambay che, a sua volta, colp\u00ec la vettura di Berger. Per gli ultimi due la gara fin\u00ec subito. Johansson, con le sospensioni danneggiate, abbandon\u00f2 poco dopo.\nAl termine del secondo giro Alboreto riusc\u00ec a strappare la seconda posizione a Mansell, attaccandolo alla \"Santa Devota\". Il britannico, al termine dello stesso giro, cedette la terza piazza a Prost, sul rettilineo d'arrivo. Il giro successivo anche Cheever riusc\u00ec a passare Mansell, che scontava dei problemi ai freni, tanto da essere sorpassato anche da De Angelis e Rosberg. La gara del pilota della Alfa Romeo termin\u00f2, di fatto, all'ottavo giro, quando fu costretto ai box per un guasto all'alternatore. Giunto ai box, spinto dai commissari per raggiungere la piazzola della sua scuderia, riusc\u00ec anche a ripartire, prima di abbandonare, dopo qualche giro.\nAl decimo giro Senna comandava, con meno di due secondi di vantaggio su Alboreto. Prost era staccato di 8 secondi, Elio De Angelis era quarto, staccato di oltre sedici, e precedeva Keke Rosberg e Nigel Mansell. Il brasiliano della Lotus fu costretto all'abbandono, per un guasto al motore, al quattordicesimo giro. Probabilmente il motore era stato rovinato da un fuori giri, accaduto nel corso del \"warm up\".\nAl diciassettesimo giro Nelson Piquet attacc\u00f2 Riccardo Patrese sul rettilineo dei box: giunti alla prima staccata le due vetture vennero a contatto. Piquet colp\u00ec le barriere con le sospensioni anteriori, mentre Patrese fin\u00ec contro le stesse, col musetto. L'Alfa Romeo del pilota padovano rimbalz\u00f2, colpendo quella del brasiliano. Sulla Brabham vi furono delle fiamme, ma senza conseguenze per i piloti. Fabi, che seguiva i due, riusc\u00ec a passare indenne, mentre Jacques Laffite fu autore di un testacoda, senza conseguenze. \nAlboreto, che era vicino al doppiaggio, si trov\u00f2 in una situazione di incertezza, scivol\u00f2 sull'olio perduto da Patrese, e ci\u00f2 permise a Prost di passare al comando. Giunto sul posto, poco dopo, ove non era segnalata la presenza d'olio, Niki Lauda perse il controllo della sua vettura, terminando contro le barriere, e dovendosi ritirare.\nIl ferrarista si pose subito all'inseguimento di Prost, riuscendo a porsi a meno di un secondo dal francese, che comunque aveva dei problemi col turbo. Quando Prost, al ventiquattresimo giro, manc\u00f2 una marcia, Alboreto si riprese la testa della gara. Alle spalle dei primi due c'era De Angelis, seguito da Rosberg, De Cesaris, Warwick e Mansell. Anche Rosberg, come il suo compagno di scuderia Mansell, scont\u00f2 dei guai ai freni, e dovette cedere la posizione a De Cesaris e a Warwick.\nUn nuovo colpo di scena avvenne al trentaduesimo giro. Alboreto colp\u00ec il marciapiede al \"Loews\", subendo una foratura lenta, che lo costrinse al cambio gomme. Il pilota milanese scese in quarta posizione. Al trentanovesimo giro Alboreto fu capace di passare De Cesaris al \"Mirabeau\". Nel frattempo Prost risolse i problemi al turbo, e pot\u00e9 controllare il comportamento della sua vettura pi\u00f9 facilmente.\nAl quarantasettesimo passaggio Rosberg cedette la posizione a Mansell. Pochi giri dopo il finlandese entr\u00f2 ai box, per il cambio degli pneumatici, uscendo dalla zona dei punti. Alboreto prosegu\u00ec a grande ritmo, recuperando diversi secondi su De Angelis. Ormai giunto alle spalle del connazionale, i due evitarono il contatto con Jonathan Palmer, partito in testacoda. Il giro successivo Alboreto pass\u00f2 De Angelis alla \"Santa Devota\".\nNegli ultimi giri della gara la pioggia fece la sua apparizione sul tracciato. Questo costrinse i piloti a rallentare il ritmo. De Angelis lo rallent\u00f2 pi\u00f9 deli altri, a causa di un problema ai freni. Al settantacinquesimo giro Mansell and\u00f2 in testacoda all'uscita del tunnel. Fortunosamente la sua vettura non tocc\u00f2 le barriere, permettendo al pilota di proseguire il gran premio. Due giri dopo il britannico perse la posizione, a favore di Jacques Laffite.\nAlain Prost fece sua la vittoria per la diciottesima volta nel mondiale. Completarono il podio Alboreto e De Angelis, quest'ultimo per l'ultima volta tra i primi tre.\nRisultati.\nI risultati del gran premio furono i seguenti:"}
{"id": "2423386", "revid": "278830", "url": "https://it.wikipedia.org/wiki?curid=2423386", "title": "L'ultima notte", "text": ""}
{"id": "2423392", "revid": "278830", "url": "https://it.wikipedia.org/wiki?curid=2423392", "title": "Vathek!", "text": ""}
{"id": "2423393", "revid": "767487", "url": "https://it.wikipedia.org/wiki?curid=2423393", "title": "The Bags", "text": "I The Bags sono stati un gruppo punk rock statunitense formatosi nel 1977 a Los Angeles.\nBreve storia.\nIl primo nucleo della band era composto da Alice Armendariz (voce) e Patricia Morrison (basso), che assunsero gli pseudonimi Alice Bag e Pat Bag.\nAlle due fondatrici si unirono presto i chitarristi Craig Lee e Rob Ritter e il batterista Terry Graham. Il nome della band deriva dalla bizzarra abitudine dei suoi componenti di portare dei sacchetti in testa durante i concerti.\nIl primo concerto dei Bags si tenne allo storico locale The Masque il 10 settembre 1977. La band pubblic\u00f2 il suo primo singolo \"Survive\" nel 1978 e apparve nella compilation \"Yes, L.A.\" con la traccia \"We Don't Need the English\". In seguito la band apparve nel documentario di Penelope Spheeris \"The Decline of Western Civilisation\", ma nello stesso periodo cominciarono tensioni tra i membri della band che culminarono con lo scioglimento nel 1981.\nPost-scioglimento.\nDopo la fine della band i componenti presero strade diverse: Ritter e Graham fecero parte dei The Gun Club e suonarono nel loro primo album \"Fire of Love\".\nPatricia Morrison entr\u00f2 nei The Gun Club nel 1982, sostituendo Rob Ritter al basso e fu poi bassista dei The Sister of Mercy (1986-1988) e dei The Damned (dal 1994).\nIn seguito Ritter, con lo pseudonimo Rob Graves, fece anche parte dei 45 Grave, ma mor\u00ec nel 1991 a causa di un'overdose di eroina.\nCraig Lee fece parte dei Catholic Discipline, mentre Alice Bag si un\u00ec a diverse band:Castration Squad, Cholita! e Stay at Home Bomb."}
{"id": "2423395", "revid": "109165103", "url": "https://it.wikipedia.org/wiki?curid=2423395", "title": "Gran Premio di Monaco 1966", "text": "Il Gran Premio di Monaco 1966 fu una gara di Formula 1, disputatasi il 22 maggio 1966 sul Circuito di Montecarlo. Fu la prima prova del mondiale 1966 e vide la vittoria di Jackie Stewart su BRM, seguito da Lorenzo Bandini e da Graham Hill.\nLe vetture con Motore BRM e Climax utilizzavano ancora i motori V8 della stagione precedente con cilindrata elevata da 1,5 litri a 2 litri o addirittura, come nel caso di Hulme, il vetusto 4 cilindri 2500 anni cinquanta.\nBandini invece si schier\u00f2, a differenza di Surtees, con la Ferrari 246 con motore V6 2400\u00a0cm\u00b3.\nIn questa gara esord\u00ec anche la McLaren, un nuovo team guidato dal suo fondatore Bruce McLaren. L'esordio fu sfortunato a causa dei problemi di sviluppo di un motore Ford tipo 406 di derivazione di serie, gi\u00e0 sviluppato per Indianapolis con cilindrata ridotta a 2995\u00a0cm\u00b3 dai 4200 originari. Il progetto si rivel\u00f2 fallimentare sia per la potenza (meno di 300 \u00a0CV) sia per l'affidabilit\u00e0.\nNote.\n\"Salvo indicazioni diverse le classifiche sono tratte da \""}
{"id": "2423399", "revid": "278830", "url": "https://it.wikipedia.org/wiki?curid=2423399", "title": "Casa di bambole", "text": ""}
{"id": "2423401", "revid": "101175", "url": "https://it.wikipedia.org/wiki?curid=2423401", "title": "Tata Pradita", "text": ""}
{"id": "2423402", "revid": "1226", "url": "https://it.wikipedia.org/wiki?curid=2423402", "title": "Stecchiti &amp; censiti", "text": "Stecchiti &amp; censiti: l'enciclopedia illustrata di tutti i modi in cui si passa a miglior vita (\"The Portable Obituary: How the Famous, Rich, and Powerful Really Died\") \u00e8 un saggio pubblicato da Michael Largo nel 2007 (la prima edizione italiana \u00e8 del 2008 a opera di Antonio Vallardi Editore, traduzione di Francesca Cosi e Alessandra Repossi).\nIn questo testo, utilizzando uno stile ironico, lo scrittore statunitense elenca in rigoroso ordine alfabetico pi\u00f9 di 450 voci relative alle possibili cause di morte che possono colpire gli esseri umani (si va dall'affogare nella melassa alle malattie sessualmente trasmissibili, dalle montagne russe alla combustione spontanea). Il tutto \u00e8 integrato da episodi di morte documentati e da 400 fotografie."}
{"id": "2423403", "revid": "6923", "url": "https://it.wikipedia.org/wiki?curid=2423403", "title": "Kawasaki ZX-6R", "text": ""}
{"id": "2423405", "revid": "278830", "url": "https://it.wikipedia.org/wiki?curid=2423405", "title": "L'uomo di Belfast", "text": ""}
{"id": "2423408", "revid": "59975", "url": "https://it.wikipedia.org/wiki?curid=2423408", "title": "Melodians", "text": ""}
{"id": "2423409", "revid": "278830", "url": "https://it.wikipedia.org/wiki?curid=2423409", "title": "La leggenda di Amber", "text": ""}
{"id": "2423413", "revid": "278830", "url": "https://it.wikipedia.org/wiki?curid=2423413", "title": "Il sigillo nero", "text": ""}
{"id": "2423414", "revid": "287204", "url": "https://it.wikipedia.org/wiki?curid=2423414", "title": "D2O", "text": ""}
{"id": "2423418", "revid": "486946", "url": "https://it.wikipedia.org/wiki?curid=2423418", "title": "Zeitgeist (album)", "text": ""}
{"id": "2423419", "revid": "118404780", "url": "https://it.wikipedia.org/wiki?curid=2423419", "title": "Gran Premio di Gran Bretagna 1986", "text": "Il Gran Premio di Gran Bretagna 1986, (\"XXXIX Shell Oils British Grand Prix\") e nona gara del campionato di Formula 1 del 1986, si \u00e8 svolto il 13 luglio sul Circuito di Brands Hatch ed \u00e8 stato vinto da Nigel Mansell su Williams-Honda. Inoltre fu l'ultima apparizione in F1 per Jacques Laffite per un grave infortunio al via con il ferrarista Stefan Johansson che lo urto' e spinse contro un muro. Fu anche l'ultima volta in cui si corse sul quel circuito.\nNote.\n\"Salvo indicazioni diverse le classifiche sono tratte da \""}
{"id": "2423421", "revid": "253269", "url": "https://it.wikipedia.org/wiki?curid=2423421", "title": "Marsha Hunt (attrice)", "text": ""}
{"id": "2423443", "revid": "118348157", "url": "https://it.wikipedia.org/wiki?curid=2423443", "title": "Pierre Buyoya", "text": "Biografia.\nNacque il 24 novembre 1949 a Baziro, sulla collina di Mutangaro nel comune di Rutovu in provincia di Bururi da famiglia tutsi - hima, appartenente al clan dei Bashingo Era cugino di Michel Micombero. Suo padre si chiamava Ririkumunwa, sua madre Nzikobanyanka.\nIl 19 agosto 1978 spos\u00f2 Sophie Ntakara, di famiglia tutsi.\nTerzo e nono Presidente della repubblica del Burundi dal 3 settembre 1987 al 10 luglio 1993 e dal 25 luglio 1996 al 30 aprile 2003, in entrambi i casi giunse alla presidenza attraverso un colpo di stato.\nInviato speciale dell'Unione africana in Mali, fu oggetto di un mandato di arresto da parte delle autorit\u00e0 del suo Paese dove venne condannato nell'ottobre 2020 all'ergastolo essendo coinvolto nell'assassinio del suo predecessore Melchior Ndadaye.\nBuyoya \u00e8 morto a Parigi il 17 dicembre 2020, per complicazioni da COVID-19."}
{"id": "2423449", "revid": "182193", "url": "https://it.wikipedia.org/wiki?curid=2423449", "title": "Bandiera del Trentino-Alto Adige", "text": "La bandiera del Trentino-Alto Adige consiste in uno stemma, contenente due aquile di San Venceslao (Trentino) e due aquile rosse tirolesi (Alto Adige) simboli storici delle due province, che si stagliano su uno sfondo bianco e azzurro. La forma della bandiera \u00e8 un rettangolo con sopra uno scudo araldico inquadrato.\nCome altre bandiere, anche la bandiera del Trentino-Alto Adige si ispira, se pur differentemente, alla bandiera francese introdotta con la rivoluzione del 1789. Quando l'armata di Napoleone attravers\u00f2 l'Italia, a partire dal marzo 1796, bandiere di foggia tricolore vennero adottate tanto dalle varie neonate repubbliche giacobine, quanto dai reparti militari che affiancavano l'esercito francese. Nella regione alpina, invece, cominciarono a nascere abbozze del bicolore che oggi conosciamo bene.\nIl Trentino-Alto Adige \u00e8 regione a statuto speciale dal 1948. Le due parti che la compongono, la Provincia di Trento e la Provincia di Bolzano, costituiscono a loro volta due province con particolari prerogative di autonomia definite nel 1972. La bandiera bianco-azzurra, in uso (limitato) dal 1995, riprende le caratteristiche del gonfalone, compreso lo scudo con le aquile inquartate della provincia di Trento (1\u00b0 e 4\u00b0) e di quella di Bolzano (2\u00b0 e 3\u00b0). Il bianco e l'azzurro sono i colori sui quali erano portati in antico gli stemmi di Trento e Bolzano rispettivamente. Non \u00e8 mai stata definita legalmente, al contrario dello stemma e del gonfalone, deliberati il 17 settembre 1982 e approvati con decreto presidenziale del 21 marzo 1983.\nStoria.\nLa bandiera non ha origini antiche, deriva con molta probabilit\u00e0 dal tricolore francese, con i colori nella bandiera e nello stemma.\nCon la rioccupazione austriaca degli Asburgo, completata nel 1814 dal Bellegarde ai danni di Eugenio di Beauharnais, il bicolore Trentino-Altoatesino venne del tutto abbandonato, quale simbolo del trascorso regime napoleonico. Con esso, infatti, certamente si identificava. Riguardo al Trentino, il primo segnale pubblico delle intenzioni austriache di dissolvere l'esercito del Regno d'Italia consistette nel divieto, impartito dal Bellegarde il 13 giugno 1814, di indossare coccarde tricolori, evidentemente assai diffuse.\nCon certezza Francesco II e Bellegarde erano piuttosto convinti che non fossero, nel frattempo, maturati altri legami.\nCi sono varie versioni sull'origine esatta della bandiera. Una versione sostiene che la bandiera venne creata dopo la prima guerra mondiale, mentre l'altra dice che fu tutto un caso, soprattutto perch\u00e9 si pensava che etnie cos\u00ec differenti, come quella Austriaca e quella italiana, non avessero mai condiviso un territorio. La bandiera del Trentino-Alto Adige ha, a livello di stemma, antiche origini. L'aquila di San Venceslao, costituente lo stemma, venne concessa dal sovrano Giovanni di Lussemburgo, il 9 agosto 1339. Il resto della bandiera si compone di due bande orizzontali azzurra e bianca.\nLe altre due bandiere ufficiali.\nSiccome la regione Trentino-Alto Adige \u00e8 formata da due province autonome, la bandiera ufficiale \u00e8 formata dall'unione di queste due:\nLa bandiera della regione.\nPer quasi 20 anni le due bandiere del Trentino e dell'Alto Adige furono un simbolo clandestino utilizzato dagli indipendentisti della regione, tanto che, dal 1936, fu addirittura considerato un reato (dal regime fascista) esporre in pubblico la bandiera; l'unica bandiera permessa era, infatti, quella italiana. Nel 1948 la concessione dell'autonomia speciale e l'elezione del primo presidente della regione Trentino-Alto Adige rese possibile un anno dopo, con l'entrata in vigore della costituzione regionale, l'ufficializzazione della bandiera regionale, da usarsi insieme alla bandiera italiana.\nLa prima versione prevedeva la met\u00e0 superiore in blu (con la medesima nuance di quella del tricolore francese) e quella inferiore in bianco; nel 1995 la prima commissione regionale invert\u00ec i colori. In quello stesso anno il vessillo, il 4 novembre, fu esposto insieme alle altre bandiere regionali (perlopi\u00f9 a loro volta prive di riconoscimento normativo) al Palazzo del Quirinale.\nProporzioni.\nIl rapporto tra l'altezza e la base del rettangolo \u00e8 di 2/3. Il lato del rettangolo \u00e8 pi\u00f9 piccolo della base. Lo stemma (quadrato sopra ed a forma di semicerchio sotto) \u00e8 inscritto precisamente al centro, si divide in quattro sezioni, a coppie (uguali a due a due) inverse delle aquile, e termina con una punta arrotondata verso il basso. La divisione dei colori si ha precisamente nel mezzo ed orizzontalmente.\nComposizione della bandiera.\nLa bandiera della regione \u00e8 frutto di un'unione dei simboli (le aquile) del Trentino e dell'Alto Adige. Essa si compone, poi, di due bande, una bianca ed una azzurra, che rappresentano, secondo alcuni, il cielo e la neve o i ruscelli della regione e le nubi che ricoprono i ghiacciai dei monti. La divisione in due rappresentano i due gruppi etnici della regione.\nAltri progetti.\n (sezione Alto Adige/S\u00fcdtirol)\n (sezione Trentino)"}
{"id": "2423457", "revid": "1573940", "url": "https://it.wikipedia.org/wiki?curid=2423457", "title": "Sparganothis pilleriana", "text": "La tortrice della vite (Sparganothis pilleriana )) \u00e8 un lepidottero appartenente alla famiglia Tortricidae, diffuso in Eurasia.\nDescrizione.\nAdulto.\nLa farfalla adulta misura da 11 a 15 mm di lunghezza ed ha un'apertura alare da 18 a 25 mm.\nLe ali anteriori sono di colore paglierino e presentano una macchia vicino alla\nbase e tre bande trasversali bruno rossastre, pi\u00f9 marcate nel maschio.Le ali posteriori sono di colore grigio uniforme.\nUovo.\nLe uova sono raggruppate in ooplacche, che comprendono da 50 a 60 uova, fissate alla pagina superiore delle foglie.\nSono inizialmente di colore verde mela poi virano verso il brunastro.\nLarva.\nLe larve, che al termine dello sviluppo raggiungono una lunghezza di 25-30 mm, sono di colore verdastro, con setole rade.\nPupa.\nLa crisalide \u00e8 lunga da 12 a 14 mm, di colore verdastro nelle prime fasi, poi diviene marrone.\nBiologia.\nSono sveglie di notte, mentre di giorno si difendono nei loro nidi.\nLe larve si nutrono delle foglie, delle gemme, dei fiori e dei germogli, avvolgendoli con fili sericei.\nSe disturbate si lasciano cadere appese all'estremit\u00e0 di un filo.\nAlimentazione.\n\u00c8 una specie polifaga e la vite (\"Vitis vinifera\") \u00e8 solo una delle molteplici specie vegetali che possono essere attaccate dalle larve. Sembrano mostrare una predilezione per Asteraceae, Fabaceae e\nRosaceae. Tra le specie su cui sono state documentate ovodeposizioni vi sono inoltre il castagno (\"Castanea sativa\"), il sambuco (\"Sambucus nigra\"), il melo cotogno (\"Cydonia oblonga\"), la patata (\"Solanum tuberosum\"), l'erba medica, (\"Medicago sativa\"), i fagioli (\"Phaseolus vulgaris\") ed inoltre \"Convolvulus\" spp., \"Crataegus\" spp., \"Lactuca\" spp., \"Prunus\" spp., \"Quercus\" spp., \"Robinia\" spp., \"Rubus\" spp."}
{"id": "2423458", "revid": "287204", "url": "https://it.wikipedia.org/wiki?curid=2423458", "title": "Denni Avdic", "text": ""}
{"id": "2423460", "revid": "154893", "url": "https://it.wikipedia.org/wiki?curid=2423460", "title": "Passo di Khyber", "text": ""}
{"id": "2423462", "revid": "287204", "url": "https://it.wikipedia.org/wiki?curid=2423462", "title": "KGPG", "text": "KGPG \u00e8 una utility software open source per l'ambiente Linux con interfaccia utente KDE.\nL'utility fornisce un'interfaccia grafica per l'utilizzo del programma di cifratura GnuPG, presente come componente di serie nella maggior parte delle distribuzioni Linux.\nTramite KGpg \u00e8 possibile utilizzare le funzionalit\u00e0 di GnuPG senza dover ricorrere alla riga di comando tramite sessione di terminale.\nKGpg consente di gestire le chiavi di controllo per le operazioni di creazione (sia per le chiavi pubbliche che per quelle private) e per le operazioni di importazione/esportazione delle chiavi verso altre utility analoghe.\nKGpg consente inoltre di criptare o decriptare al volo file ed e-mail, sia tramite la sua interfaccia nativa che tramite integrazione con Konqueror, al cui menu aggiunge le funzionalit\u00e0 di cifratura e decifratura.\nLa prima \"release\" stabile \u00e8 stata la 1.2, fornita insieme a KDE 3.5.\nA ottobre 2012, l'ultima versione stabile dell'utility disponibile \u00e8 la 2.8 fornita insieme a KDE SC 4.9."}
{"id": "2423463", "revid": "154893", "url": "https://it.wikipedia.org/wiki?curid=2423463", "title": "Passo del Khaiber", "text": ""}
{"id": "2423464", "revid": "154893", "url": "https://it.wikipedia.org/wiki?curid=2423464", "title": "Passo del Khaybar", "text": ""}
{"id": "2423465", "revid": "320578", "url": "https://it.wikipedia.org/wiki?curid=2423465", "title": "Pushtu", "text": ""}
{"id": "2423467", "revid": "320578", "url": "https://it.wikipedia.org/wiki?curid=2423467", "title": "Afgano", "text": ""}
{"id": "2423468", "revid": "320578", "url": "https://it.wikipedia.org/wiki?curid=2423468", "title": "Pakhto", "text": ""}
{"id": "2423470", "revid": "320578", "url": "https://it.wikipedia.org/wiki?curid=2423470", "title": "Pushto", "text": ""}
{"id": "2423471", "revid": "320578", "url": "https://it.wikipedia.org/wiki?curid=2423471", "title": "Pashtoe", "text": ""}
{"id": "2423472", "revid": "320578", "url": "https://it.wikipedia.org/wiki?curid=2423472", "title": "Pukhto", "text": ""}
{"id": "2423480", "revid": "24717842", "url": "https://it.wikipedia.org/wiki?curid=2423480", "title": "Mohamed Aboutrika", "text": ""}
{"id": "2423491", "revid": "1305772", "url": "https://it.wikipedia.org/wiki?curid=2423491", "title": "Prefica (disambigua)", "text": ""}
{"id": "2423494", "revid": "999533", "url": "https://it.wikipedia.org/wiki?curid=2423494", "title": "Formula Nippon 1997", "text": "La stagione 1997 della Formula Nippon fu disputata in 10 gare. Vi presero parte 17 differenti team, 37 differenti piloti, 3 differenti telaisti e 2 differenti motoristi. In ogni gara per determinare la pole position era prevista una sessione speciale, alla quale prendevano parte solo i migliori 6 delle qualifiche.\nAl termine della serie di competizioni il titolo venne aggiudicato al pilota spagnolo Pedro de la Rosa alla guida di una monoposto dotata di telaio Lola e motorizzazione Mugen-Honda.\nRisultati e classifiche.\nClassifica piloti.\nI punti sono assegnati secondo lo schema seguente:\nRisultati completi.\nR9=ritirato ma classificato R=ritirato NS=non parte S=abbandona dopo la prima partenza NQ=non qualificato DIS=squalificato NT=nessun tempo nelle qualifiche\n2(3)=parte dalla posizione 2, dopo aver fatto segnare il secondo miglior tempo nella sessione speciale - (3) dopo essere giunto originariamente terzo nelle qualifiche."}
{"id": "2423501", "revid": "785863", "url": "https://it.wikipedia.org/wiki?curid=2423501", "title": "T-800", "text": ""}
{"id": "2423507", "revid": "180202", "url": "https://it.wikipedia.org/wiki?curid=2423507", "title": "British National Party", "text": ""}
{"id": "2423513", "revid": "1318658", "url": "https://it.wikipedia.org/wiki?curid=2423513", "title": "Sylvain Cambreling", "text": "Biografia.\nHa svolto i suoi studi al conservatorio di Amiens, poi a quello di Parigi, e ivi anche all'Ecole Normale de Musique.\nHa cominciato la sua carriera come trombonista.\nNel 1978 dirige \"Le m\u00e9decin malgr\u00e9 lui\" di Charles Gounod all'Op\u00e9ra-Comique di Parigi.\nNel 1979 dirige Les contes d'Hoffmann con Tom Krause e Michel S\u00e9n\u00e9chal all'Op\u00e9ra national de Paris e \"Sapho\" per la radio francese.\nAncora a Parigi nel 1980 dirige Il castello di Barbabl\u00f9, \"Erwartung\" di Arnold Sch\u00f6nberg, L'Enfant et les sortil\u00e8ges con Jane Berbi\u00e9 e S\u00e9n\u00e9chal ed Oedipus Rex (Stravinskij) con Siegmund Nimsgern e John Macurdy.\nNel corso della sua carriera \u00e8 stato alla direzione musicale de La Monnaie di Bruxelles dal 1981 al 1991 e della Oper Frankfurt dal 1993 al 1997.\nNel 1983 dirige un concerto con Nikita Magaloff e Mario Ancillotti al Teatro alla Scala di Milano dove nel 1984 dirige Lucio Silla (Mozart) con Lella Cuberli, Ann Murray e Mariana Nicolesco diretta anche a Nanterre.\nNel 1985 a Parigi dirige \"La vera storia\" di Luciano Berio con Antonio Savastano e Milva.\nNel 1986 debutta al Festival di Salisburgo con Le martyre de Saint S\u00e9bastien diretto anche alla Scala.\nA Salisburgo nel 1987 dirige il Concerto per pianoforte e orchestra n. 22 (Mozart), la Sinfonia n. 6 (Mozart) e la Sinfonia n. 31 (Mozart) e nel 1988 il Concerto per pianoforte e orchestra n. 23 (Mozart) e la Sinfonia n. 40 (Mozart).\nNel 1988 a Bruxelles dirige la prima assoluta di \"En attendant Ana\u00efs\" di Joanna Bruzdowicz.\nNel 1999 ha diretto la prima assoluta di \"Cronaca del luogo\" di Berio con i T\u00f6lzer Knabenchor, Hildegard Behrens, David Moss (musicista) e Christian Lindberg a Salisburgo.\nHa collaborazioni intense e regolari con le orchestre: Orch\u00e9stre de l'Op\u00e9ra de Paris, Wiener Symphoniker, Frankfurter Museumsorchester, Staatskapelle Dresden, M\u00fcnchner Philharmoniker, The Metropolitan Opera Orchestra, Symphonieorchester des Bayerischen Rundfunks, Ndr-Sinfonieorchester, Deutsches Symphonie Orchester Berlin, Philharmonia Orchestra, G\u00f6teborgs Symfoniker.\nTra le sue incisioni discografiche sono comprese composizioni di Messiaen, Debussy, Schmitt, Grisey, Rihm, Zender, Ablinger, Haas, Rameau, Dukas, Sciarrino, Dallapiccola, Dusapin, Boesmans, Ravel, Mussorgskij, Schumann, Lachenmann, Feldman, Henze, Hosokawa, Charpentier, Sch\u00f6nberg, Berg, Bart\u00f3k, Mendelssohn Bartholdy e Bruckner."}
{"id": "2423514", "revid": "111803498", "url": "https://it.wikipedia.org/wiki?curid=2423514", "title": "Musei di Foggia", "text": "I principali Musei di Foggia sono sedici."}
{"id": "2423522", "revid": "116476918", "url": "https://it.wikipedia.org/wiki?curid=2423522", "title": "Domitien Ndayizeye", "text": "Decimo Presidente della repubblica del Burundi dal 30 aprile 2003 al 26 agosto 2005, \u00e8 stato nominato \"ad interim\" in base agli Accordi di Arusha."}
{"id": "2423524", "revid": "140509", "url": "https://it.wikipedia.org/wiki?curid=2423524", "title": "Lucky Man (Emerson, Lake &amp; Palmer)", "text": "Lucky Man \u00e8 un brano musicale del gruppo inglese Emerson, Lake &amp; Palmer, composto da Greg Lake.\n\u00c8 il brano di chiusura del loro album di debutto (1970) e fu pubblicato in vari Paesi anche come lato A del singolo \"Lucky Man / Knife-Edge,\" divenendo fra l'altro uno dei brani pi\u00f9 noti del gruppo.\nIl brano.\nComposizione.\nIl bassista e cantante del gruppo, Greg Lake, scrisse la canzone all'et\u00e0 di dodici anni, subito dopo aver imparato i primi accordi sulla chitarra. Nella sua autobiografia e in alcune interviste egli spieg\u00f2 il testo della canzone come una sua \u00abfantasia medievale\u00bb su un uomo che aveva donne, ricchezze, onori e gloria che per\u00f2 non lo salvarono dalla morte. Lake afferm\u00f2 anche di non aver mai modificato il testo da quando scrisse il brano a quando lo incise oltre dieci anni dopo e di averlo sempre cantato a memoria, senza mai aver bisogno di annotarlo. Lake lo propose anche ai King Crimson, nei quali militava nel 1969, ma il brano non incontr\u00f2 il favore del resto del gruppo.\nRegistrazione.\nNel settembre 1970 Emerson, Lake &amp; Palmer registrarono, agli Advision Studios di Londra, il loro primo album; Lake, che ne fu anche produttore, racconta che verso la fine del lavoro i tre si accorsero di non avere materiale a sufficienza per completare il minutaggio di un \"long playing\" (all'epoca, circa venti minuti per facciata) e che alla domanda se qualcuno avesse altro da proporre segu\u00ec \u00abun silenzio assordante\u00bb. \nLake pens\u00f2 quindi di far ascoltare agli altri \"Lucky Man\", accompagnandosi con la chitarra. Il brano sul momento non suscit\u00f2 particolare entusiasmo, ma egli decise comunque di inciderlo e Carl Palmer si offr\u00ec di accompagnarlo alla batteria mentre Keith Emerson era fuori al pub. I due registrarono dapprima la base con batteria e chitarra acustica, Lake poi raddoppi\u00f2 quest'ultima, quindi sovraincise il basso, un assolo di chitarra elettrica e infine il cantato, eseguendo fino a sei diverse parti armonizzate. Emerson al suo rientro in studio rimase favorevolmente colpito dal lavoro e disse: \nL'unica parte con una traccia ancora libera su nastro era la coda del brano; il tastierista pens\u00f2 di registrarvi una parte solista con il sintetizzatore Moog appena acquistato e chiese perci\u00f2 all'ingegnere del suono Eddy Offord di mandargli la base per provarci sopra. Lake, in sala di controllo, decise all'insaputa di Emerson di schiacciare anche il pulsante di registrazione catturando cos\u00ec la prima esecuzione in assoluto, destinata a diventare quella definitiva; a nulla valse infatti l'insistenza del tastierista a tentarne un rifacimento pi\u00f9 ragionato: Lake la trovava cos\u00ec buona che, con una sola traccia a disposizione, l'idea di cancellarla per far posto ad un nuovo tentativo gli sembrava un delitto.\nPubblicazione.\nIl gruppo non aveva in mente di pubblicare il brano anche come singolo; in un'intervista del 1974, Emerson dichiar\u00f2:\nNella stessa occasione, il tastierista espresse il suo rammarico per l'impossibilit\u00e0 di eseguire il brano dal vivo in modo fedele al disco a causa delle troppe sovrincisioni effettuate in studio:"}
{"id": "2423527", "revid": "599013", "url": "https://it.wikipedia.org/wiki?curid=2423527", "title": "Matthew Booth", "text": "Biografia.\nBooth ha origini europee (inglesi per la precisione) nonostante sia nato in Sudafrica; dal 2006 \u00e8 sposato con la modella sudafricana Sonia Bonneventia Pule (di colore) dalla quale ha avuto due figli: Nathan Katlego e Noah Neo.\nDurante la FIFA Confederations Cup tenutasi in Sudafrica nel 2009 \u00e8 diventato famoso in tutto il mondo a causa dei boati, dovuti all'assonanza con il suo cognome, che gli riservavano i tifosi ogni qualvolta lui toccasse palla; essendo spesso l'unico sudafricano di pelle bianca in campo, questi boati a primo impatto furono scambiati per una forma di razzismo; in realt\u00e0 si trattava di un modo folkloristico per riconoscere l'apprezzamento nei confronti del giocatore e infondergli carica.\nCarriera.\nClub.\nInizi.\nInizia la sua carriera calcistica nelle giovanili del Fish Hoek AFC, una societ\u00e0 dilettantistica della sua citt\u00e0 natale; si avvicina a questo sport grazie al padre Paul che era stato uno dei giocatori proprio di questa squadra.\nNel 1994, dopo essere stato notato da Richard Gomes nell'annuale \"Bayhill Tournament\", si aggrega alle giovanili dell'Ajax Cape Town che all'epoca, prima della fusione con i \"Seven Stars\", era ancora denominata \"Cape Town Spurs\". Un anno pi\u00f9 tardi invece comincia ad essere convocato stabilmente in prima squadra dall'allora allenatore Mich d'Avray. L'esordio arriva il 25 febbraio 1996.\nEra soprannominato \"Fiela se Kind\" (Il Figlio di Fiela) essendo l'unico giocatore di pelle bianca della squadra; tale soprannome \u00e8 ripreso da un popolare romanzo di Dalene Matthee nel quale una donna di colore adotta e poi abbandona un bambino europeo. Della squadra arriva a indossare la fascia da capitano in alcune partite della stagione 1998-1999, complice l'assenza del capitano abituale Craig Rosslee.\nPoco tempo dopo la societ\u00e0 viene rilevata da un gruppo di imprenditori del luogo che la rinomina con il nuovo nome di \"Mother City\"; il suo contratto e le sue prestazioni appartengono quindi a questa nuova societ\u00e0. Il giocatore, dichiarando di aver ancora un contratto con gli \"Spurs\", rifiuta categoricamente dicendo inoltre di non accettare di \u00abessere comprato e venduto come un hamburger\u00bb e, dopo varie consultazioni con un esperto di diritti umani, riesce a lasciare la societ\u00e0.\nMamelodi Sundowns.\nLo svincolato Booth approda al Mamelodi Sundowns, squadra vincitrice della Premier Soccer League e quindi in grado di partecipare alla CAF Champions League.\nIn poco tempo diviene titolare nella formazione di Paul Dolezar; grazie anche ai suoi gol (come la doppietta segnata all'Hellenic che favor\u00ec la vittoria della squadra) i \"Brazilians\" riuscirono nello stesso anno a vincere l'accoppiata Premier Soccer League e Rothmans Cup.\nNel 2001 viene ceduto in prestito per un paio di mesi al , in Inghilterra dove la sua avventura termina senza che il giocatore sia sceso mai in campo; non appena ritorna in patria il giocatore entra in conflitto con la societ\u00e0 a causa di un problema contrattuale che verr\u00e0 risolto solo dopo l'intervento di alcuni avvocati. Nel 2002, dopo una presenza con la casacca \"verdeoro\", viene acquistato dal Rostselmash Rostov (attuale FC Rostov) assieme al compagno di squadra Gift Kampamba.\nLe esperienze in Russia.\nNel 2002 il giocatore firma quindi per il Rostselmash Rostov. Dopo tre anni di militanza nei pressi del fiume Don si trasferisce al Krylya Sovetov. Con i \"Perya e Krysy\" disputa fino al 2008 99 partite di campionato. Nel 2009 il giocatore decide di trasferirsi nuovamente al Mamelodi Sundowns.\nNazionale.\nEsordisce per la prima volta in una Nazionale del suo paese (precisamente con l'Under-20) il 9 dicembre 1995 in una partita della COSAFA Castle Cup contro il Botswana dopo essere stato convocato dall'allora allenatore Ephraim Mashaba. Durante l'arco del torneo gioca tutte le partite, compresa la finale contro lo Zambia poi persa per 1-0.\nDopo ci\u00f2 \u00e8 riconvocato solamente un anno pi\u00f9 tardi, nell'ottobre del 1996, per la serie di partite che il Sudafrica deve disputare per qualificarsi al Mondiale Under-20 di Malesia 1997, torneo in cui i \"Bafana Bafana\" perdono due partite su tre (contro Brasile e Francia); Booth gioc\u00f2 da titolare tutte le partite vestendo pure la fascia di capitano."}
{"id": "2423538", "revid": "287204", "url": "https://it.wikipedia.org/wiki?curid=2423538", "title": "Manio Acilio Glabrione", "text": ""}
{"id": "2423539", "revid": "287204", "url": "https://it.wikipedia.org/wiki?curid=2423539", "title": "George Henry Mackenzie", "text": "A 19 anni ottenne il brevetto di luogotenente nel VI reggimento scozzese e fu inviato al Capo di Buona Speranza e poi in India. Torn\u00f2 in patria dopo due anni col grado di tenente. Nel 1861 diede le dimissioni dall'esercito e si rec\u00f2 a Dublino, dove nel 1862 vinse una sfida ufficiale contro Alexander MacDonnell, vincendola (+6 \u20133 =2). Nello stesso anno vinse un torneo a handicap a Londra, davanti a Adolf Anderssen. \nNel 1863 si trasfer\u00ec negli Stati Uniti. Vinse i tornei annuali del \"New York Chess Club\" del 1865, 1866, 1867 e 1868. \nAltri notevoli successi negli Stati Uniti furono i seguenti:\nAll'epoca il Congresso americano equivaleva, sia pure non ufficialmente, al campionato degli Stati Uniti, per cui Mackenzie \u00e8 considerato il campione americano del periodo 1871-1889. \nTornato per alcuni anni in Europa, partecip\u00f2 a molti tornei con ottimi risultati:\nIl sito gli attribuisce un Elo virtuale di 2712 punti in ottobre del 1882 (3\u00ba posto al mondo)."}
{"id": "2423544", "revid": "22356", "url": "https://it.wikipedia.org/wiki?curid=2423544", "title": "Prefica nivea", "text": "La prefica (Prefica nivea) \u00e8 un uccello estinto, probabilmente imparentato con il guaciaro attuale. Visse nell'Eocene inferiore (circa 50 milioni di anni fa) e i suoi resti sono stati ritrovati in Wyoming, nella famosa formazione di Green River.\nDescrizione.\nLo scheletro di questo uccello fossile, descritto per la prima volta da Olson nel 1987, indica che vi erano chiare somiglianze con l'odierno guaciaro (\"Steatornis caripensis\"). In particolare, la forma della mandibola richiama fortemente quella della specie attuale, cos\u00ec come le zampe posteriori molto corte. In generale, l'aspetto doveva essere molto simile a quello di un guaciaro, anche se la taglia era pi\u00f9 piccola e vi erano alcune differenze dovute principalmente a una maggiore primitivit\u00e0 della forma eocenica. L'ilio e il sinsacro, ad esempio, non erano ancora saldati insieme, e lo sterno doveva essere pi\u00f9 primitivo.\nBiologia.\nA causa della conformazione della mandibola e delle zampe, Olson dedusse che la prefica avesse gi\u00e0 adottato una dieta frugivora, simile a quella dell'odierno guaciaro; lo studioso, per\u00f2, ritenne improbabile che l'uccello eocenico avesse gi\u00e0 colonizzato lo stesso tipo di habitat del guaciaro, ovvero le grotte, e che fosse ancora legato a un habitat tipicamente arboreo.\nTassonomia.\nOlson descrisse \"Prefica nivea\" come un rappresentante primitivo degli steatornitidi (Steatornithidae), rappresentati dal solo guaciaro. Questi uccelli sono spesso considerati affini ai caprimulgiformi, ma attualmente alcuni studiosi preferiscono considerarli distinti da quest'ordine. In ogni caso, Olson classific\u00f2 Prefica in una sottofamiglia a s\u00e9 stante, i Preficinae. A questa sottofamiglia fu in seguito ascritto un altro genere proveniente dall'Eocene europeo, \"Paraprefica\", ma ulteriori ricerche dimostrarono che quest'ultima forma era un rappresentante primitivo dei nittibi (Nyctibiidae)."}
{"id": "2423556", "revid": "1543377", "url": "https://it.wikipedia.org/wiki?curid=2423556", "title": "Oh, Kay!", "text": "Oh, Kay! \u00e8 un musical composto da George Gershwin, con liriche di Ira Gershwin e libretto di Guy Bolton e P. G. Wodehouse. \u00c8 tratto dalla commedia \"La Presidente\" di Maurice Hanniquin e Pierre Veber. La trama racconta le avventure del Duca di Durham e di sua sorella, Lady Kay, distillatori inglesi quando negli Stati Uniti vigeva il proibizionismo. Kay si innamora di un uomo che sembra indisponibile.\nLo spettacolo, con protagonisti Gertrude Lawrence e Victor Moore, and\u00f2 in scena a Broadway nel 1926 e tenne il cartellone per 256 recite. Venne poi spostato nel West End di Londra nel 1927 al Her Majesty's Theatre. Questa produzione ebbe come interpreti Gertrude Lawrence e John Kirby, e venne rappresentata per 213 volte.\n\"Oh, Kay!\" prese il nome da Kay Swift (1897-1993), una musicista che viene ricordata per essere stata la prima donna a scrivere un musical. Il protagonista maschile si chiama Jimmy come James Paul \"Jimmy\" Warburg, il marito di Kay, un noto banchiere, consulente finanziario di Franklin D. Roosevelt. \nAntefatto.\nI produttori Alex A. Aarons e Vinton Freedly immaginarono \"Oh, Kay!\" come uno spettacolo sullo stile del Princess Theatre, con una messa in scena semplice e una storia di genere farsesco. Venne scelta come protagonista Gertrude Lawrence, che aveva recitato nelle \"Andre Charlot Revues\" del 1924 e 1925. Secondo le regole del processo creativo del musical americano del tempo, George e Ira Gershwin scrissero \"Oh, Kay!\" prima che i librettisti, Bolton e Wodehouse, iniziassero la scrittura del testo. Quando il libretto fu completo, vennero eliminate otto canzoni gi\u00e0 scritte dai Gershwin, in quanto non adatte al contesto della storia.\nLa storia fotografava perfettamente lo spirito dei ruggenti anni venti, rappresentando situazioni molto familiari al pubblico del teatro: una mansion decrepita di Long Island e dei distillatori clandestini. Durante le prove, George Gershwin acquist\u00f2 una bambola di stracci in un negozio di giocattoli di Filadelfia. La ballata, \"Someone To Watch Over Me\", venne inscenata con Lawrence da sola sul palcoscenico mentre afferrava la bambola cantandole la canzone. Questa fu la canzone pi\u00f9 famosa dell'opera e divenne poi uno dei pezzi pi\u00f9 noti di Gershwin.\n\"Someone to Watch Over Me\" \u00e8 contenuta negli album The Voice of Frank Sinatra del 1946, Ella Sings Gershwin del 1950 ed Ella Fitzgerald Sings the George and Ira Gershwin Songbook del 1959, in \"Sarah Vaughan Sings George Gershwin\" del 1958, in \"Etta James Sings for Lovers\" del 1962, in \"Love\" di Rosemary Clooney del 1963, in My Name Is Barbra della Streisand del 1965, da Nikka Costa nel 1981, in \"What's New\" di Linda Ronstadt del 1983, in \"Expressions\" di Chick Corea del 1993, in \"No strings\" di Sheena Easton del 1993, da Elton John in \"The Glory of Gershwin\" del 1994, in \"The Melody at Night, With You\" di Keith Jarrett del 1998, in di Rod Stewart del 2003, da Chris Botti in \"When I Fall in Love\" del 2004 e da Art Garfunkel in \"Some Enchanted Evening\" del 2007.\nTrama.\nAtto I.\nSiamo nel 1926, l'era del jazz e del proibizionismo. Jimmy Winter \u00e8 molto popolare fra le giovani domestiche di casa, ed esse stanno facendo le pulizie nel suo salotto a Long Island, dichiarando che \"The Woman's Touch\" \u00e8 esattamente quello che servirebbe alla sua casa. Jimmy deve uscire, ma torner\u00e0 verso sera. In sua assenza, alcuni distillatori inglesi, il duca di Durham, sua sorella Lady Kay, ed i loro assistenti americani, \"Shorty\" McGee e Larry Potter, hanno installato la loro attivit\u00e0 illegale in casa di Jimmy. Quando apprendono che Jimmy \u00e8 di ritorno, il Duca cancella il programma di produzione di rum di quella notte e trasferisce le centinaia di litri di liquore nella cantina. Dolly e Phyllis Ruxton, due delle giovani ragazze, erano due gemelle perfettamente identiche. Esse si uniscono a Larry in una estemporanea canzone e danza (\"Don't Ask\").\nArriva l'ufficiale delle dogane Jansen, convinto di trovare l'attivit\u00e0 di distillazione illecita, ma riparte quando Jimmy ritorna a casa. Jimmy \u00e8 accompagnato dalla seria ed altezzosa seconda moglie, Constance con la quale si \u00e8 appena sposato. Il suo primo matrimonio, celebrato dopo una severa ubriacatura al college, si era presto risolto con una separazione. Egli aveva chiesto l'annullamento per poter sposare Constance. Shorty si fa passare come il nuovo maggiordomo, avendo mandato via il vero maggiordomo e la domestica che Jimmy aveva assunto. Come maggiordomo, Shorty poteva esser certo che il rum nella cantina era al sicuro.\nJimmy riceve un telegramma dal suo avvocato che gli comunica che l'annullamento del matrimonio non \u00e8 stato ancora ottenuto, e pertanto Jimmy e Constance sono sposati illegalmente. Constance, furiosa, lascia la casa e si rifugia in albergo. Jimmy dice a Shorty di una bella ragazza che lo salv\u00f2 dall'affogare l'estate scorsa. Egli viene interrotto quando le ragazze che puliscono la casa entrano per dare il benvenuto a Jimmy. Egli dichiara che ognuna \u00e8 una \"Dear Little Girl\". Loro vanno via e Jimmy si prepara per andare a letto mentre un temporale inizia ad imperversare fuori. Lady Kay, vestita con un'incerata ed impugnando una rivoltella, entra inseguita dagli agenti delle tasse. Lei risulta essere la ragazza che salv\u00f2 Jimmy l'estate precedente. Jimmy la nasconde nella sua camera da letto quando l'ufficiale Jansen arriva per interrogare Jimmy. Jansen va via ma poi ritorna e vede insieme Kay e Jimmy. Kay dice allora di essere la moglie di Jimmy, e siccome i bagagli degli sposi erano ancora nell'ingresso, l'ufficiale le crede e va via. Kay non pu\u00f2 uscir fuori per via del temporale che imperversa, cos\u00ec dovr\u00e0 passare la notte nella stanza di Jimmy (\"Forse\").\nIl Duca e Larry arrivano alla casa di Jimmy, la mattina successiva, per cercare Kay. Le belle ragazze entrano, e Larry inizia a cantare danzando (\"Clap Yo' Hands\"). Kay si nasconde nella camera da letto di Jimmy finch\u00e9 tutti gli ospiti vanno via. L'ufficiale di reddito ritorna, e Jimmy e Kay fingono di essere appena sposati (\"Do, Do, Do\"). Arrivano il Duca, Constance, ed il padre di Constance, giudice Appleton, e Kay si nasconde di nuovo nella camera da letto. Ora l'annullamento del matrimonio di Jimmy \u00e8 definitivo ed il giudice progetta di presiedere ad una cerimonia ufficiale di matrimonio nel pomeriggio. Constance sente dei rumori provenienti dalla camera da letto ed apre la porta. Kay, vestita come una domestica inglese si presenta come Jane, moglie di Shorty il maggiordomo. Kay comprende che lei \u00e8 innamorata di Jimmy e decide di prevenire il matrimonio di Jimmy con Costance.\nAtto II.\nArrivano i fotografi di \"Bride and Groom\", e Kay, ancora travestita da domestica, tenta di convincere Jimmy che lei sarebbe una moglie migliore di Constance. Ella dice, alla sua bambola di stracci, che ha bisogno di \"Someone to Watch Over Me\". Si suppone che Larry stia trasferendo il liquore fuori dalla cantina, ma lui finisce per dimostrare invece l'abilit\u00e0 nel ballare \"Fidgety Feet\". Entra l'ufficiale delle imposte ed \u00e8 confuso quando Kay viene presentata come la moglie di Shorty e non di Jimmy. Il giudice e Constance chiedono di pranzare, e Shorty e Kay devono servirli. Il pasto diviene sempre pi\u00f9 caotico, ed il Giudice e Constance si offendono e vanno via. Jimmy dichiara che passare il tempo con le giovani ragazze che frequentano la casa \u00e8 \"Heaven on Earth\".\nL'ufficiale delle tasse ritorna ed \u00e8 scioccato nel sentire che Jimmy si sposa quel pomeriggio, visto che lo aveva trovato con sua moglie la notte precedente. Kay sta provandosi uno dei vestiti di Constance, e, siccome lei non sembra pi\u00f9 una domestica, lei e Shorty convincono l'ufficiale delle imposte che lei \u00e8 la moglie di Jimmy. Lei che sembra proprio Jane la domestica; Dolly e Phyllis dimostrano che due persone possono sembrare simili.\nKay e Shorty complottano per bloccare il matrimonio. Quando Jimmy vede Kay nel vestito di Constance, lei \u00e8 cos\u00ec bella che lui la bacia. Il matrimonio comincia, e mentre il giudice legge la formula, viene interrotto da Shorty, travestito da agente delle tasse. Egli dice che Jimmy \u00e8 agli arresti per aver nascosto alcol in casa sua. Arriva nel frattempo il vero ufficiale che arresta il Duca e Kay, e imputa a Jimmy di aver nascosto un criminale. Egli rivela allora di aver trovato Kay nella sua camera da letto mascherata come la moglie di Jimmy. I distillatori e Jimmy vengono posti agli arresti e chiusero nella cantina mentre viene portato via l'alambicco per la distillazione del rum. Essi scoprono presto che la cantina non \u00e8 stata chiusa a chiave e riescono quindi a fuggire.\nQuella notte, Jimmy d\u00e0 una festa per i suoi amici ed i distillatori. I suoi amici encomiano Kay, dichiarando \"Oh, Kay, You're OK with Me\". L'ufficiale arriva e confessa che lui \u00e8 il \"Blackbird\", un contrabbandiere famoso che ha appena rubato il loro liquore! Ma risulta che i conducenti dell'autocarro stavano lavorando per Shorty e Larry. \"Blackbird\" impreca che avr\u00e0 la sua vendetta. Poich\u00e9 pensa che Kay non ha un visto per gli Stati Uniti, la vuole denunciare. Comunque, poich\u00e9 Kay si \u00e8 appena sposata a Jimmy, \u00e8 ora una cittadina degli Stati Uniti."}
{"id": "2423559", "revid": "838137", "url": "https://it.wikipedia.org/wiki?curid=2423559", "title": "Luneri", "text": ""}
{"id": "2423560", "revid": "838137", "url": "https://it.wikipedia.org/wiki?curid=2423560", "title": "Nick Griffin", "text": "\u00c8 noto per essere stato presidente del British National Party, il Partito Nazionale Britannico, con il quale \u00e8 stato eletto membro del Parlamento europeo nel Giugno 2009.\nBiografia.\nLa militanza di Griffin negli ambienti dell'estrema destra inglese comincia molto presto, poich\u00e9 gi\u00e0 a 15 anni frequenta abitualmente le riunioni del Fronte Nazionale Britannico.\nQualche anno pi\u00f9 tardi, mentre frequenta l'Universit\u00e0 di Cambridge, Griffin fonda il \"Young National Front Students\" (\"Fronte Nazionale Studentesco\"). Continua poi la sua carriera politica sempre nelle file del Fronte Nazionale.\nDurante gli anni ottanta matura l'amicizia con Roberto Fiore di Terza Posizione, poi fondatore di Forza Nuova, dalla quale nascer\u00e0 il partito \"Terza Posizione Internazionale\".\nGriffin lascia definitivamente il Fronte Nazionale nel 1989 e, sebbene frequentasse gi\u00e0 gli ambienti del BNP nel 1992 (quando ancora era leader di ITP), ne diventa ufficialmente membro solo nel 1995; viene eletto presidente nel 1999. Sotto la sua guida il BNP abbandona almeno ufficialmente l'antisemitismo per l'islamofobia.\nRisale al 1990 un incidente - i cui tratti non sono ancora stati del tutto chiariti - nel quale Griffin perde l'occhio sinistro, sostituito da allora con un occhio di vetro. Secondo la versione ufficiale, una cartuccia di fucile da caccia, ancora piena di polvere da sparo, gli cadde su della legna accesa e gli esplose vicino alla faccia.\nNel 1998 \u00e8 stato condannato, con Paul Ballard, per incitamento all'odio razziale.\nCon le elezioni del Parlamento Europeo del giugno 2009, viene eletto rappresentate dell'Inghilterra Nord-Occidentale.\nSi \u00e8 ricandidato alle Elezioni Europee 2014 ma non \u00e8 stato eletto.\nNel luglio 2014 ha ceduto la leadership del partito ad Adam Walker. Nell'ottobre successivo, Griffin \u00e8 stato espulso dal partito, a causa di gravi contrasti politici con la nuova leadership del partito.\nA seguito della sua espulsione fonda il movimento British Unity Party e grazie all'amicizia con Roberto Fiore inizia a collaborare con l'Alleanza per la Pace e la Libert\u00e0 (\"Alliance for Peace and Freedom\"), ma il movimento non decolla.\nLo stesso anno si dichiara pro-Brexit e annuncia il suo voto a Nigel Farage, leader del Partito per l'Indipendenza del Regno Unito e successivamente del Brexit Party."}
{"id": "2423564", "revid": "110157", "url": "https://it.wikipedia.org/wiki?curid=2423564", "title": "Primo Partito di Lettonia - Via Lettone", "text": "Primo Partito di Lettonia - Via Lettone (in lettone: \"Latvijas Pirm\u0101 Partija - Latvijas Ce\u013c\u0161\" - LPP/LC) \u00e8 stato un partito politico lettone di orientamento conservatore-liberale fondato nel 2007 a seguito della confluenza di due distinti soggetti politici:\nSi \u00e8 dissolto nel 2011."}
{"id": "2423566", "revid": "22356", "url": "https://it.wikipedia.org/wiki?curid=2423566", "title": "Prefica (uccello)", "text": ""}
{"id": "2423567", "revid": "400694", "url": "https://it.wikipedia.org/wiki?curid=2423567", "title": "Gung Ho", "text": "Gung-ho \u00e8 una frase tratta dalla lingua cinese usata nella lingua inglese soprattutto con la valenza ironica di \"eccessivamente entusiasta, (troppo) zelante\". Pu\u00f2 inoltre riferirsi a:"}
{"id": "2423572", "revid": "287204", "url": "https://it.wikipedia.org/wiki?curid=2423572", "title": "Magali Noel", "text": ""}
{"id": "2423573", "revid": "1305772", "url": "https://it.wikipedia.org/wiki?curid=2423573", "title": "Twelve", "text": ""}
{"id": "2423582", "revid": "838137", "url": "https://it.wikipedia.org/wiki?curid=2423582", "title": "Europa Ecologia", "text": "Europe Ecologia (in francese: \"Europe \u00c9cologie\") \u00e8 stata una federazione di partiti politici presentatasi in occasione delle elezioni europee del 2009 in Francia.\nEssa comprende i Verdi, la \"Federazione delle Regioni e dei Popoli Solidali\" ed esponenti della societ\u00e0 civile. Il coordinamento politico viene creato nel 2008 da esponenti come Daniel Cohn-Bendit, Jos\u00e9 Bov\u00e9 e Yannick Jadot, nonch\u00e9 da personalit\u00e0 pubbliche, tra cui Eva Joly. Esso si pone l'obiettivo di realizzare un \"Green New Deal\" come risposta globale all'urgenza della situazione ecologica e sociale.\nNel novembre 2010, questa federazione si trasforma in partito politico col nome Europa Ecologia I Verdi.\nCreazione ed appello al coordinamento.\nCon un manifesto di sei pagine [2], Daniel Cohn-Bendit fa un appello per un nuovo modello di sviluppo di una \"Europa sociale ed ecologica\" dato che l'attuale modello \"si \u00e8 di fatto dissolto\" [3].\nLanciato il 20 ottobre 2008 con una conferenza stampa presso il Museo di Arte africana Dapper a Parigi, cos\u00ec viene definito da Yannick Jadot di Greenpeace: \"Dato che non esiste una risposta miracolosa alla crisi del modello di crescita del credito, ci uniamo tra noi come carpe e conigli [4].\nL'appello al coordinamento viene scritto e pubblicato sul sito di Europe Ecologie 19 ottobre 2008 [5]. Davanti ad una \" \"crisi ecologica, sociale, alimentare, energetica, economica e finanziaria\" che \"convergono in una crisi globale, siamo chiamati ad agire, riunendo tutti gli ecologisti\". \"L'imperativo ecologico e sociale deve orientare le scelte politiche\".\nIl loro obiettivo \u00e8 quello di costruire uno spazio politico autonomo, per le elezioni europee nel giugno 2009.\nUn manifesto \u00e8 stato scritto dai primi partecipanti al raduno, tra cui Fran\u00e7ois Alfonsi, Marie H\u00e9l\u00e8ne Aubert, Danielle Auroi, Jean-Paul Besset, Jos\u00e9 Bov\u00e9, Yves Cochet, Daniel Cohn-Bendit, Duflot C\u00e9cile, Marie-Anne Isler-B\u00e9guin Yannick Jadot, Erwan Lecoeur, Antoine Waechter. Questo manifesto \u00e8 stato messo online insieme con l'appello [6]: il 6 dicembre 2008 c'erano 3.519 sottoscrizioni, 8.000 il 16 marzo 2009 [7], e 13.102 il 2 giugno 2009.\nIl programma.\nEstratti del \"Contratto Ecologista per l'Europa\", il programma di Europe Ecologie [8]\n1. Per una trasformazione ecologica dell'economia: \"una Bruxelles del Lavoro\":\n2. Per una agricoltura contadina ed un'alimentazione sana:\n3. Per un 100% di energia pulita:\n4. Per la prevenzione delle malattie legate allo stile di vita:\n5. Per la tutela della biodiversit\u00e0:\n6. Per una protezione sociale europea:\n7. Per il rispetto dei diritti fondamentali:\n8. Per un'Europa dei beni comuni della cultura, dell'istruzione e della ricerca:\n9. Per un'Europa solidale contro l'apartheid a livello mondiale:\n10. Per un nuovo sogno europeo:\nI candidati.\nQuesti sono stati i candidati capolista di Europe Ecologie alle elezioni europee di giugno 2009 nelle otto circoscrizioni elettorali francesi:\nRisultati elettorali.\nAgli scrutini delle elezioni europee del 7 giugno 2009, Europe \u00c9cologie ha raggiunto il 16,28 % di suffragi espressi a livello nazionale[16], il pi\u00f9 alto risultato mai realizzato da un partito ecologista in una elezione europea in Francia. Questo risultato ha assicurato ad Europe \u00c9cologie 14 seggi al Parlamento Europeo. Questi sono i deputati europei eletti: H\u00e9l\u00e8ne Flautre, Sandrine B\u00e9lier, Yannick Jadot, Nicole Kiil-Nielsen, Daniel Cohn-Bendit, Eva Joly, Pascal Canfin, Karima Delli, Jean-Paul Besset, Jos\u00e9 Bov\u00e9, Catherine Gr\u00e8ze, Mich\u00e8le Rivasi, Fran\u00e7ois Alfonsi, Malika Benarab-Attou.\nI deputati di Europe \u00c9cologie rappresentano il primo gruppo per numero di eletti (alla pari con i Verdi tedeschi) del Gruppo Verdi/Alleanza Libera Europea che passa da 40 a 53 membri.\nAlle Elezioni presidenziali in Francia del 2012 il partito appoggia Eva Joly alla presidenza della Repubblica, la candidata ottiene il 2,2% dei voti e si posiziona al 6\u00ba posto tra i vari candidati.\nNote.\n\"Per le citazioni si prega di fare riferimento alla versione di questo testo, presente nella Wikipedia francese.\""}
{"id": "2423583", "revid": "436907", "url": "https://it.wikipedia.org/wiki?curid=2423583", "title": "KAT-TUN", "text": "I KAT-TUN (\u30ab\u30c8\u30a5\u30fc\u30f3, Kat\u016bn) sono una boy band giapponese creata dalla Johnny &amp; Associates (Johnny's) nel 2001. Il nome del gruppo \u00e8 un acronimo formato dalle iniziali dei cognomi di ogni membro. A seguito dell'abbandono della band da parte di Jin Akanishi, la \"a\" di KAT-TUN \u00e8 resa prolungando l'iniziale di Kamenashi alla seconda lettera. Al momento \u00e8 una delle band pi\u00f9 famose del Giappone: tutti i singoli, gli album e i DVD del gruppo hanno debuttato alla posizione numero 1 delle classifiche Oricon.\nIl loro debutto \u00e8 avvenuto tramite la triplice pubblicazione in contemporanea di un singolo, un album e un DVD (rispettivamente \"Real Face\", \"Best of KAT-TUN\" e \"Real Face Film\") sotto la loro etichetta esclusiva J-One Records. Nel 2016, anno del loro 10\u00ba anniversario, il gruppo si prende una pausa. Nel 2018 ritornano con un singolo \"Ask Yourself\" e un nuovo tour\nStoria.\n2001-2006: Formazione e attivit\u00e0 prima del debutto.\nPrima che diventassero i KAT-TUN, ogni membro apparteneva a diverse unit\u00e0 di Junior all'interno della compagnia Nel 2001, ogni membro fu scelto per essere un ballerino temporaneo per supportare il membro dei KinKi Kids K\u014dichi D\u014dmoto nel programma musicale NHK, \"Pop Jam\". In questi membri non era incluso Tanaka; ad ogni modo, i membri furono scelti per essere un gruppo prima di diventare i KAT-TUN, con gli attuali membri. Anche se la formazione doveva essere solo temporanea, i KAT-TUN ricevettero molta attenzione, quindi la formazione fu definitiva.\nNel 2002, in risposta a molte richieste, i KAT-TUN fecero il loro primo concerto, Okyakusama wa Kamisama - Concert 55man nin Ai no request ni Kotaete, che poi fu realizzato in un DVD. Lo stesso anno, hanno fatto 11 show in un solo giorno. Questo \u00e8 il record in Giappone per il maggior numero di performance mai fatte in un giorno. Da allora, i KAT-TUN hanno fatto concerti in Giappone quasi ogni stagione.\nNel 2003-2004, la loro popolarit\u00e0 raggiunse quella di un gruppo gi\u00e0 debuttato, al punto che hanno fatto performance nei Music Station tantissime volte prima di debuttare.\nNel 2005, i KAT-TUN pubblicarono il loro primo importante DVD, \"Live Kaizokuban\", che raggiunse la cima di Oricon yearly chart per essere uno dei DVD pi\u00f9 venduti. Al 20th Japan Gold Disc Awards, \"Live Kaizokuban\" si piazz\u00f2 in \"Music Videos of the year\".\n2006: Debutto.\nIl loro debutto fu annunciato il 29 gennaio del 2006 per il 22 marzo. Questo fu un evento atteso per cinque anni sia per ogni membro della band che per i loro fans. Arrivata la data, i KAT-TUN realizzarono il loro singolo di debutto \"Real Face\" accompagnato da un album, Best of KAT-TUN, e un DVD \"Real Face Film\". Questi furono realizzati sotto la loro etichetta, J-One Records. Il gruppo fece anche un tour in tutto il Giappone, Live of KAT-TUN \"Real Face\", per supportare l'album.\nSolo nella prima settimana furono vendute 556\u00a0548 copie di Best of KAT-TUN, del CD singolo di \"Real Face\" 754\u00a0234 copie e di Real Face Film copie. Con questi numeri di copie vendute, i KAT-TUN detengono il record del singolo pi\u00f9 venduto in una settimana (vinto precedentemente dagli Arashi col loro singolo di debutto \"Arashi\" del 1999) e la stessa cosa accadde per il DVD. In pi\u00f9, \"Real Face\" era al top di Oricon charts per tre settimane intere, facendo di loro i primi artisti in un millennio ad avere questo record. Il singolo arriv\u00f2 ad essere venduto in pi\u00f9 di un milione di copie in nove settimane, facendo di \"Real Face\" il singolo pi\u00f9 famoso di tutto il Giappone nel 2006.\nNel marzo del 2006, KAT-TUN divennero il primo gruppo a fare i loro concerti stabilmente al Tokyo Dome, lo stadio pi\u00f9 famoso del Giappone. Fecero concerti per pi\u00f9 di persone in due giorni e circa persone nella durata totale del tour. Tre mesi dopo aver realizzato \"Real Face\", i KAT-TUN realizzarono il loro secondo singolo, \"Signal\", il 19 luglio 2006. Come ci si aspettava, anche questo singolo arriv\u00f2 al top di Oricon chart avendo venduto copie.\nIl 12 ottobre 2006, Akanishi annunci\u00f2 il suo allontanamento temporaneo dal gruppo per andare a studiare lingue in America, lasciando i KAT-TUN come un gruppo di cinque membri per sei mesi. I cinque membri rimasti continuarono la loro attivit\u00e0 e fecero il loro terzo singolo, \"Bokura no Machi de\" (come sigla per il dorama di Kamenashi e Tanaka, \"Tatta Hitotsu no Koi\"), e il loro secondo album, \"Cartoon KAT-TUN II You\", il 7 dicembre del 2006. Nonostante mancasse una delle voci principali, l'album raggiunse lo stesso il top delle classifiche.\n2007: \"Cartoon KAT-TUN II You\".\nSotto lo stesso nome del loro secondo album, i KAT-TUN iniziarono il loro secondo tour nazionale, Tour 2007 Cartoon KAT-TUN II You, ancora senza Akanishi, il 3 aprile 2007. Il giorno dopo,i KAT-TUN il loro show Cartoon KAT-TUN, che va in onda ogni mercoled\u00ec dalle 11:55 P.M. alle 12:26 A.M..\nAkanishi \u00e8 tornato in Giappone il 19 aprile del 2007 e ha ricominciato la sua attivit\u00e0 nel gruppo il giorno dopo. Akanishi si \u00e8 riunito al gruppo durante un concerto del loro tour, il 21 aprile 2007. La sua entrata in scena l'ha riaffermato come membro ufficiale dei KAT-TUN.\nIl 6 giugno 2007, i KAT-TUN realizzarono il loro quarto singolo, \"Yorokobi no Uta\", come canzone del drama di K\u014dki, Tokkyu Tanaka 3 Go. Il singolo raggiunse la prima posizione in una settimana. Anche se \"Yorokobi no Uta\" \u00e8 ufficialmente il quarto singolo dei KAT-TUN, in realt\u00e0 \"You\", canzone del dorama di Kamenashi, \"Suppli\", avrebbe dovuto essere il quarto, ma la mancanza di Akanishi non permise di pubblicare \"You\" come singolo ufficiale, anche se ne venne realizzato il video musicale, appena rientr\u00f2 dall'America.\nIl 21 novembre 2007 realizzarono il loro quinto singolo, \"Keep the Faith\", come canzone per il drama di Akanishi e Taguchi, \"Yukan Club\". Divenuta un successo strepitoso, \"Keep the Faith\" sormontata come primo singolo in ogni classifica settimanale di tutto il Giappone. \nDopo i KinKi Kids, i KAT-TUN sono i secondi artisti ad avere ogni singolo dal debutto ad aver raggiunto vendite nella prima settimana.\nAl ventunesimo Japan Gold Disc Awards, \"Real Face\" divenne singolo dell'anno; \"Real Face\", \"Signal\" e \"Bokura no Machi de\" furono inclusi nella lista dei 20 singoli pi\u00f9 famosi del 2007. Inoltre, il loro album di debutto, \"Best of KAT-TUN\", si piazz\u00f2 nei 10 album pi\u00f9 famosi del 2007, e il loro DVD, \"Real Face Film\", fu anche incluso nella lista dei migliori video musicali del 2007.\n2008: -Queen of Pirates.\nI KAT-TUN realizzarono il loro sesto singolo, \"Lips\", il 6 febbraio del 2008, come canzone del dorama di Kamenashi, \"One Pound Gospel\". Il singolo raggiunse la prima posizione di Oricon Chart.\nAl ventiduesimo Japan Gold Disc Awards, \"Bokura no Machi de\" e \"Keep the Faith\" divennero due dei 10 singoli migliori. Il DVD del loro concerto, \"Live of KAT-TUN \"Real Face\"\", vinse anche uno dei tre Best Music Videos awards.\nIl 30 marzo del 2008, fu annunciato che i KAT-TUN avrebbero fatto il loro terzo tour nazionale, cominciando a Hiroshima il 21 giugno.\nIl 22 aprile del 2008 fu annunciato che i KAT-TUN avrebbero realizzato il loro terzo album, \"KAT-TUN III Queen of Pirates\" il 4 giugno del 2008.\nI KAT-TUN realizzarono il loro settimo singolo, \"Don't U Ever Stop\", il 14 maggio del 2008, che arriv\u00f2 alla posizione numero uno di Oricon Chart. La release includeva tre edizioni limitate, con all'interno due assoli per due singoli membri. Il primo includeva una canzone assolo di Kamenashi e una di Taguchi, il secondo di Akanishi e Tanaka, e il terzo di Ueda e Nakamaru.\nIl 15 maggio del 2008, a \"Music Station\", Kamenashi annunci\u00f2 che due show sarebbero stati aggiunti al loro tour nel Tokyo Dome, risultando complessivamente quattro giorni consecutivi di concerti al Dome. Questo divenne un evento storico nella storia del Dome, e i KAT-TUN divennero i primi artisti giapponesi a tenere dei concerto per quattro giorni consecutivi allo stadio da quando aveva aperto nel 1988. Altri artisti giapponesi, come gli SMAP, gli X Japan e Ayumi Hamasaki hanno avuto solo tre giorni consecutivi al Dome. I Rolling Stones e Michael Jackson hanno suonato tanti giorni al Dome, ma non consecutivamente.\nIl 3 dicembre del 2008, i KAT-TUN realizzarono \"White X'mas\", il loro primo singolo natalizio. La release consisteva in un'edizione limitata e una regolare. Il singolo, non destinato ad essere la canzone di un drama di uno dei componenti del gruppo, vendette pi\u00f9 di copie nella prima settimana.\nIl 21 dicembre 2008, venne annunciato che i KAT-TUN avrebbero realizzato un nuovo singolo \"One Drop\" come canzone per il nuovo drama di Kamenashi, Kami no Shizuku, solo due mesi dopo il singolo \"White X'mas\". La release consisteva in tre versioni: Edizione limitata con DVD, edizione regolare (di primo tipo) e un'altra edizione regolare.\n2009: \"Break the Records: By You &amp; For You\".\nIl 1\u00ba gennaio del 2009, fu annunciato che Kamenashi avrebbe continuato con suo ruolo Dream Boys a settembre con 38 show. Lo spettacolo dovrebbe continuare per altri sei anni. In pi\u00f9, i KAT-TUN realizzarono il \"KAT-TUN Live Tour 2008 Queen of Pirates DVD\", che includeva il loro ultimo giorno al Tokyo Dome.\nL'11 febbraio del 2009 i KAT-TUN realizzarono ufficialmente \"One Drop\" per il dorama di Kamenashi, \"Kami no Shizuku\". Divenne il nono singolo consecutivo dei KAT-TUN ad arrivare alla posizione numero uno, vendendo copie nella prima settimana.\nUn mese dopo, l'11 marzo del 2009, i KAT-TUN realizzarono \"Rescue\" per il drama di Nakamaru, \"Rescue: Tokubetsu Kodo Kyujotai\". Divenne il decimo singolo consecutivo dei KAT-TUN's dal debutto a piazzarsi alla prima posizione, vendendo copie nella prima settimana. Con questo risultato i KAT-TUN sono i secondi artisti ad aver incassato di pi\u00f9 con i loro singoli dal debutto (i KinKi Kids sono i numero 1 con 28 singoli). Una settimana dopo l'uscita di \"Rescue\", fu rivelato nel sito ufficiale dei KAT-TUN che sarebbe uscito il loro quarto album.\nIl 1\u00ba aprile 2009, il titolo dell'album, \"Break the Records: By You &amp; For You\", fu rivelato insieme al nome dei brani all'intero dell'album; l'uscita del disco fu programmata per il 29 aprile del 2009.\nPer quanto riguarda le notizie sui concerti dei KAT-TUN per il 2009, fu annunciato il 23 gennaio che i KAT-TUN avrebbero fatto 7 giorni consecutivi al Tokyo Dome, l'arena pi\u00f9 grande e prestigiosa del Giappone. Inoltre, i KAT-TUN i primi artisti nella storia a farlo. Tuttavia, entro la fine di marzo, a causa del gran numero di biglietti prenotati, ai concerti dei KAT-TUN di \"Break the Records\" vennero aggiunte delle date extra. I KAT-TUN fecero 8 giorni consecutivi al Dome dal 15 maggio al 22, 3 giorni a Osaka dal 29 maggio al 31, e 2 giorni di nuovo al Tokyo Dome dal 14 giugno al 15. Per un totale di 13 concerti in due citt\u00e0, e 10 giorni in totale per il Tokyo Dome.\nLe vendite per gli 8 giorni consecutivi al Tokyo Dome furono disponibili dal 4 aprile 2009. Il giorno stesso tutti i posti a sedere furono esauriti.\nDurante l'ultimo degli 8 giorni al Tokyo Dome, fu annunciato che i KAT-TUN avrebbero ancora una volta continuato il tour in tutto il Giappone dal 7 luglio.\nInoltre, \u00e8 stato segnalato il 24 maggio che Johnny Kitagawa ha avuto un riconoscimento per gli 8 giorni dei KAT-TUN dalla societ\u00e0 di Guinness World Records, per il record del maggior numero di giorni consecutivi con i posti a sedere nello stadio con pi\u00f9 di 50.000 spettatori\n2010: \"Love yourself \uff5e\u541b\u304c\u5acc\u3044\u306a\u541b\u304c\u597d\u304d\uff5e/The D-MOTION\", abbandono da parte di Jin Akanishi.\nIl 10 febbraio del 2010 \u00e8 uscito nei negozi giapponesi l'undicesimo singolo dei KAT-TUN: \"Love yourself \uff5eKimi ga kirai na kimi ga suki\uff5e\", il singolo contiene il brano \"Love Yourself\", sigla del nuovo drama di Kamenashi, \"Yamato Nadeshiko Shingi Henge\" (drama dove recitano due colleghi di Kamenashi, Yuya Tegoshi e Hiroki Uchi), ma contiene a sua volta un altro singolo, ovvero THE D-MOTION. La canzone era gi\u00e0 ascoltabile in un Commercial realizzato dal gruppo. Per entrambe le canzoni \u00e8 stato realizzato un video musicale, e sono uscite tre versioni del singolo. La prima comprende i brani di \"Love Yourself\" e \"The D-MOTION\" con un brano inedito di Kamenashi (Aishiteru Kara) e il video musicale e il making of di \"Love Yourself\", la seconda comprende \"Love Yourself\", \"THE D-MOTION\", un brano inedito di Akanishi (\"A page\") e il video musicale e il making of di \"The D-Motion\", la terza, ovvero la versione regolare, comprende entrambe le canzoni pi\u00f9 le basi e una nuova canzone dei KAT-TUN, \"Heart Beat\". Il singolo gi\u00e0 alla prima settimana dopo l'uscita si \u00e8 piazzato al primo posto di Oricon Chart. Il 2010, dicono i KAT-TUN, sar\u00e0 un anno impegnativo e pieno di sorprese. Sempre nel 2010 l'agenzia ha annunciato che Akanishi Jin si ritira dal gruppo per potersi impegnare nella sua carriera solista.\n2011: 5\u00ba anniversario.\nNel giorno della vigilia di Natale il gruppo ha annunciato l'uscita del loro quattordicesimo singolo \"Ultimate Wheels\", prevista per il 2 febbraio, lo stesso giorno in cui sarebbe uscito lo spot pubblicitario della Suzuki Solio, nel quale appaiono i cinque membri del gruppo. Il 6 gennaio i KAT-TUN annunciano del KAT-TUN Live Tour 2011 da maggio ad ottobre, ma a causa del terremoto e tutto ci\u00f2 che ne \u00e8 seguito viene annullato; il tour includeva 5 Dome tour ed un evento speciale il 17 e 19 luglio a Fukoka, inoltre, dopo ottobre, avrebbero dovuto iniziare il loro Tour in Asia, con tappe in Thailandia, Taiwan e Corea. \n\"Ultimate Wheels\" diventa il loro quattordicesimo singolo arrivato primo in classifica all'Oricon's weekly chart sin dal loro debutto. Il numero totale di copie vendute durante la prima settimana superava le copie riportate dall'Oricon. Nei primi di marzo i KAT-TUN annunciano tre nuove canzoni: \"Perfect\", per il nuovo spot pubblicitario di Kamenashi per l'Aoki TV, White, per uno spot della Sofina, e \"Diamond\", come canzone-tema per la trasmissione televisiva \"Dramatic Game 1844\".\nIl 29 marzo fu annunciato che la Johnny's avrebbe iniziato un nuovo progetto di beneficenza chiamato Marching J, un progetto di raccolta fondi per le vittime del terremoto di T\u014dhoku. La prima parte del progetto dur\u00f2 dal 1\u00b0 al 3 aprile. Della compagnia presero parte KAT-TUN, NEWS, Kanjani8, Hey!Say!JUMP, Kinki Kids, V6, SMAP, Tackey and Tsubasa, Arashi, Tokyo ed altri Johnny's Juniors. Il primo evento si tenne a Tokyo, avanti alla palestra di Yoyogi. I gruppi si alternavano secondo i loro impegni, parlando con i fan e chiedendo donazioni per le vittime del terremoto.\nIl 18 maggio venne pubblicato il quindicesimo singolo dei KAT-TUN \"White\", che includeva anche \"Perfect\", ed annunciarono anche due nuove canzoni: \"Cosmic Child\", per uno spot di Wing TV e \"Run for You\", per un nuovo spot pubblicitario per la nuova Suzuki Solio. Il 29 maggio tutti i membri dei KAT-TUN presero parte ad un altro progetto di Marching J: \"Johnny's Charity Baseball Tournament\", con altri artisti della Johnny ed altri Juniors, al Tokyo Dome, durante il quale la somma guadagnata con i biglietti sarebbe stata donata per le vittime del terremoto e dello tsunami in Giappone.\nA met\u00e0 giugno viene annunciato che i membri Kazuya Kamenashi, Koki Tanaka e Yuichi Nakamaru sarebbero stati i protagonisti del musical \"Dream Boys\" dal 3 al 25 settembre. Lo spettacolo commemorava il centesimo anniversario dell'Imperial Garden Theatre e sarebbe stato anche l'ultima serie di spettacoli di Dream Boys.\nL'8 settembre 2011 \u00e8 stato confermato che i KAT-TUN sarebbero stati i conduttori del loro nuovo show chiamato \"KAT-TUN no Zettai Manetakunaru TV\" (\"KAT-TUN\u306e\u7d76\u5bfe\u30de\u30cd\u30bf\u30af\u30ca\u30ebTV Kat\u016bn no zettai manetakunaru terebi\"), il primo show che tutti i membri avrebbero condotto insieme sin da quando \"Cartoon KAT-TUN\" (\"\u30ab\u30fc\u30c8\u30a5\u30f3KAT-TUN K\u0101t\u016bn Kat\u016bn\") fin\u00ec a marzo del 2010. Durante la trasmissione del primo episodio, il 18 ottobre, \u00e8 stato rivelato che lo show avrebbe avuto una durata di soli 10 episodi, fino a dicembre. Il 30 settembre 2011 i KAT-TUN hanno annunciato che per il 30 novembre era prevista l'uscita del loro diciassettesimo singolo, \"Birth\", usata come soundtrack del dorama \"Yokai Ningen Bem\" (\u5996\u602a\u4eba\u9593\u30d9\u30e0 \"Y\u014dkai Ningen Bemu\", lett. \"Bem, il mostro umanoide\"). \"Birth\" \u00e8 diventato il loro diciassettesimo singolo al primo posto dell'Oricon's weekly chart sin dal loro debutto.\n2012: \"Chain\".\nHanno iniziato l\u2019anno 2012 con uno show televisivo speciale intitolato \"KAT-TUN no Sekaiichi Dame Yoru Ni\" uno spettacolo unico trasmesso la notte del 1 \u00b0 gennaio su TBS. Il 13 gennaio, Music Station, present\u00f2 il servizio speciale \"Most Powerful Group BEST 20\u201d che elencava i 20 gruppi pi\u00f9 potenti di tutti i tempi in termini di vendite di singoli e di album, i KAT-TUN erano quotati 16\u00ba posto, con 17 singoli e 5 album, per un totale di 8.450.000 di cd venduti. Da Gennaio per un periodo limitato, sono stati protagonisti di corti animati \"Ai wa KAT-TUN\u201d doppiati dagli stessi KAT-TUN, per la promozione di giochi per dispositivi mobili Entag. Poche settimane dopo hanno annunciato l'uscita del loro sesto album, intitolato Chain. Questo album ha raggiunto il 1 \u00b0 posto nella classifica degli album Oricon e sono cos\u00ec diventati i primi artisti maschili nella storia ad avere sei album consecutivi al primo posto sin dal debutto. L'11 febbraio hanno dato il via al tour nazionale \"KAT-TUN Live Tour 2012 Chain\". Questo tour ha coperto 12 citt\u00e0, tra cui Sendai. \u00c8 stato il primo gruppo Johnnys ad esibirsi nelle aree colpite dallo tsunami. Dal 20 al 22 aprile, si sono esibiti al Tokyo Dome. In questi concerti \u00e8 stato introdotto per la prima volta da un gruppo Johnnys il \"Flash-Tree\", illuminazione collegata ad un palco mobile di 25 metri, il pi\u00f9 lungo nella storia dell\u2019agenzia di Idol. Il 27 giugno, \u00e8 stato pubblicato il 18\u00b0 singolo \"To The Limit\", canzone utilizzata per lo spot pubblicitario di Suzuki Solio Bandit CM. Agli inizi di agosto \u00e8 annunciato che \"Sekaiichi Dame Yoru Ni\" sarebbe diventato un programma regolare a causa del successo ottenuto. Il 19\u00b0 singolo \"Fumetsu no Scrum\" \u00e8 stato rilasciato il 12 settembre e ha venduto circa 157.000 copie nella prima settimana di rilascio, ed \u00e8 stato il 19\u00b0 singolo consecutivo ad essere in vetta alle classifiche dal debutto del 2006. A Settembre Kamenashi Kazuya a preso di nuovo parte allo spettacolo Dream Boys. A novembre, \u00e8 uscito il DVD \"KAT-TUN LIVE TOUR 2012 CHAIN TOKYO DOME\" diventando il 9\u00b0 DVD musicale consecutivo 1\u00ba in classifica fatto dal gruppo.\n2013: abbandono di Koki Tanaka.\n\"Expose\" ha venduto 155.000 copie nella prima settimana. Con questo, il loro numero di singoli ha raggiunto 20. KAT-TUN \u00e8 il secondo gruppo di artisti a superare 20 singoli consecutivi dal debutto in cima alla classifica. (I primi sono stati i KinKi Kids nel 2005 con \"Anniversary\"). Nell'ottobre 2013, la Johnny's ha rescisso il contratto con Koki Tanaka per aver ripetutamente violato i termini dello stesso, di conseguenza il rapper ha dovuto lasciare l\u2019agenzia e i KAT-TUN, che hanno dovuto variare in parte la performance delle canzoni contenenti i pezzi rap. Il 27 novembre 2013 \u00e8 stato rilasciato il mini album \"Kusabi\". La traccia \"Kusabi\" \u00e8 stata usata come colonna sonora per il dramma \"Henshin Interviewer no Y\u016butsu\" con Y\u016bichi Nakamaru, mentre \"Gimme Lu\"v \u00e8 stata utilizzata nello spot televisivo di Suzuki Solio Bandit. Il 30 e il 31 dicembre hanno tenuto loro il primo \u201cCountdown concert\u201d al Kyocera Dome ad Osaka e in seguito ne \u00e8 uscito il DVD.\n2014: \"come Here\".\nNei primi giorni dell\u2019anno si \u00e8 tenuto alla Yokohama Arena il \u201cKAT-TUN SHIN SHUN KATSU MODE\u201d ovvero un fan meeting. \"In Fact\" singolo uscito a giugno 2014 con l'etichetta J-One Records \u00e8 stata la colonna sonora principale della serie televisiva \"First Class\". La canzone ha debuttato in cima alla classifica settimanale, con oltre 146.000 copie vendute, diventando il 22\u00b0 singolo consecutivo dal debutto in cima alla classifiche. Il 25 giugno \u00e8 uscito l'album \"come Here\". Il titolo ha solo una lettere maiuscola, la \u201cH\u201d come riconoscimento verso gli \u201cHyphens\u201d(trattini), ovvero i fan dei KAT-TUN e inoltre l\u2019\"H\" \u00e8 l'ottava lettera dell'alfabeto e \"come Here\" \u00e8 stato il loro 8\u00ba album e i KAT-TUN sono diventati il primo gruppo nella storia ad avere 8 album consecutivi in vetta alle classifiche, dal debutto, secondo Oricon. Nell\u2019estate 2014 hanno fatto un tour nazionale, conclusosi il 31 dicembre con il \u201cCountdown concert\u201d al Kyocera Dome ad Osaka. Il \u201cKAT-TUN LIVE TOUR 2014 come Here\u201d \u00e8 stato il loro 11\u00b0 DVD.\n2015: 9\u00ba anniversario.\nIl singolo \"Dead or Alive\" \u00e8 stato lanciato il 21 gennaio 2015 e ha debuttato al primo posto nella classifica settimanale Oricon, vendendo oltre copie nella prima settimana. \u00c8 la canzone dei titoli di coda del film \"Joker Game\" che ha Kamenashi Kazuya come protagonista. Per festeggiare 9 anni dal debutto, a maggio hanno tenuto 2 giorni di concerti al Tokyo Dome, di cui in seguito \u00e8 uscio il loro 12\u00b0 DVD, \"Quarter\". Il 24 novembre 2015, prima della loro esibizione al Best Artist, Junnosuke Taguchi ha sorpreso il pubblico annunciando di aver deciso di abbandonare non solo KAT-TUN ma anche da Johnny's Entertainment e che si sarebbe ritirato dal mondo dello spettacolo settore entro la primavera dell'anno successivo.\n2016: 10\u00ba anniversario e periodo di ricarica.\nNei primi mesi dell\u2019anno, hanno pubblicato altri due singoli: \"Tragedy\" il 10 febbraio, seguito da \"Unlock\" il 2 marzo, entrambi hanno raggiunto il top della classifica Oricon. A fine del mese di marzo Junnosuke Taguchi ha concluso il contratto con l\u2019agenzia, lasciando i KAT-TUN in 3. Per festeggiare comunque il 10\u00ba anno di attivit\u00e0 i restanti membri della band hanno lanciato l\u2019album \"10TH ANNIVERSARY BEST \u201c10Ks!\u201d\" con giorni di concerti al Tokyo Dome al termine dei quali il gruppo ha preso un periodo di pausa (da loro chiamato \"periodo di ricarica\") ma hanno comunque continuato i propri progetti individuali.\n2018: ripresa della attivit\u00e0.\nIl 1\u00ba gennaio durante l'annuale concerto \u201cJohnny's Countdown\u201d, con grande sorpresa dei fan, i KAT-TUN sono saliti sul palco e hanno comunicato in diretta che il periodo di pausa era terminato e avrebbero ripreso le attivit\u00e0 del gruppo. Il 18 aprile \u00e8 stato pubblicato \"Ask Yourself\", il loro 27\u00b0 singolo consecutivo dal debutto in cima alla classifica. Dal 20 al 22 aprile hanno tenuto 3 giorni di concerti al Tokyo Dome per festeggiare l\u2019undicesimo anniversario. In seguito \u00e8 uscito il DVD dei concerti, \"Union.\" Il 18 luglio, dopo 4 anni dal precedente, \u00e8 stato lanciato sul mercato il loro 9\u00ba album, \"CAST\"; (il primo album con tre membri della band) e ne ha seguito il tour estivo.\nFormazione.\nAttuali.\nKazuya Kamenashi \u00e8 il membro pi\u00f9 giovane dei KAT-TUN. Solitamente descritto come il pi\u00f9 affidabile, \u00e8 generalmente considerato il leader non ufficiale del gruppo facendo da portavoce nelle interviste. \u00c8 stato votato dai Juniors come il pi\u00f9 popolare del gruppo. Conosciuto anche per il suo talento nel baseball, ha rappresentato una volta il Giappone ai mondiali giovanili. Tuttavia, a causa della mancanza di tempo dopo essere entrato nel mondo dello spettacolo, ha abbandonato il sogno di diventare un professionista, nonostante godesse del supporto di Johnny Kitagawa in persona per poter continuare sia la carriera artistica che quella sportiva. Kamenashi ha debuttato prima del resto del gruppo come parte di \"Sh\u016bji to Akira \" (insieme a Tomohisa Yamashita) con una sola canzone, \"Seishun Amigo\", colonna sonora del drama \"Nobuta wo Produce\" e poi diventata nel 2005 il singolo pi\u00f9 venduto del Giappone (pi\u00f9 di 1,6 milioni di copie). Attore affermato e pi\u00f9 volte premiato per i ruoli interpretati in diversi drama televisivi - il gi\u00f9 citato Nobuta wo Produce, Gokusen 2, Kami no Shizuku, Yamato Nadeshiko shichi henge (serie televisiva) -, \u00e8 anche il protagonista di Yuuki, Tatta Hitotsu no Koi, Suppli e 1 Pound no Fukuin (One Pound Gospel). Ha fatto il suo debutto nel grande schermo con il film che conclude la serie di Gokusen, \"Gokusen: The Movie\", l'11 luglio 2009. Oltre ad aver vinto molti premi come attore, ha pi\u00f9 volte scritto i testi di canzoni poi interpretate da lui stesso. La prima canzone da lui scritta \u00e8 \"Kizuna\", risalente a fine del 2005 (usata come insert song del dorama \"Gokusen 2\"); hanno seguito poi \"Special Happiness\", composta alla fine del 2006 e che \u00e8 un duetto tra lui e il compagno di band Junnosuke Taguchi. Recentemente, l'ultima canzone che porta la sua firma \u00e8 \"Aishiteiru kara\", cantata per la prima volta durante il tour del 2009 \"Break the records\" e inserita come B-Side nel singolo \"Love Yourself\". Generalmente firma i suoi testi con lo pseudonimo K\u00b2.\nY\u016bichi Nakamaru \u00e8 il membro pi\u00f9 anziano dei KAT-TUN. Nakamaru \u00e8 il primo ed unico membro della Johnny's a sapere fare human beatboxing e percussione vocale. Completamente autodidatta, dice di averlo imparando studiando migliaia di esempi di album hip-hop poco dopo che i KAT-TUN erano stati formati; il motivo era l'avere un'abilit\u00e0 \"particolare\" che lo differenziasse dai suoi compagni. Molto spesso condivide il ruolo di MC con Kamenashi nelle interviste e dei talk dei concerti, ma caratterialmente \u00e8 piuttosto timido e riservato e mostra la sua natura mite soprattutto agli estranei. Ha anche la fobia delle altezze, pi\u00f9 volte dimostrata anche nel loro show \"Cartoon KAT-TUN\", tanto che il gruppo ha tentato di attenuarla facendogli eseguire i bungee jumping per 10 giorni consecutivi durante il concerto \"Break The Records\" nelle tappe del Tokyo Dome, nel maggio del 2009. Attualmente sta studiando presso l'Universit\u00e0 Waseda per laurearsi in scienze ambientali. Nakamaru non ha una lunga storia come attore, ma ha recitato in \"Sushi Ouji!\" e, soprattutto, ha avuto il suo primo ruolo da protagonista nell'importante drama \"Rescue\", del quale i KAT-TUN hanno eseguito l'omonima canzone portante.\nTatsuya Ueda \u00e8 il membro pi\u00f9 calmo della band. Ironicamente, era stato scelto come leader dei KAT-TUN ai loro esordi, ma quest'idea venne abbandonata perch\u00e9, come ha detto lui stesso, tutti i membri hanno una personalit\u00e0 troppo forte ed individualista per avere bisogno di un leader. A tutt'oggi, i KAT-TUN non hanno un leader ufficiale. Ueda suona piano e chitarra ed \u00e8 un abile compositore di testi; in passato ha scritto canzoni per il gruppo (come \"Le ciel\"), e ha scritto tutte le canzoni che canta da solo. \u00c8 stato il primo membro dei KAT-TUN ad avere una serie di concerti da solista; il tour, chiamato \"Mouse Peace\" e attivo nel settembre del 2008, presentava non solo esibizioni canore di vario genere, che spaziavano dal genere rock al dance, ballad, e folk, ma anche scene d'intrattenimento di arti marziali. Nel 2010, tra agosto e settembre, ha fatto una seconda serie di concerti dal titolo \"Mouse Peace uniting with FiVe\". Ueda \u00e8 un bravissimo pugile e pratica questo sport ogni giorno da svariati anni; sembra che il suo livello sia sufficiente da poter ottenere una licenza da professionista, se lo desiderasse. Ha fatto il suo debutto come attore nel musical \"Romeo &amp; Juliet\" nel marzo del 2009, dove ha recitato la parte di Romeo. Nella primavera del 2009 ha avuto il suo primo ruolo in un drama, \"Konkatsu!\", con Masahiro Nakai (degli SMAP) e la famosa attrice Aya Ueto. Nel luglio del 2009, Ueda ha vinto il suo primo premio per TV Navi's Best New Actor proprio per il suo ruolo in questo drama.\nEx componenti.\nJin Akanishi era la seconda voce principale ed il membro pi\u00f9 importante dopo Kamenashi. Aveva gi\u00e0 lasciato temporaneamente il gruppo per circa 6 mesi il 6 ottobre del 2006, tornando il 19 aprile 2007, per motivi di studio: era infatti andato a Los Angeles per studiare l'inglese, proprio quando i KAT-TUN avevano appena debuttato. Akanishi suona chitarra e pianoforte e anche lui ha composto alcune canzoni, per se stesso e per il gruppo (come \"Love or Like\" o \"Butterfly\", duetto tra lui e il compagno di band Ueda), mentre la canzone pi\u00f9 famosa da solista scritta da lui \u00e8 \"Care\", contenuta in \"Break The Records\". Ha lavorato anche come attore di dorama, avendo dei ruoli di primo piano in Gokusen 2 (assieme a Kazuya Kamenashi), Anego e Yukan Club. Ha anche doppiato nel 2008, dando la voce a Speed Racer nell'omonimo film. Ha fatto il suo debutto sul grande schermo col film \"Bandage\", che \u00e8 uscito nelle sale cinematografiche Giapponesi il 16 gennaio del 2010. Per il film Jin ha dovuto incidere diverse canzoni, come l'omonima \"Bandage\"; per l'occasione \u00e8 stata creata una band temporanea, la stessa di cui il film narra la storia, chiamata Lands e per la quale Akanishi \u00e8 leader e voce solista. Le canzoni sono raccolte nell'album \"Olympos\". Durante il febbraio del 2010 \u00e8 stato impegnato col suo primo tour da solista, \"You&amp;Jin\", prima in Giappone e infine, a giugno dello stesso anno, in America. \nIl 17 luglio 2010 la Johnny &amp; Associates ha annunciato che Akanishi Jin non parteciper\u00e0 alle attivit\u00e0 del gruppo nel corso del resto dell'anno in modo da potersi dedicare alla sua carriera da solista. A fine agosto 2010, inoltre, il sito ufficiale \u00e8 stato aggiornato cancellando definitivamente il suo nome dalla pagina dei KAT-TUN e aprendo una sua sezione a parte.\nK\u014dki Tanaka \u00e8 il rapper del gruppo e scrive da s\u00e9 i testi che canta. Il suo passato nei KAT-TUN \u00e8 piuttosto travagliato: agli esordi, infatti, per sua stessa ammissione, odiava gli altri membri e ha pensato pi\u00f9 volte (andando direttamente dal direttore) di lasciare i KAT-TUN appena formati nel 2001. Ha cambiato idea dopo il primo concerto del gruppo, e attualmente dimostra molto spesso l'affetto che ha maturato per i suoi compagni nel corso degli anni. Influenzato dall'hip-hop, fin da piccolo si esercita nel rap e grazie al collega di casa discografica Shou Sakurai - che canta i pezzi rap per gli Arashi - che ha \"aperto la pista\", ha deciso di rivestire questo ruolo nei KAT-TUN. Con il compagno di band Nakamaru forma un duo comico, i TaNaka (l'unione dei loro cognomi), e si esibiscono spesso in brevi scenette durante i concerti. Come attore ha vinto un premio per il suo ruolo in \"My Boss, My Hero\"; \u00e8 anche in Byakkotai (film) e Tatta Hitotsu no Koi, e ha avuto il suo primo ruolo da protagonista nel 2007 in Tokkyu Tanaka 3 Go. Il 30 settembre 2013 la societ\u00e0 lo ha licenziato per aver violato le condizioni contrattuali.\nJunnosuke Taguchi \u00e8 famoso per il suo talento nel ballo e le abilit\u00e0 acrobatiche. Ha subito un'operazione nel febbraio del 2004, dopo aver subito un trauma al ginocchio durante le prove e non ha potuto tornare al lavoro prima dell'agosto 2004. Taguchi \u00e8 il membro pi\u00f9 allegro e spensierato: fa spesso giochi di parole o freddure, e tende a saltare inaspettatamente da un argomento all'altro durante gli incontri e le interviste, inducendo gli altri membri a definirlo come \"KY\" (\"kuuki yomenai\", ovvero una persona che non sa interpretare l'atmosfera opportunamente). Il suo gioco di parole pi\u00f9 famoso, che usa spesso come autopresentazione, \u00e8 \"iriguchi, deguchi, Taguchi desu\" (letteralmente \"entrata, uscita, sono Taguchi!\", giocando sul significato della parola \"kuchi\", ingresso, presente nel suo cognome). \nTaguchi ha vinto dei premi come attore per i ruoli in Mohou-han, Ganbatte Ikimasshoi, Happy!, Happy! 2, Hanayome to Papa e Yukan Club."}
{"id": "2423585", "revid": "574302", "url": "https://it.wikipedia.org/wiki?curid=2423585", "title": "Los Angeles Film Critics Association Award al miglior film d'animazione", "text": "Il Los Angeles Film Critics Association Award al miglior film d'animazione (\"Los Angeles Film Critics Association Award for Best Animation\") \u00e8 un riconoscimento annuale assegnato dai membri del Los Angeles Film Critics Association alla migliore pellicola d'animazione distribuita negli Stati Uniti nel corso dell'anno."}
{"id": "2423588", "revid": "256896", "url": "https://it.wikipedia.org/wiki?curid=2423588", "title": "Riserva naturale di Monterano", "text": ""}
{"id": "2423590", "revid": "1442080", "url": "https://it.wikipedia.org/wiki?curid=2423590", "title": "Tanavella", "text": "La tanavella \u00e8 uno strumento idiofono tipico di Leonessa, in provincia di Rieti, che veniva usato per avvisare i fedeli dell'imminenza delle funzioni religiose in tutti i periodi in cui le campane erano \"legate\" e non potevano suonare, come ad esempio la quaresima.\nSi tratta di un oggetto composto da una tavola di legno delle dimensioni di un foglio A4 o pi\u00f9 grande, con un manico su uno dei lati corti e un oggetto metallico (una sorta di batacchio) incernierato su ognuna delle facce in modo che scuotendola producesse rumore.\nL'uso di strumenti diversi, perlopi\u00f9 idiofoni di legno, per sostituire le campane durante i periodi in cui esse dovevano tradizionalmente tacere (tipicamente, durante la settimana santa, tra il mezzogiorno del gioved\u00ec e il giorno di Pasqua) era diffuso in molte regioni d'Italia, dove tali strumenti ricevevano spesso denominazioni locali. Per esempio:\nLa Raganella \u00e8 uno strumento idiofono costituito da una ruota dentata di legno che fatta girare attraverso una manovella ,pizzica con i denti una lamella, anch'essa di legno, producendo un caratteristico rumore simile al gracidio delle rane: da qui il nome Raganella a Moie.\nSecondo alcuni, l'uso di sospendere il suono delle campane tra la messa in Coena Domini e il Gloria del sabato santo, con l'adozione, in tale periodo, di altri strumenti, perlopi\u00f9 in legno, richiamerebbe le pratiche pi\u00f9 antiche, anteriori all'adozione delle campane per segnalare pubblicamente i momenti liturgici. L'uso del legno per segnalare gli uffici divini era diffuso tra i monaci orientali del V secolo, come dimostrazione di povert\u00e0, e tale uso sarebbe sopravvissuto, ad esempio tra i cappuccini, che solevano anche in tempi recenti chiamare i frati al dormitorio battendo un coppo."}
{"id": "2423591", "revid": "287204", "url": "https://it.wikipedia.org/wiki?curid=2423591", "title": "Reach (album)", "text": ""}
{"id": "2423593", "revid": "28592", "url": "https://it.wikipedia.org/wiki?curid=2423593", "title": "Tombe medicee", "text": ""}
{"id": "2423594", "revid": "117941363", "url": "https://it.wikipedia.org/wiki?curid=2423594", "title": "Reach", "text": ""}
{"id": "2423602", "revid": "834", "url": "https://it.wikipedia.org/wiki?curid=2423602", "title": "Sex, Love and Rock'N'Roll", "text": ""}
{"id": "2423609", "revid": "1305772", "url": "https://it.wikipedia.org/wiki?curid=2423609", "title": "Code Red", "text": ""}
{"id": "2423613", "revid": "122671872", "url": "https://it.wikipedia.org/wiki?curid=2423613", "title": "Riserva naturale regionale Monterano", "text": "La riserva naturale regionale Monterano \u00e8 un'area naturale protetta situata nel comune di Canale Monterano, in provincia di Roma. La gestione dell'area protetta \u00e8 affidata al Comune di Canale Monterano, in qualit\u00e0 di ente gestore. L'area protetta conserva un variegato patrimonio archeologico, naturale, etnografico e cinematografico.\nStoria.\nLa riserva venne istituita con la legge regionale n.79 del 2 dicembre 1988 a tutela di un territorio di circa 900 ettari. Era in origine classificata secondo una tipologia oggi non pi\u00f9 in vigore, ovvero, come \"parziale\" a significare la preponderanza data alla tutela di certi particolari valori del territorio. Ad oggi il territorio della riserva si estende per 1.082 ettari circa a seguito di un ampliamento realizzato con la legge regionale n.62/93 della Regione Lazio per la tutela delle zone umide (ZU).\nTerritorio.\nLa riserva costituisce un particolare connubio tra aspetti geologici, floristici, faunistici e presenze storiche. I resti sepolcrali etruschi, le rovine dell'antico abitato Monterano, il convento e chiesa di San Bonaventura sono immersi in un paesaggio di grande suggestione, le zone collinari sono intervallate da aspri valloni tufacei, modellati nella storia geologica dall'azione erosiva del fiume Mignone (medio corso) e dai suoi affluenti.\nL'area protetta si trova tra i Monti della Tolfa e i Monti Sabatini nel territorio del comune di Canale Monterano, a 50\u00a0km circa a nord di Roma. Il territorio della Riserva segue il corso del fiume Mignone dalla localit\u00e0 Sassone (Canale Monterano) fino alla zona tufacea su cui sorge il borgo di Rota nel comune di Tolfa (RM). Il territorio dell'Area Protetta fa parte del pi\u00f9 ampio comprensorio morfologico Tolfetano-Cerite-Manziate e ricade all'interno del Sito di interesse comunitario (SIC) denominato IT6030001 Fiume Mignone-Medio corso.\nGeologia.\nNel territorio della riserva affiorano sedimenti calcareo-marnosi (costituiti da argilla e calcare), argille e sabbie di origine marina e depositi di origine vulcanica. La formazione dell'area vulcanica sabatina a cui appartengono le rocce vulcaniche della Riserva appartengono all'attivit\u00e0 esplosiva dei vulcani iniziata intorno ai 600.000 anni fa che si concluse 40.000 anni fa.\nDi rilievo nella riserva sono gli affioramenti di tufo, una roccia formata per sedimentazione e compattazione di prodotti lancianti violentemente dai vulcani dell'area. \u00c8 riconoscibile e tipico, il tufo rosso a scorie nere datato tra i 490.000 e i 430.000 anni fa, costituito da pomice solidificata di colore rosso mattone con la presenza di scorie nere.\nAd oggi, essendo terminata la fase vulcanica, \u00e8 possibile osservare interessanti fenomeni, che corrispondono a quella che viene considerata fase tardo-magmatica: risalita di acque termominerali, ricche di zolfo, e gas residui che danno luogo ad attivit\u00e0 solfatariche. Percorrendo il tratto di sentiero che scende dalla cascata Diosilla, all'incrocio tra il Fosso della Palombara e il torrente Bicione, \u00e8 osservabile tutto l'anno la sorgente sulfurea. Dalle prime luci della giornata, le nebbie e i vapori della solfatara conferiscono al tratto di sentiero un paesaggio lunare di grande bellezza.\nFlora.\nLa combinazione del clima e della particolare morfologia del territorio ha dato una significativa influenza alla vegetazione presente nel territorio della Riserva. \u00c8 possibile osservare le seguenti formazioni:\nAccanto a tali tipologie ben riconoscibili, si innestano delle varianti di particolare rarit\u00e0 e pregio per il territorio monteranese:\nDi considerevole interesse vegetazionale sono le emergenze floristiche delle felci. In particolare, sono da citare in quanto rare nel Lazio la presenza della Felce florida (\"Osmunda regalis\"), insieme alla rara Lonchite minore (\"Blechnum spicant\"). Altre felci censite che arricchiscono il sottobosco della forra del torrente Bicione sono la \"Anogramma leptophylla\", la lingua cervina \"Phyllitis scolopendrium\", \"Polystichum setiferum\" e \"Anthyrium filix-foemina\".\nFauna.\nI numerosi corsi d'acqua, le colline, le grotte, i valloni tufacei, i boschi misti e i pascoli, fa s\u00ec che la fauna sia ricca e variegata. A causa dell'impatto antropico non sono presenti grandi predatori, ma la variet\u00e0 di ambienti della Riserva offre alle specie di animali siti di rifugio e di alimentazione. Sono state censite 142 specie di vertebrati, di cui 24 specie inserite nelle Liste Rosse e negli elenchi di specie di interesse comunitario.\nAvifauna.\nLa comunit\u00e0 ornitica si avvantaggia di particolari zone umide come i laghetti, di origine artificiale, nella zona di Mercareccia (ex cave di tufo) e i corsi d'acqua principali (Mignone e Bicione). Le zone naturalizzate di Mercareccia, riconolonizzate in questi ultimi anni, rappresentano i siti di nidificazione di specie come il tuffetto (\"Tachybaptus ruficollis\") e la gallina d'acqua (\"Gallinula chloropus\"), mentre d'inverno \u00e8 possibile incontrare coppie di folaghe (\"Fulica atra\") in svernamento.\nI corsi d'acqua principali (Mignone, Bicione) e secondari (Fosso Palombara, Fosso Rafanello, Fosso Lupo, Lenta) ed il piccolo invaso del Mignone sono prediletti da altre interessanti specie di uccelli: di spettacolare bellezza per i suoi colori il martin pescatore (\"Alcedo atthis\"), l'usignolo di fiume (\"Cettia cetti\"), le due ballerine bianca (\"Motacilla alba\") e gialla.\nNegli ambienti aperti, nei pascoli, negli incolti \u00e8 possibile osservare un numero interessante di rapaci diurni. Da citare \u00e8 la presenza del nibbio reale (\"Milvus milvus\"), del totale della popolazione stimata in Italia pari 130-150 coppie, nel Lazio si contano 3-5 coppie tutte localizzate sui Monti della Tolfa . Una coppia utilizza il territorio della Riserva come area di caccia, cercando piccoli animali o carcasse. Nel periodo invernale il numero di avvistamenti aumenta poich\u00e9 migrano dall'Europa centrale per lo svernamento.\nUn secondo rapace di grande interesse \u00e8 il biancone (\"Circaetus gallicus\") che frequenta gli ambienti del Ranco della Bandita, di Poggio Martino, dei laghetti di Mercareccia dove \u00e8 pi\u00f9 facile cacciare i serpenti, base della sua alimentazione. Altri rapaci che frequentano le radure come ambienti di caccia sono state segnalate il gheppio (\"Falco tinnunculus\"), la poiana (\"Buteo buteo\"), il lodolaio (\"Falco subbuteo\"), ed il nibbio bruno (\"Milvus migrans\").\nSempre gli ambienti aperti, ma pi\u00f9 aridi, sono caratterizzati dalla presenza di uccelli di dimensioni pi\u00f9 piccole, da ricordare per la presenza non frequente la calandrella (\"Calandrella brachydactyla\") e per le colonie variopinte il gruccione (\"Merops apiaster\") che vive nella zona di Mercareccia e lungo le scarpare del Mignone e del Bicione, riconoscibile nel periodo di migrazione dal tipico canto.\nAnfibi.\nL'ambiente di maggiore interesse per la presenza degli anfibi \u00e8 il complesso delle forre del Bicione e Fiume Mignone. La loro copertura vegetale costituisce una notevole importanza per le specie presenti, in quanto rappresentano delle vie preferenziali per il passaggio nelle fasi della loro vita. Vi sono nella riserva nove segnalazioni di cui il 30% delle specie sono inserite nella Lista Rossa. La presenza pi\u00f9 interessante \u00e8 la salamandrina dagli occhiali (\"Salamandrina terdigitata\"), \u00e8 l'unica specie di vertebrato terrestre endemico ed unica specie vivente in Italia del suo genere. Tra gli anfibi urodeli da menzionare la presenza del tritone cristato (\"Triturus cristatus\"), il comune tritone punteggiato (\"Triturus vulgaris meridionalis\"). Gli anuri che frequentano le zone umide delle riserva ricordiamo la presenza della rana verde (\"Rana esculenta\"), le rane rosse (\"Rana dalmatina\" e \"Rana italica\"), pi\u00f9 diffuso \u00e8 il rospo comune (\"Bufo bufo\"), mentre \u00e8 frequente la segnalazione del rospo smeraldino (\"Bufotes viridis\") e della raganella (\"Hyla intermedia\").\nAccessi.\nCanale Monterano \u00e8 tra i comuni dell'area nord della Provincia di Roma che confina con la Provincia di Viterbo, per questo motivo pu\u00f2 essere raggiunto percorrendo dei tratti delle strade consolari.\nCon i mezzi pubblici, in \"treno\" da Roma e da Viterbo, Canale Monterano \u00e8 collegato con la ferrovia regionale Roma-Capranica-Viterbo FR3. Occorre scendere alla stazione di \"Manziana-Canale Monterano\" e dal punto ferroviario di Manziana proseguire per Canale Monterano con la linea di autobus urbani.\nCuriosit\u00e0.\nIl territorio della Riserva a partire dagli anni cinquanta \u00e8 stato scelto come set per numerosi film, di cui alcuni entrati nella storia del cinema italiano. La scelta dell'antico abitato di Monterano, in particolare la Chiesa di San Bonaventura, i pianori dei prati-pascoli costituirono gli ambienti prediletti da Mario Monicelli per i film \"Brancaleone alle crociate\" del 1970 ed \"Il marchese del Grillo\" del 1981."}
{"id": "2423614", "revid": "834", "url": "https://it.wikipedia.org/wiki?curid=2423614", "title": "Mortal Way of Live", "text": ""}
{"id": "2423615", "revid": "121496214", "url": "https://it.wikipedia.org/wiki?curid=2423615", "title": "Monte Carlo Masters 2008", "text": "Il Monte Carlo Masters 2008 \u00e8 stato un torneo di tennis giocato sulla terra rossa. \u00c8 stata la 102\u00aa edizione del Monte Carlo Masters, che fa parte della categoria ATP Masters Series nell'ambito dell'ATP Tour 2008. Si \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo, dal 19 al 27 aprile 2008.\nCampioni.\nSingolare.\n Rafael Nadal ha battuto in finale Roger Federer 7\u20135, 7\u20135\nDoppio.\n Rafael Nadal / Tommy Robredo hanno battuto in finale Mahesh Bhupathi / Mark Knowles 6\u20133, 6\u20133"}
{"id": "2423620", "revid": "1305772", "url": "https://it.wikipedia.org/wiki?curid=2423620", "title": "One Night in Bangkok", "text": "One Night in Bangkok (\"una notte a Bangkok\" in lingua inglese) pu\u00f2 riferirsi a:"}
{"id": "2423621", "revid": "124123", "url": "https://it.wikipedia.org/wiki?curid=2423621", "title": "William Pepperrell", "text": "Nato nella cittadina di Kittery nello stato del Maine (che tuttavia faceva allora parte dello stato del Massachusetts), suo padre, William Pepperrell, era un colono americano di origini gallesi, costruttore di imbarcazioni da pesca e pescatore egli stesso, mentre sua madre, Margery Bray, era figlia di un mercante locale."}
{"id": "2423628", "revid": "88740", "url": "https://it.wikipedia.org/wiki?curid=2423628", "title": "Lakewood Church", "text": "La Lakewood Church \u00e8 una megachurch protestante situata a Houston, in Texas. Ha sede presso il Lakewood Church Central Campus.\n\u00c8 la pi\u00f9 grande congregazione degli Stati Uniti, con pi\u00f9 di 45.000 fedeli.\nIl Pastore della comunit\u00e0 \u00e8 il reverendo Joel Osteen.\nI 16.800 posti del Lakewood Church Central Campus sono utilizzati per 4 funzioni alla settimana in inglese e due in spagnolo.\nStoria.\nLa Lakewood Church \u00e8 stata fondata da John Osteen e dalla sua seconda moglie, Dodie, nel 1959, all'interno di un negozio di mangimi abbandonato nel nord-est di Houston. In precedenza, John Osteen era stato un Battista del Sud, tuttavia, dopo aver sperimentato il battesimo nello Spirito Santo, si ritir\u00f2 dalla sua borsa di studio e fond\u00f2 la \"Baptist Lakewood Church\".\nFin dall'inizio, \u00e8 stata una chiesa non-denominazionale. Nel 1979, contava 5000 membri, diventando importante tra pentecostali e carismatici.\nJohn e Dodie hanno creato un programma televisivo settimanale \"Lakewood\", che trasmetteva e trasmettere ancora oggi i sermoni domenicali in pi\u00f9 di 100 Stati del mondo.\nAlla morte di John Osteen, nel 1999, dopo un attacco di cuore, suo figlio, Joel, prese il posto del padre.\nSotto la guida di Joel, il numero di fedeli \u00e8 pi\u00f9 che quintuplicato. La partecipazione domenicale era di 30000 persone. Ci\u00f2 ha richiesto il trasferimento della comunit\u00e0 ad un impianto pi\u00f9 grande. Di conseguenza nel 2003, la chiesa ha firmato un contratto a lungo termine con la citt\u00e0 di Houston per acquisire il Compaq Center, ex arena sportiva. Prima di essere acquisita, l'arena ospitava gli incontri casalinghi degli Houston Rockets, degli Houston Aeros e degli Houston Comets.\nCos\u00ec dal 16 luglio 2005, la congregazione si \u00e8 spostata dal suo vecchio edificio nel nord-est di Houston nell'odierno edificio, con 16.800 posti a sedere, a sud ovest dal centro di Houston lungo la US Highway 59, con il doppio della capacit\u00e0 di posti del precedente edificio. La chiesa fu tenuta a pagare 11,8 milioni di dollari di affitto in anticipo per i primi 30 anni di contratto di locazione. La ristrutturazione dell'arena coster\u00e0 75 milioni di dollari.\nIl 31 marzo 2010 il Consiglio Comunale di Houston ha votato a favore della vendita dell'arena alla Lakewood Church per $7,5 milioni di dollari.\nNel 2011 Oprah Winfrey, Tyler Perry e Bill Clinton hanno visitato la congregazione.\nTelevisione.\nI culti domenicali della chiesa sono in onda su Trinity Broadcasting Network, sulla Televisione Cristiana in Italia e Daystar Television Network, tre canali televisivi evangelici, cos\u00ec come sui principali canali televisivi statunitensi, tra cui Fox Network, ABC Family e USA Network.\nNel 2007, \u00e8 stato riferito che la congregazione spende quasi $30 milioni ogni anno per i servizi televisivi.\nI sermoni di Osteen sono trasmessi in pi\u00f9 di 100 paesi, con una stima di 7 milioni di telespettatori ogni settimana.\nMinistero ispanico.\nNel 2002, Lakewood ha iniziato i culti in spagnolo, guidati dal pastore ispanico Marcos Witt e da sua moglie, Miriam.\nLakewood garantisce due servizi settimanali in spagnolo, tradotti anche in inglese. La frequenza settimanale ai sermoni ispanici \u00e8 di 6000 fedeli ad ogni culto."}
{"id": "2423630", "revid": "1442080", "url": "https://it.wikipedia.org/wiki?curid=2423630", "title": "Torneo di Wimbledon 2008 - Doppio misto", "text": "Jamie Murray e Jelena Jankovi\u0107 erano i detentori del titolo, ma la Jankovic ha deciso di non partecipare, solo Murray ha partecipato facendo coppia con Liezel Huber, \nma ha perso in semifinale contro Bob Bryan e Samantha Stosur.\nBob Bryan e Samantha Stosur hanno vinto in finale 7\u20135, 6\u20134, contro Mike Bryan e Katarina Srebotnik."}
{"id": "2423632", "revid": "28592", "url": "https://it.wikipedia.org/wiki?curid=2423632", "title": "Museo statale", "text": ""}
{"id": "2423638", "revid": "3358", "url": "https://it.wikipedia.org/wiki?curid=2423638", "title": "Cifrario VIC", "text": "Il cifrario VIC \u00e8 un cifrario \"carta e penna\" utilizzato dalla spia sovietica Reino H\u00e4yh\u00e4nen, il cui nome in codice era \"VICTOR\". Al momento della sua scoperta le conclusioni dell'analisi iniziale fatta dall'NSA nel 1953 non indicavano in alcun modo che esso potesse essere un cifrario manuale ma il fatto di averlo ritrovato in una monetina cava da 5 centesimi poteva far supporre che potesse essere risolto con il semplice uso di carta e penna. Il cifrario VIC rimase inviolato fino a quando non furono disponibili maggiori informazioni sulla sua struttura.\nAnche se non cos\u00ec complessi o sicuri come i pi\u00f9 recenti cifrari digitali utilizzabili sui moderni computer, i messaggi scritti con il cifrario VIC in pratica resistettero a tutti i tentativi di crittanalisi condotti dall'NSA dal 1953 al 1957, anno in cui H\u00e4yh\u00e4nen trad\u00ec il suo Paese e chiese asilo politico al governo statunitense.\nUn cifrario rivoluzionario.\nIl cifrario VIC pu\u00f2 essere identificato come la massima evoluzione dei cosiddetti cifrari nichilisti, utilizzati dai nichilisti russi alla fine del XIX secolo. Esso contiene alcuni componenti molto interessanti, tra cui una catena di addizioni in modulo 10 (un generatore di Fibonacci ritardato, una formula ricorsiva utilizzata per generare una sequenza di cifre pseudocasuali), una scacchiera a diffusione per convertire le lettere del testo in chiaro in numeri ed un cifrario a trasposizione doppia disturbato. Fino alla scoperta del cifrario VIC si riteneva che la sola trasposizione doppia fosse il pi\u00f9 complesso cifrario che un agente potesse utilizzare sul campo.\nStoria.\nDurante la seconda guerra mondiale diversi gruppi spionistici sovietici comunicavano con il quartier generale di Mosca utilizzando due cifrari che erano evoluzione del primo cifrario nichilista. Una versione molto robusta fu usata da Max Clausen facente parte della rete di spionaggio di Richard Sorge in Giappone e da Alexander Foote della rete di spionaggio denominata Lucy, operante in Svizzera. Una variante pi\u00f9 debole fu usata dalla rete di spionaggio Orchestra Rossa.\nL'ultima versione fu proprio il cifrario VIC, utilizzato negli anni cinquanta da Reino H\u00e4yh\u00e4nen, Mikhail Nikolaevich Svirin, Vilyam Genrikhovich Fisher ed altre spie sovietiche ed era basato sulla lingua russa.\nMeccanismi interni.\nScacchiera a diffusione.\nLa scacchiera a diffusione del cifrario VIC appariva cos\u00ec:\nLa prima riga veniva riempita con le 8 lettere pi\u00f9 frequenti in lingua inglese (AEINORST) pi\u00f9 2 caselle lasciate in bianco; non aveva numerazione di riga. La seconda e la terza riga venivano numerate con le due cifre che, nella prima riga, corrispondevano a caselle vuote (nell'esempio, \"2\" e \"6\"), e poi riempite con il resto delle lettere dell'alfabeto (questa operazione pu\u00f2 essere resa pi\u00f9 casuale utilizzando una parola chiave, o semplicemente fatta ordinatamente). Dato che ci sono 30 caselle nella griglia, e che le lettere dell'alfabeto inglese sono 26, avanzano 4 caselle: 2 sono lasciate bianche nella prima riga, mentre le altre 2 sono o lasciate in bianco oppure riempite con caratteri casuali. La cosa non aveva molta importanza: l'importante era che sia il mittente che il destinatario si accordassero sullo schema da utilizzare.\nPer cifrare una lettera, questa veniva semplicemente sostituita da un numero: se la lettera apparteneva alla prima riga, si usava solo il numero della colonna corrispondente, mentre se apparteneva alle altre due righe, si usava il numero formato dalla cifra indicante la riga e da quella indicante la colonna. Ad esempio:\nIl messaggio risultante, 3113212731223655, poteva essere spedito gi\u00e0 cos\u00ec (se la griglia era stata impostata con una parola chiave) oppure poteva subire un ulteriore livello di cifratura, come l'uso di una trasposizione o una sostituzione. Qui sotto viene mostrato il caso dell'aggiunta di un numero segreto (nell'esempio, 0452) con un'addizione senza resto:\nIl risultato veniva ripassato nella griglia per riportarlo a lettere:\nLa decifratura era semplicemente l'inverso di questo procedimento. Anche se la dimensione dei gruppi poteva variare, la decifratura era comunque unica perch\u00e9 quando l'elemento successivo da decifrare iniziava con \"2\" o con \"6\" era una coppia di cifre, mentre in tutti gli altri casi era una cifra singola.\nTrasposizione disturbata.\nIn una trasposizione disturbata, certe posizioni nella griglia sono omesse, e non utilizzate nel riempire il testo in chiaro. Questo rompe gli schemi regolari e rende il lavoro del crittoanalista pi\u00f9 difficile.\nFrazionamento.\nLa trasposizione \u00e8 particolarmente efficiente se unita al frazionamento - cio\u00e8 una fase preliminare che divide ciascun simbolo del testo in chiaro in pi\u00f9 simboli cifrati. Ad esempio, l'alfabeto in chiaro pu\u00f2 essere scritto in una griglia, dove ogni lettera nel messaggio \u00e8 sostituita dalle sue coordinate (vedere scacchiera di Polibio). Un altro metodo di frazionamento consiste semplicemente nel convertire il messaggio nel codice Morse, con un simbolo tanto per gli spazi quanto con i punti e le linee.\nQuando un tale messaggio viene trasposto, i componenti delle singole lettere diventano molto distanti nel messaggio, realizzandosi cos\u00ec la diffusione affermata da Claude E. Shannon. Esempi di cifrari che combinano il frazionamento e la trasposizione sono il cifrario bifido e trifido, il cifrario ADFGVX e il cifrario VIC.\nUn'altra scelta potrebbe essere quella di sostituire ogni lettera con la sua rappresentazione binaria, che traspone e quindi converte la nuova stringa binaria nei corrispondenti caratteri ASCII. Unendo il processo di mischiamento sulla stringa binaria pi\u00f9 volte prima della sua trasformazione in caratteri ASCII \u00e8 probabile che renda pi\u00f9 difficile la rottura. Molti moderni cifrari a blocchi usano forme molto pi\u00f9 complesse di trasposizione in relazione a questa idea semplice."}
{"id": "2423641", "revid": "834", "url": "https://it.wikipedia.org/wiki?curid=2423641", "title": "One night in Bangkok", "text": ""}
{"id": "2423645", "revid": "326822", "url": "https://it.wikipedia.org/wiki?curid=2423645", "title": "Are You Smarter Than a 5th Grader?", "text": ""}
{"id": "2423648", "revid": "6923", "url": "https://it.wikipedia.org/wiki?curid=2423648", "title": "Sam Rayburn", "text": "Fu speaker della Camera dei rappresentanti degli Stati Uniti per 17 anni. A lui \u00e8 dedicato il Bacino Sam Rayburn, un lago artificiale presso Beaumont.\nEsponente del partito Democratico, raggiunse un enorme prestigio durante gli anni della sua presidenza della maggioranza del Congresso, favorendo la carriera politica di molti giovani rappresentanti tra cui il futuro presidente Lyndon Baines Johnson."}
{"id": "2423649", "revid": "1444345", "url": "https://it.wikipedia.org/wiki?curid=2423649", "title": "Scars", "text": ""}
{"id": "2423650", "revid": "287204", "url": "https://it.wikipedia.org/wiki?curid=2423650", "title": "Hogarth", "text": ""}
{"id": "2423652", "revid": "287204", "url": "https://it.wikipedia.org/wiki?curid=2423652", "title": "Scars (album)", "text": ""}
{"id": "2423671", "revid": "298229", "url": "https://it.wikipedia.org/wiki?curid=2423671", "title": "The Bash", "text": "The Bash \u00e8 stato un evento in pay-per-view di wrestling organizzato dalla World Wrestling Entertainment. L'evento si \u00e8 svolto il 28 giugno 2009 alla ARCO Arena di Sacramento.\nStoryline.\nIl 7 giugno, a Extreme Rules, Batista sconfisse il campione Randy Orton in uno Steel Cage match, conquistando cos\u00ec il WWE Championship per la prima volta. Nella puntata di \"Raw\" dell'8 giugno Batista, dopo essere stato attaccato dalla Legacy (Orton, Cody Rhodes e Ted DiBiase), fu tuttavia costretto a rendere vacante il titolo a causa di un infortunio al bicipite (\"legit\"). Nella puntata di \"Raw\" del 15 giugno Orton vinse un Fatal 4-Way match che includeva anche il rientrante Triple H, John Cena e Big Show, riconquistando cos\u00ec il vacante WWE Championship per la quarta volta. Pi\u00f9 avanti, la sera stessa, Triple H si aggiudic\u00f2 un Battle Royal match per diventare il contendente n\u00b01 al titolo di Orton. Nella puntata di \"Raw\" del 22 giugno, dopo che il loro Last Man Standing match per il titolo era terminato in pareggio, Il \"Chairman\" della WWE, Vince McMahon, annunci\u00f2 un Three Stages of Hell match tra Orton e Triple H con in palio il WWE Championship per The Bash.\nA Extreme Rules, Jeff Hardy sconfisse il campione Edge in un Ladder match, conquistando cos\u00ec il World Heavyweight Championship per la prima volta; tuttavia, al termine dell'incontro, CM Punk incass\u00f2 il contratto del Money in the Bank su Hardy per poi vincere il titolo per la seconda volta. Nella puntata di \"Raw\" del 15 giugno Punk difese con successo il titolo in un Triple Threat match contro Edge e Hardy. Nella puntata di \"SmackDown\" del 19 giugno, dopo un confronto tra i due, il General Manager dello show, Theodore Long, sanc\u00ec un match tra Punk e Hardy con in palio il World Heavyweight Championship per The Bash.\nA Extreme Rules, Tommy Dreamer vinse un Triple Threat Hardcore match che includeva anche Jack Swagger e il campione Christian, conquistando cos\u00ec l'ECW Championship per la seconda volta. Nella puntata di \"ECW\" del 16 giugno Finlay attacc\u00f2 brutalmente Dreamer, Swagger e Christian, i quali erano in costante conflitto per il titolo. Pi\u00f9 avanti, la sera stessa, la General Manager dello show, Tiffany, annunci\u00f2 un Championship Scramble match tra Dreamer, Finlay, Swagger, Christian e Mark Henry con in palio l'ECW Championship (di Dreamer) per The Bash.\nA Extreme Rules, Chris Jericho sconfisse il campione Rey Mysterio in un No Holds Barred match, conquistando cos\u00ec l'Intercontinental Championship per la nona volta. Nella puntata di \"Raw\" del 15 giugno Jericho difese con successo il titolo nella rivincita contro Mysterio. Nella puntata di \"SmackDown\" del 19 giugno Jericho accett\u00f2 la richiesta di Mysterio per un ulteriore rematch per il titolo, a patto che questi mettesse in palio anche la sua maschera durante l'incontro. Un Mask vs. Title match tra Jericho e Mysterio con in palio l'Intercontinental Championship fu quindi sancito per The Bash: se Mysterio avesse perso, sarebbe stato costretto a smascherarsi dinanzi al pubblico.\nNella puntata di \"Raw\" del 27 aprile The Miz sfid\u00f2 John Cena ad un incontro, proclamandosi poi vincitore per forfait poich\u00e9 quest'ultimo era alle prese con un infortunio, e quindi impossibilitato a combattere. Successivamente The Miz continu\u00f2 a fare ci\u00f2, anche perch\u00e9 Cena era impegnato in altri incontri, fino alla puntata di \"Raw\" del 1 \u00b0giugno. Nella puntata di \"Raw\" del 15 giugno, dopo vari confronti tra i due, The Miz attacc\u00f2 brutalmente Cena con una sedia. Un match tra Cena e The Miz fu poi annunciato per The Bash.\nNella puntata di \"SmackDown\" del 22 maggio Michelle McCool sconfisse Gail Kim, diventando cos\u00ec la contendente n\u00b01 della Women's Champion Melina. Un match tra le due con in palio il Women's Championship fu poi sancito per The Bash.\nNella puntata di \"Raw\" dell'8 giugno la Legacy (Cody Rhodes e Ted DiBiase) sconfisse gli Unified WWE Tag Team Champions, i Col\u00f3ns (Carlito e Primo), in un match non titolato; ottenendo quindi un incontro per i loro titoli di coppia. Un match per lo Unified WWE Tag Team Championship tra i Col\u00f3ns e la Legacy fu annunciato per The Bash.\nNella puntata di \"SmackDown\" dell'8 maggio The Great Khali sconfisse Dolph Ziggler per squalifica poich\u00e9 questi lo aveva colpito con una sedia. Nella puntata di \"SmackDown\" del 5 giugno Khali sconfisse Ziggler; tuttavia, nelle due puntate successive, Ziggler prevalse su Khali sconfiggendolo prima per count-out e poi per squalifica (facendo finta di essere stato colpito con una sedia). Un No Disqualification match tra i due fu poi sancito per The Bash."}
{"id": "2423678", "revid": "184755", "url": "https://it.wikipedia.org/wiki?curid=2423678", "title": "Archetti del vino", "text": "Gli archetti del vino (o lacrime) sono un fenomeno che si osserva facendo roteare il vino dentro ad un bicchiere ben pulito: si forma un anello di liquido dal quale discendono delle gocce che scorrono lungo il vetro tornando nel vino. Questo fenomeno, che si osserva pi\u00f9 facilmente in vini ricchi di alcool etilico, \u00e8 una delle manifestazioni dell'effetto Marangoni.\nCausa.\nL'effetto \u00e8 dovuto al fatto che l'alcool ha una tensione superficiale minore dell'acqua. Se l'alcool fosse mischiato in modo non omogeneo con acqua, una regione con una minore concentrazione d'alcool farebbe pressione sul liquido circostante in modo pi\u00f9 forte che una regione con una concentrazione alcolica pi\u00f9 alta. Il risultato \u00e8 che il liquido tende a fluire via dalle regioni con concentrazioni d'alcool maggiori. Questo pu\u00f2 essere facilmente dimostrato stendendo un sottile strato d'acqua su una superficie liscia: facendovi cadere al centro una goccia d'alcool, il liquido si allontaner\u00e0 dal punto in cui \u00e8 caduta la goccia.\nIl vino \u00e8 una miscela di alcool (da 10% al 15% in volume) e acqua (le altre sostanze sono presenti in quantit\u00e0 trascurabili). Facendo roteare il bicchiere il vino incontra la superficie interna del bicchiere, e per capillarit\u00e0 la risale; sia l'acqua che l'alcool evaporeranno quindi dalla superficie, ma l'alcool evaporer\u00e0 pi\u00f9 in fretta a causa della pi\u00f9 alta pressione di vapore e del pi\u00f9 basso punto di ebollizione. Questo cambiamento nella composizione del vino (minor concentrazione alcolica) provoca un aumento della tensione superficiale, facendo risalire ancora di pi\u00f9 il liquido nella superficie interna del bicchiere.\nLe gocce di vino, infine, tenderanno a ricadere per effetto del loro stesso peso, formando gli archetti. \nL'effetto \u00e8 pi\u00f9 evidente nei vini molto alcolici a causa della maggior differenza di tensione superficiale tra il vino allo stato \"iniziale\" e quello che \u00e8 gi\u00e0 andato incontro al processo di evaporazione."}
{"id": "2423679", "revid": "729019", "url": "https://it.wikipedia.org/wiki?curid=2423679", "title": "Torneo God\u00f3 2008", "text": "Il Torneo God\u00f3 2008 (conosciuto anche come \"Sabadell Atl\u00e1ntico Barcelona Open \"per motivi di sponsorizzazione) \n\u00e8 stato un torneo di tennis giocato sulla terra rossa..\n\u00c8 stata la 56\u00aa edizione del Torneo God\u00f3, \nche fa parte della categoria International Series Gold nell'ambito dell'ATP Tour 2008. \nSi \u00e8 giocato al Real Club de Tenis Barcelona di Barcellona in Spagna, dal 28 aprile al 4 maggio 2008.\nCampioni.\nSingolare.\n Rafael Nadal ha battuto in finale David Ferrer, 6\u20131, 4\u20136, 6\u20131\nDoppio.\n Bob Bryan / Mike Bryan hanno battuto in finale Mariusz Fyrstenberg / Marcin Matkowski, 6\u20133, 6\u20132"}
{"id": "2423680", "revid": "1305772", "url": "https://it.wikipedia.org/wiki?curid=2423680", "title": "Bobby Solo (disambigua)", "text": ""}
{"id": "2423682", "revid": "697352", "url": "https://it.wikipedia.org/wiki?curid=2423682", "title": "FC Vaslui", "text": ""}
{"id": "2423685", "revid": "486946", "url": "https://it.wikipedia.org/wiki?curid=2423685", "title": "Steaua Bucure\u015fti", "text": ""}
{"id": "2423688", "revid": "287204", "url": "https://it.wikipedia.org/wiki?curid=2423688", "title": "San Francisco (album)", "text": ""}
{"id": "2423694", "revid": "24720338", "url": "https://it.wikipedia.org/wiki?curid=2423694", "title": "Marc Vivien Fo\u00e9", "text": ""}
{"id": "2423696", "revid": "38120", "url": "https://it.wikipedia.org/wiki?curid=2423696", "title": "La Vie en rose (album)", "text": ""}
{"id": "2423698", "revid": "729019", "url": "https://it.wikipedia.org/wiki?curid=2423698", "title": "Corpuscolo di Pacini", "text": "Il corpuscolo di Pacini \u00e8 un recettore sensoriale presente nel derma. Si tratta di uno dei quattro tipi di meccanocettore identificati, ed \u00e8 responsabile del rilevamento di stimoli vibratori e pressori.\nDeve il suo nome al suo scopritore, l'anatomista italiano Filippo Pacini.\nGeneralit\u00e0 anatomofunzionali.\nI corpuscoli di Pacini si presentano come terminazioni nervose ricoperte da strati concentrici connettivali (recettori di tipo II); sono localizzati nella porzione pi\u00f9 profonda della cute, hanno dimensioni maggiori rispetto agli altri recettori; classicamente sono indicati come responsabili di una submodalit\u00e0 tattile: la vibrazione. I corpuscoli di Pacini sono i pi\u00f9 sensibili tra i recettori tattili, in grado di rilevare una pressione della cute nell'ordine di un micron. La sensibilit\u00e0 dei corpuscoli \u00e8 massima per frequenze di 200 Hz ma vengono rilevate anche frequenze di 500 Hz a cui corrispondono PdA vibratori.\nLa trasduzione dello stimolo meccanico in stimolo elettrico \u00e8 dovuta all'apertura, in seguito ad uno stimolo meccanico che si trasmette dalle lamelle connettivali alla terminazione nervosa, dei canali per il sodio che inducono la depolarizzazione della membrana responsabile del potenziale recettoriale, che si traduce a livello del primo nodo di Ranvier (si tratta di fibre mielinizzate) nel potenziale d'azione che verr\u00e0 poi trasmesso ed integrato a livelli pi\u00f9 craniali.\nLe lamelle connettivali che circondano la terminazione afferente, oltre a trasdurre lo stimolo meccanico, sono responsabili del rapido adattamento recettoriale dello stesso, per cui uno stimolo costante non induce la scarica del neurone; ci\u00f2 fa del corpuscolo del Pacini un eccellente recettore per misurare la derivata prima dell'intensit\u00e0 dello stimolo: la velocit\u00e0 di variazione. Infine va precisato che, vista la posizione anatomica (strati profondi della cute), questi recettori hanno campi recettivi molto pi\u00f9 grandi rispetto ai recettori tattili superficiali. Questo fa s\u00ec che siano implicati nella trasduzione delle qualit\u00e0 generali degli oggetti e che non siano dotati di un'alta curvatura tattile.\nVibrazione e corpuscoli di Pacini.\n Stimoli pressori con frequenza bassissima vengono rilevati dai corpuscoli di Merkel; stimoli di che possono essere definiti \"tremolii\" vedono come protagonisti i corpuscoli di Meissner; stimoli \nI corpuscoli di Pacini presentano la massima sensibilit\u00e0 (1\u00a0mm) alla frequenza di 250\u2013300\u00a0Hz; ci\u00f2 vuol dire che appoggiando alla cute o a una cresta ossea un diapason che viene fatto oscillare a questa frequenza e ampiezza limite si avr\u00e0 la stimolazione del\\dei recettori di Pacini subito al di sotto; aumentando l'ampiezza delle onde si avr\u00e0 un aumento del numero di recettori di Pacini eccitati dallo stimolo. Quindi a differenza di altri recettori le fibre afferenti avranno una frequenza di scarica proporzionale non all'intensit\u00e0 ma alla frequenza dello stimolo; l'intensit\u00e0 o ampiezza dello stimolo sar\u00e0 codificata da un codice di popolazione (numero di recettori attivati)."}
{"id": "2423700", "revid": "1305772", "url": "https://it.wikipedia.org/wiki?curid=2423700", "title": "La Vie en rose (disambigua)", "text": ""}
{"id": "2423702", "revid": "1305772", "url": "https://it.wikipedia.org/wiki?curid=2423702", "title": "Poxviridae", "text": "Poxviridae \u00e8 una famiglia del phylum \"Nucleocytoviricota\" di virus a DNA a doppio filamento rivestiti da una doppia membrana virale.\nGeneralit\u00e0.\nLa famiglia dei \"Poxviridae\" comprende due sottofamiglie:\nQuattro generi di poxvirus possono infettare gli esseri umani: \"Orthopoxvirus\", \"Parapoxvirus\", \"Yatapoxvirus\" e \"Molluscipoxvirus\".\nI pi\u00f9 comuni sono il virus del vaccino e del \"Mollusco contagioso\", ma infezioni per l'uomo possono provenire anche da alcuni \"Poxvirus\" degli animali come, per esempio, dal virus del vaiolo delle scimmie, responsabile di casi che si sono verificati in alcune remote localit\u00e0 dell'Africa. Apparteneva a questa famiglia anche il virus del vaiolo e dell'alastrim, malattie ormai eradicate.\nAltri generi sono: \"Suipoxvirus\", \"Avipoxvirus\", \"Capripoxvirus\", \"Leporipoxvirus\"\nStruttura.\nLe particelle virali dei \"Poxvirus\" sono normalmente dotate di un \"envelope\" formato da strati multipli di membrane modificate; in effetti, questo fa s\u00ec che spesso anche le forme immature intracellulari dei \"Poxvirus\" contengano envelope differenti rispetto al virus adulto e possono essere esse stesse infettive.\nVariano per forma e dimensioni a seconda delle specie e della maturazione: al microscopio elettronico appaiono a forma di manubrio all'esterno della cellula oppure di forma compatta, tondeggianti o simili a mattoni, all'interno della cellula. Il capside misura circa 200 nanometri di diametro e fino a 300 nanometri in lunghezza, mentre il genoma in esso contenuto \u00e8 nella forma di una singola molecola lineare di DNA a doppio filamento. In confronto, un Rhinovirus \u00e8 grande solo un decimo di un tipico virione di \"Poxviridae\".\nReplicazione.\nLa replicazione dei Poxvirus richiede diversi stadi. Per prima cosa il virus si lega ad un recettore sulla superficie della cellula bersaglio; tale molecola \u00e8 rappresentata con ogni probabilit\u00e0 da Glicosamminoglicani (GAGs). Dopo il contatto con il recettore, il virus entra nella cellula ove si libera del capside. La liberazione del genoma virale \u00e8 un processo consistente di due fasi. Dapprima, al momento dell'entrata nella cellula ospite, viene rimossa la membrana virale esterna; successivamente la particella virale (rimasta senza membrana esterna) viene aperta per rilasciare il core nel citoplasma della cellula. Si compone di due fasi anche l'espressione genica.\nI geni precoci codificano per le proteine non-strutturali, compresi gli enzimi necessari alla replicazione del genoma virale; i geni tardivi vengono espressi dopo la replicazione del patrimonio genetico e codificano le proteine strutturali del capside. L'assemblaggio della particella virale viene espletato nel citoscheletro della cellula: \u00e8 un processo complesso ancora oggi poco compreso. Nonostante questi virus siano di grandi dimensioni e complessi, la loro replicazione risulta relativamente rapida, in quanto si svolge in sole 12 ore. La modalit\u00e0 di replicazione di questi virus sono insolite per un virus a DNA a doppio filamento sia perch\u00e9 il genoma virale codifica completamente il proprio sistema di riproduzione sia perch\u00e9 tale processo si verifica nel citoplasma, e non nel nucleo cellulare, dove sono presenti le DNA-polimerasi. La maggior parte degli altri virus a DNA sfrutta infatti l'apparato enzimatico dell'ospite per espletare le funzioni di replicazione del genoma.\nStoria.\nMalattie causate da Poxvirus, specialmente il vaiolo, sono conosciute da secoli. Una delle prime prove documentate di questo \u00e8 rappresentata dalla mummia del faraone Ramses V che mor\u00ec di vaiolo attorno al 1000 a.C. Questa malattia fu probabilmente portata in Europa nel III secolo e quindi esportata in America dai Conquistadores ai primi del XVI secolo. \u00c8 oramai riconosciuto che una pandemia di vaiolo fu la principale causa della rapida sconfitta degli Aztechi e che circa 3,2 milioni di essi perirono in soli due anni. Questo tasso di mortalit\u00e0 ed infettivit\u00e0 fu dovuto all'assenza, nelle popolazioni americane, di anticorpi contro il virus di cui invece erano dotati gli europei.\nOltre due secoli dopo, Edward Jenner dimostr\u00f2 che l'inoculazione del meno pericoloso vaiolo bovino poteva essere utilizzato per prevenire la forma pi\u00f9 aggressiva di vaiolo. Un impegno mondiale per la vaccinazione di tutta la popolazione fu intrapreso con lo scopo di eradicare completamente la malattia dalla popolazione umana. L'Organizzazione Mondiale della Sanit\u00e0 dichiar\u00f2 il virus ufficialmente sconfitto nel 1979, con campioni vivi in possesso ai laboratori delle due superpotenze del periodo, USA e Unione Sovietica. Dopo l'11 settembre 2001 i governi hanno incrementato la loro preoccupazione riguardo ad un possibile, futuro utilizzo del vaiolo o di altre malattie da Poxvirus in atti di bioterrorismo. Pertanto, sebbene dal 1979 nessun paese abbia vaccinato di routine i propri cittadini contro il vaiolo, dal 2001 gli USA hanno iniziato a vaccinare alcuni operatori della sanit\u00e0 e membri selezionati delle forze armate\nDebellato il virus del vaiolo con la vaccinazione, stanno comparendo altre patologie legate ai poxvirus, come per esempio il vaiolo delle scimmie. Statistiche recenti hanno mostrato un aumento di molte volte nel tasso di infezione di quest'ultima malattia, tenuta fino a poco tempo fa sotto controllo dalla vaccinazione obbligatoria contro il vaiolo umano."}
{"id": "2423704", "revid": "767487", "url": "https://it.wikipedia.org/wiki?curid=2423704", "title": "Meymaneh", "text": "Meymaneh, o Maymana, \u00e8 una citt\u00e0 dell'Afghanistan nord-occidentale, vicina al confine con il Turkmenistan, ed \u00e8 il capoluogo della provincia di Faryab."}
{"id": "2423705", "revid": "339392", "url": "https://it.wikipedia.org/wiki?curid=2423705", "title": "Glittodonti", "text": ""}
{"id": "2423707", "revid": "767487", "url": "https://it.wikipedia.org/wiki?curid=2423707", "title": "Roving Enterprises", "text": "La Roving Enterprises, fondata da Rove McManus, \u00e8 una societ\u00e0 australiana produttrice di format televisivi."}
{"id": "2423709", "revid": "486946", "url": "https://it.wikipedia.org/wiki?curid=2423709", "title": "La M\u00f4me", "text": ""}
{"id": "2423712", "revid": "1305772", "url": "https://it.wikipedia.org/wiki?curid=2423712", "title": "Bad Moon Rising", "text": ""}
{"id": "2423719", "revid": "767487", "url": "https://it.wikipedia.org/wiki?curid=2423719", "title": "PropheXy", "text": "I PropheXy sono un gruppo rock progressivo di Bologna.\nBiografia.\nI PropheXy si inseriscono nel panorama musicale del Progressive Rock italiano ed europeo con la partecipazione al tributo ufficiale italiano ai King Crimson (\"The letters: an Italian unconventional guide to King Crimson\") edito nel 2005 dalla Mellow Records e che vede la partecipazione, tra gli altri, del pianista Stefano Bollani. La rielaborazione di \"The Great Deceiver\" ottiene favorevoli consensi da parte degli appassionati e degli addetti ai lavori.\nLa stessa fortuna riscuote \"Scartomanzia\", il promo autoprodotto datato 2006. \u00c8 tramite questo lavoro che il gruppo riesce ad aggiudicarsi il primo posto nella sezione rock della rivista Acid Jazz che pubblicher\u00e0 il brano \"Plasticosmic\" nella compilation allegata al numero di agosto 2006.\nSono di questo periodo le collaborazioni con Anekdoten (SWE), Sleepytime Gorilla Museum (USA), Holding Pattern (USA), Le Orme, Deus ex Machina, Freak Antoni degli Skiantos, Maschera di Cera, Accordo dei Contrari.\nIl solidificarsi della formazione ottenuto attraverso le numerose esibizioni live in versione elettrica ed acustica porta alla realizzazione dell'ultimo album \"Alconauta\" prodotto, registrato e mixato autonomamente dai PropheXy.\nPromuovendo \"Alconauta\", i PropheXy si esibiscono live in diversi festival tra cui l'ExProg 2010 e l'Arte/Nativa Festival, inserendo in repertorio nuove composizioni.\nL'attivit\u00e0 live \u00e8 affiancata dalla collaborazione con Richard Sinclair (storico bassista e cantante di Caravan, Hatfield and the North e Camel), collaborazione testata sui palchi del Naima Club di Forl\u00ec e del We Love Vintage Festival.\nNel giugno 2013 la band pubblica con Musea Records \"Improvviso\", un album dal vivo con brani inediti che vede la partecipazione dello stesso Richard Sinclair nelle bonus track \"Disassociation\" e \"Golf Girl\"."}
{"id": "2423720", "revid": "486946", "url": "https://it.wikipedia.org/wiki?curid=2423720", "title": "Regione di \u0130zmir", "text": ""}
{"id": "2423721", "revid": "295015", "url": "https://it.wikipedia.org/wiki?curid=2423721", "title": "Prophexy", "text": ""}
{"id": "2423722", "revid": "1305772", "url": "https://it.wikipedia.org/wiki?curid=2423722", "title": "Sister", "text": "Sister (sorella in lingua inglese) pu\u00f2 riferirsi a:"}
{"id": "2423723", "revid": "21880", "url": "https://it.wikipedia.org/wiki?curid=2423723", "title": "Parco Regionale della Maremma", "text": ""}
{"id": "2423726", "revid": "767487", "url": "https://it.wikipedia.org/wiki?curid=2423726", "title": "The Lambrettas", "text": "The Lambrettas sono un gruppo mod revival inglese, formatisi nel 1979 a Brighton per volont\u00e0 di Jez Bird, Paul Wincer, Doug Sanders e Mark Ellis.\nStoria.\nFurono subito un gruppo fortemente caratterizzante per la cultura mod sia per il nome della band, che si rif\u00e0 alla celebre Lambretta, tipico scooter usato dai giovani \"mods\" in quel periodo ed icona di tutto il movimento, sia per il \"look\" sempre accattivante e ben curato che veniva proposto in ogni esibizione.\nIl principio e \"Beat Boys in the Jet Age\".\nIl primo singolo pubblicato dal gruppo risale al 1979,\"Go steady\", ma scalarono subito le classifiche musicali con la hit \"Poison Ivy\" (1980), cover del gi\u00e0 famoso pezzo del 1950 di Jerry Leiber e Mike Stoller, che arriv\u00f2 al numero 7 della Official Singles Chart, e gli valse la conquista di un disco d'argento.\nDopo il lancio di \"Poison Ivy\", venne estratto il secondo singolo chiamato \"\"Da-a-ance\", che riusc\u00ec anch'esso ad entrare in classifica, raggiungendo il 12\u00ba posto della classifica dei singoli inglesi.\nSull'onda dello straordinario successo i \"Lambrettas\" fecero uscire il loro primo album, sotto la Rocket Records, chiamato Beat Boys in the Jet Age, che raggiunse la posizione numero 28 della Official Albums Chart.\nIl terzo singolo,\"Page 3\", estratto dall'album,venne poi rinominato in \"Another Day (Another Girl)\"\", in seguito a un'azione legale intrapresa dal quotidiano \"The Sun\", nei confronti della band, riguardo al testo della canzone che faceva chiaro riferimento alla \"pagina 3\" del tabloid inglese; pagina nella quale venivano solitamente ritratte ragazze in topless.\nNel 1980, i \"Lambrettas\", partirono per il primo tour europeo come band d'apertura dei Madness.\n\"Ambience\" e lo scioglimento.\nA seguito del tour, il gruppo si rimise al lavoro per un secondo album cambiando il batterista Paul Wincer con Steve Bray.\nNel 1981 quindi usc\u00ec Ambience, disco contenente 10 inediti, tra cui l'omonima canzone \"Ambience\", che per\u00f2 non riusc\u00ec ad ottenere il successo del precedente.\nUn altro cambio di formazione vide coinvolta la band inglese; il neo batterista Steve Bray lasci\u00f2 il post a Pat Freyne.\nNel 1982 i Lambrettas provarono a riproporsi al pubblico inglese con un'altra famosissima cover, \"Somebody to Love\" dei Jefferson Airplane, senza per\u00f2 riscuotere grandi consensi. Si sciolsero quindi il 14 aprile del medesimo anno dopo un concerto a Londra.\n\"Kick Start\" e la reunion.\nNel 1985, ovvero 3 anni dopo lo smembramento della band, la Rocket Records decise di pubblicare un disco di singoli chiamato \"Kick Start\", contenente le hits dei precedenti dischi e alcune B-side gi\u00e0 pubblicate.\nDopo poco pi\u00f9 di dieci anni la band si riun\u00ec per qualche concerto in Inghilterra e per la registrazione di demo finalizzate all'edizione di un quarto album, che per\u00f2 non usc\u00ec mai. Il progetto sembr\u00f2 morire definitivamente il 27 agosto del 2008, insieme all'ideatore e frontman Jez Bird, deceduto di cancro all'et\u00e0 di 50 anni, ma nel 2009 il chitarrista Doug Sanders e il batterista Paul Wincer decisero di andare avanti comunque. Sanders assunse il ruolo di chitarrista/cantante, ed insieme Wincer alla batteria, si aggiunsero, Philip Edwards alla chitarra, e Chris Venzi-James al basso.Attualmente la band compie numerosi concerti tra Gran Bretagna ed Europa, passando anche per l'Italia, esattamente il 30 dicembre 2011 a Torino, insieme alla mod band Statuto sul palco dell'Hiroshima Mon Amour.\nIl 20 Maggio del 2017 suonarono nuovamente in Italia ,avendo come gruppo di supporto la MOD band Milanese The Mads, al circuito automobilistico di Monza nel contesto della mostra celebrativa dei 70 anni della nascita della Lambretta."}
{"id": "2423727", "revid": "287204", "url": "https://it.wikipedia.org/wiki?curid=2423727", "title": "Sisters (film)", "text": ""}
{"id": "2423731", "revid": "124808", "url": "https://it.wikipedia.org/wiki?curid=2423731", "title": "The Sisters", "text": ""}
{"id": "2423757", "revid": "101163", "url": "https://it.wikipedia.org/wiki?curid=2423757", "title": "Football Club Nantes-Atlantique 1972-1973", "text": ""}
{"id": "2423758", "revid": "1833487", "url": "https://it.wikipedia.org/wiki?curid=2423758", "title": "Pietra di Luserna", "text": "La Pietra di Luserna \u00e8 una roccia metamorfica scistosa appartenente al gruppo degli gneiss. Si tratta in particolare di gneiss di tipo \"lamellare\", cio\u00e8 che si presenta in un insieme di strati sovrapposti come i fogli di un libro. Viene estratta da cave situate nelle Prealpi Cozie del Piemonte centro-occidentale, tra la Val Pellice e la Valle Po, nei territori dei Comuni di Luserna San Giovanni, Ror\u00e0, Bagnolo Piemonte e Barge, per i quali ha sempre rappresentato un'importante risorsa economica. Il suo impiego \u00e8 molto antico e caratterizza tuttora la tipologia costruttiva degli edifici e l'arredo urbano delle aree di origine e dell'intero Piemonte, dal quale, a partire dagli anni 1970, ha avuto una diffusione sia nazionale sia internazionale.\nPetrografia.\nLa facies pi\u00f9 caratteristica della Pietra di Luserna \u00e8: ortogneiss lastroide a regolari occhi feldspatici allungati, di dimensioni millimetriche, che gli conferiscono una struttura a tendenza occhiadina. \u00c8 composto principalmente da feldspato (30-50%), quarzo (30-40%) e mica bianca e verdastra (10-20%), cui si deve il caratteristico colore grigio-chiaro tendente al verdognolo. La tessitura della roccia \u00e8 piano-scistosa, per la presenza di sottili letti ricchi di mica bianca fengitica isoorientata, e la struttura \u00e8 a tendenza porfiroblastica, anche se variabile da zona a zona.\nRiguardo alla radioattivit\u00e0 dei principali isotopi (40K , 226Ra e 232Th) la Pietra di Luserna presenta i seguenti dati medi: 40K=1276 Bq/kg, 226Ra=125 Bq/kg, 232Th=114 Bq/kg.\nImpieghi.\nLa Pietra di Luserna, la cui estrazione \u00e8 documentata dalla met\u00e0 del XVII secolo, \u00e8 stata usata come materiale da costruzione fin dai tempi pi\u00f9 remoti, anche come elemento per muratura. La lavorazione tipica era, e parzialmente rimane ancora oggi, la spaccatura dei blocchi in lastre e la loro successiva riquadratura in prodotti da pavimentazione urbana (lastre, cordoli da marciapiede, trottatoi, cunettoni, ecc.), da costruzione vera e propria (lastre da balcone, modiglioni, gradini, alzate, soglie, stipiti e architravi), da copertura (le famose lose da tetto) e da edilizia funeraria. \nFin dal secolo XVII la Pietra di Luserna ha avuto impieghi nobili come le pavimentazioni esterne dei palazzi reali di Torino, Racconigi e Venaria Reale, per citare solo i pi\u00f9 noti. Altro impiego molto importante \u00e8 la copertura a lose voluta dall'architetto Alessandro Antonelli per la Mole Antonelliana di Torino, nella cui struttura furono intercalate lastre, visibili anche oggi, tra i corsi di mattoni, allo scopo di dare maggiore solidit\u00e0 all'edificio che, al tempo della sua costruzione, era il pi\u00f9 alto al mondo in muratura. \nPi\u00f9 in generale risulta che, nel periodo tra le due guerre del XX secolo, il 90% delle scale e dei marciapiedi di Torino era in Pietra di Luserna.\nA partire dalla fine degli anni 1960 l'introduzione della segagione a telaio e disco diamantato ha innovato profondamente il processo produttivo. Attualmente i blocchi sani e compatti, e quindi inadatti alla spaccatura, vengono sottoposti a segagione, mentre le lastre ottenute vengono fiammate, anticate oppure levigate e lucidate. Anche la riquadratura delle lastre, cos\u00ec come le lavorazioni di costa, vengono oggi integralmente effettuate con l'ausilio di attrezzature meccaniche e/o a controllo numerico e l'impiego di utensili diamantati.\nImportanti lavori in Pietra di Luserna sono stati eseguiti, oltre che in molte citt\u00e0 italiane, anche in molti paesi europei ed extra-europei, compresi Stati Uniti, Canada, Giappone, Thailandia e Australia."}
{"id": "2423760", "revid": "287204", "url": "https://it.wikipedia.org/wiki?curid=2423760", "title": "Hypsognathus", "text": "Hypsognathus era un rettile anapside della famiglia dei Procolofonidi, vissuto in America settentrionale (New Jersey) nel Triassico superiore, che poteva raggiungere una lunghezza di 33 cm.\nVarie caratteristiche di questo tardo rappresentante della famiglia indicano che esso era erbivoro e poco agile, dato il corpo grosso e tozzo. I molari dall'ampia superficie erano adatti a triturare vegetali coriacei. Le spine ossee ai lati del capo costituivano probabilmente una buona difesa contro i predatori come i contemporanei podokesauri (dinosauri carnivori)."}
{"id": "2423766", "revid": "729019", "url": "https://it.wikipedia.org/wiki?curid=2423766", "title": "Dornier Do 10", "text": "Il Dornier Do 10 era un caccia monomotore ad ala alta a parasole sviluppato dall'azienda tedesca Dornier-Metallbauten GmbH nei primi anni trenta e rimasto allo stadio di prototipo.\nStoria del progetto.\nLo sviluppo non \u00e8 chiaro sia cominciato nel 1929 e comunque era destinato ad un velivolo da caccia biposto da destinare alla forza aerea tedesca che in quel periodo muoveva i primi passi per la sua ricostituzione in segreto.\nIl prototipo (W.Nr.226) venne portato in volo per la prima volta il 25 luglio 1931 equipaggiato con un motore BMW VI U da 710 PS (515\u00a0kW) seguito da un altro (W.Nr.227) terminato sempre nel 1931. Le prove di volo non furono giudicate soddisfacenti e il Do 10 non venne avviato alla produzione.\nTecnica.\nIl Do 10 era un velivolo di impostazione classica; monomotore biposto ad ala alta e carrello fisso.\nLa fusoliera, era realizzata in tecnica mista, con il telaio in tubi d'acciaio saldati ricoperti da pannelli in legno e tela, caratterizzata dalla presenza di due abitacoli aperti in tandem, l'anteriore per il pilota ed il posteriore per il mitragliere. Posteriormente terminava in un impennaggio convenzionale monoderiva dai piani orizzontali controventati.\nL'ala, dalla particolare forma parabolica, era montata alta a parasole, collegata alla fusoliera inferiormente da due robusti montanti collegati alla linea mediana, e superiormente tramite un castello tubolare. Il carrello d'atterraggio era un biciclo classico, fisso ed ammortizzato, dotato di grandi ruote carenate ed integrato posteriormente da un pattino d'appoggio anch'esso ammortizzato.\nLa propulsione era affidata a una serie di motori che variarono nei vari prototipi, montati sul muso tramite una struttura tubolare e racchiusi in un cofano. L'architettura era comune, 12 cilindri a V di 60\u00ba, raffreddati a liquido, di cui sono certi il britannico Rolls-Royce Kestrel IIIS, il tedesco BMW VI U ed il francese Hispano-Suiza 12Xbrc (o Hispano-Suiza 12Ybre) con potenze che variavano dai 525 hp (391 kW) del Kestrel ai 650 PS (478\u00a0kW) del BMW ed i 690 CV (507\u00a0kW) dell'Hispano-Suiza.\nL'armamento era affidato a 4 mitragliatrici MG 08/15 calibro 7,92 mm, 2 in caccia e 2 brandeggiabili nell'abitacolo posteriore.\nImpiego operativo.\nIl Do 10 venne utilizzato essenzialmente come banco di prova motori. I due esemplari furono inviati successivamente al Reichsverband der Deutschen Luftfahrt-Industrie (RDL) a Staaken, presso Berlino.\nVersioni.\nLe versioni previste dovevano essere 2, la cui designazione suggerita dall'Heereswaffenamt erano C-1 e C-4 (o Do C-1 e Do C-4), accorpate nell'unico Do 10 imposto dalla nuova convenzione RLM. La confusione creata tra questi sue metodi di designazione rende difficoltoso attribuire una versione ben precisa, anche in ragione della realizzazione di 2 soli prototipi e di nessun sviluppo successivo."}
{"id": "2423772", "revid": "287204", "url": "https://it.wikipedia.org/wiki?curid=2423772", "title": "BMW Open 2008", "text": "Il BMW Open 2008 \u00e8 stato un torneo di tennis giocato sulla terra rossa. \u00c8 stata la 35\u00aa edizione del BMW Open, che fa parte della categoria International Series nell'ambito dell'ATP Tour 2008. Si \u00e8 giocato a Monaco in Germania, dal 28 aprile al 4 maggio 2008.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Fernando Gonz\u00e1lez ha battuto in finale Simone Bolelli, 7\u20136(4), 6\u20137(4), 6\u20133\nDoppio.\n Michael Berrer / Rainer Sch\u00fcttler hanno battuto in finale Scott Lipsky / David Martin, 7\u20135, 3\u20136, 10\u20138"}
{"id": "2423777", "revid": "599013", "url": "https://it.wikipedia.org/wiki?curid=2423777", "title": "Nevo di Becker", "text": "Il nevo di Becker \u00e8 una lesione dell'apparato tegumentario che colpisce in maniera predominante gli individui di sesso maschile. Il nevo appare generalmente prima come una pigmentazione irregolare (melanosi o iperpigmentazione) sul dorso o sul braccio (anche se altre zone del corpo possono essere colpite) allargandosi gradualmente e irregolarmente, ispessendosi e spesso diventando peloso (ipertricosi). Il nevo \u00e8 dovuto ad una crescita eccessiva dell'epidermide, delle cellule del pigmento (melanociti) e dei follicoli piliferi. Questa forma di nevo \u00e8 stata la prima volta descritta nel 1948 dal dermatologo statunitense Samuel William Becker (1894-1964).\nStoria.\nTale lesione prende il nome dal dermatologo Samuel William Becker (1894-1964) che per primo lo document\u00f2 nel 1948.\nClinica.\nAl 2016, la conoscenza medica e la documentazione di questo disturbo \u00e8 ancora scarsa, probabilmente a causa di una combinazione di fattori, tra cui la recente scoperta, la bassa prevalenza e la natura pi\u00f9 o meno estetica degli effetti della malattia della pelle. Perci\u00f2 la fisiopatologia del nevo di Becker rimane poco chiara. Nonostante sia generalmente considerata una condizione acquisita piuttosto che una malattia congenita, esiste almeno un caso clinico documentato in cui i ricercatori sostengono che vi sia una correlazione genetica: un ragazzo di 16 mesi con una lesione iperpigmentosa sulla spalla destra, il cui padre ha una lesione simile sulla stessa spalla.\nIl nevo di Becker si manifesta prevalentemente nell'adolescenza e molto raramente risulta essere congenito. Ha dimensioni che vanno da pochi millimetri di diametro a molti centimetri. Interessa quasi sempre la cute del torace con grappoli di macchie iperpigmentate, diffuse regolarmente lungo un singolo dermatomero. Spesso \u00e8 sormontato da peli terminali lunghi da 2 a 3\u00a0cm.\nMalignit\u00e0.\nUno studio del 1991 ha documentato i casi di nove pazienti sia con nevo di Becker che con melanoma maligno. Dei nove melanomi, cinque erano nella stessa zona del corpo del nevo del Becker, con una sola che si trovava all'interno dello stesso nevo. Dato che questo \u00e8 apparentemente la prima correlazione documentata delle due malattie, al 2016 non vi \u00e8 alcuna evidenza di pi\u00f9 alti tassi di malignit\u00e0 in nevi di Becker rispetto alla cute normale. Tuttavia, come qualsiasi crescita della pelle anormale, il nevo deve essere monitorato regolarmente e eventuali improvvisi cambiamenti di aspetto portati a conoscenza del proprio medico.\nTrattamento.\nIl nevo di Becker \u00e8 considerato una lesione benigna ed il suo trattamento viene eseguito prevalentemente per ragioni estetiche. Attualmente viene rimosso con l'utilizzo della laserterapia."}
{"id": "2423783", "revid": "93556", "url": "https://it.wikipedia.org/wiki?curid=2423783", "title": "Football Club de Nantes 1973-1974", "text": "La pagina racchiude rosa e statistiche del Nantes nella stagione 1973-74.\nRosa.\n \n \n \n \n \n \n \n \n \n \n \n "}
{"id": "2423784", "revid": "1543377", "url": "https://it.wikipedia.org/wiki?curid=2423784", "title": "Cultura di Federmesser", "text": "La cultura di Federmesser apparteneva a una tradizione che fabbricava utensili nel tardo Paleolitico superiore, nella pianura del Nord Europa risalente a circa 9800-8800 anni a.C. (non-calibrati). Essa \u00e8 strettamente correlata con la cultura tjongeriana, poich\u00e9 si \u00e8 supposto che entrambe siano derivate dalla pi\u00f9 generalizzata cultura Aziliana.\nEssa utilizzava piccole lame dal dorso di selce e condivideva caratteristiche con la cultura Creswelliana della Britannia."}
{"id": "2423789", "revid": "123488504", "url": "https://it.wikipedia.org/wiki?curid=2423789", "title": "When Love Takes Over", "text": "When Love Takes Over \u00e8 un singolo del DJ francese David Guetta, pubblicato il 21 aprile 2009 come primo estratto dal quarto album in studio \"One Love\".\nIl singolo ha visto la partecipazione alla parte vocale della cantautrice statunitense Kelly Rowland e ha ottenuto successo mondiale, vendendo oltre 5,5 milioni di copie in tutto il mondo.\nDescrizione.\nSi tratta di un brano dance, che contiene un campionamento di Clocks dei Coldplay del 2003.\nNel Regno Unito, il brano doveva essere originariamente pubblicato il 15 giugno, tuttavia essendo state pubblicate due altre versioni della canzone da parte di Airi L (di cui una \u00e8 giunta sino alla settima posizione) la pubblicazione \u00e8 stata anticipata all'11 giugno.\n\"When Love Takes Over\" \u00e8 giunto sino alla vetta della classifica digitale inglese iTunes e la ventiduesima della classifica dei singoli. Il brano ha ottenuto in due settimane pi\u00f9 di 35.000 download.\nRecensioni.\n\"Billboard Magazine\" elesse \"When Love Takes Over\" la migliore collaborazione dance-pop di tutti i tempi, scrivendo: \"\u00c8 il riff di pianoforte che d\u00e0 origine a tutto. Quando David Guetta si avvalse di una particolare ex Destiny's Child (e non parliamo di Beyonc\u00e9) per cantare questo successo stratosferico del 2009, un'audience molto pi\u00f9 ampia conobbe il produttore francese, fatta di affamati di quella musica che viene chiamata EDM e di quelle persone chiamate DJ. \"When Love Takes Over\" arriv\u00f2 alla numero 76 della classifica Hot 100 e ri-stabil\u00ec Kelly Rowland come cantante solista con i propri assi nella manica. Altre collaborazioni tra i due (\"Commander\" del 2010) non hanno avuto esiti simili, ma gli arpeggi vocali della Rowland sono ormai parte indelebile della storia della musica dance, un apri-pista dell'imminente conquista dell'America da parte della EDM\".\nVideo musicale.\nUna anticipazione del videoclip del brano \u00e8 stata caricata il 26 maggio 2009 da David Guetta sul suo canale YouTube. Il video, il cui regista \u00e8 Jonas \u00c5kerlund, \u00e8 stato reso disponibile per intero soltanto l'8 giugno 2009. Nel video Kelly Rowland cammina da sola per le strade e su una spiaggia al tramonto, mentre interpreta il brano. Guetta \u00e8 mostrato con il proprio equipaggiamento da DJ in giro per la citt\u00e0, fino a che i due artisti non si incontrano ad una festa, alla fine del video."}
{"id": "2423790", "revid": "287204", "url": "https://it.wikipedia.org/wiki?curid=2423790", "title": "Filippo V", "text": ""}
{"id": "2423792", "revid": "227149", "url": "https://it.wikipedia.org/wiki?curid=2423792", "title": "Siekmann", "text": ""}
{"id": "2423798", "revid": "181699", "url": "https://it.wikipedia.org/wiki?curid=2423798", "title": "Mario Javier Sab\u00e1n", "text": "Biografia.\nMario Saban \u00e8 un discendente di ebrei spagnoli rifugiati in Impero ottomano nel 1492. Lui \u00e8 un esperto in materia di origini del giudaismo e il Cristianesimo, e di pensiero ebraico. Ha conseguito un dottorato in Filosofia presso l'Universit\u00e0 Complutense di Madrid.\nFrutto del suo profondo studio della teologia sono \"Le radici ebraiche del cristianesimo\", \"La matrice ebraica del cristianesimo\" (I e II) e \"Il giudaismo di Ges\u00f9\", tra gli altri.\nPer quanto riguarda la filosofia ebraica, ha scritto un saggio intitolato \"La matrice intellettuale del giudaismo e la genesi di Europa\". Nella sua tesi di dottorato \"Rambam, il genio di Maimonide\" sviluppa il contenuto della \"Guida ai perplessi\". \"Le radici ebraiche del cristianesimo\" \u00e8 stato tradotto in inglese con il titolo \"The Jewish roots of Christianity\".\nNel giugno 2007 ha fondato ed \u00e8 diventato presidente della associazione culturale Tarbut Sefarad , dedicata alla diffusione della cultura ebraica in Spagna."}
{"id": "2423800", "revid": "113958", "url": "https://it.wikipedia.org/wiki?curid=2423800", "title": "Sharovipteryx", "text": ""}
{"id": "2423801", "revid": "767487", "url": "https://it.wikipedia.org/wiki?curid=2423801", "title": "Cultura di Lyngby", "text": "La cultura di Lyngby (o cultura di N\u00f8rre-Lyngby) \u00e8 un aspetto culturale dell'epipaleolitico nordeuropeo che prende il nome dalla cittadina danese di Lyngby-Taarb\u00e6k posta circa 13 km a nord di Copenaghen; l'espressione \u00e8 stata utilizzata per unificare gli aspetti culturali, molto simili fra di loro, delle culture di Ahrensburg e di Bromme. \nCaratteristiche.\nLa cultura di Lyngby \u00e8 caratterizzato da piccoli strumenti litici peduncolati (le cosiddette zappe o asce di Lyngby) e da utensili in osso, corno o legno, specialmente legno di pino (punte di freccia trapezoidali, raschiatoi, punteruoli, ecc.) associati frequentemente a resti animali, caratteristicamente ossa di renna."}
{"id": "2423804", "revid": "28592", "url": "https://it.wikipedia.org/wiki?curid=2423804", "title": "Sindaco di Palermo", "text": ""}
{"id": "2423811", "revid": "169529", "url": "https://it.wikipedia.org/wiki?curid=2423811", "title": "Regolamento di giurisdizione", "text": "Il regolamento di giurisdizione \u00e8 un istituto processuale del ramo civile previsto e disciplinato dall'art. 41 del . \u00c8 lo strumento attraverso il quale possono essere risolte preventivamente, cio\u00e8 prima che il giudice stesso decida la causa, le \"questioni di giurisdizione\" in caso di conflitto di giurisdizione tra giudice civile, amministrativo, contabile, tributario o giudici speciali. Prevede il ricorso con le forme definite agli articoli 360 ss. L'istanza \u00e8 proposta dalle parti o dal giudice.\nFonti.\nAi sensi dell'articolo 41 (si veda modifica introdotta con art. 59 della L. 18 giugno 2009 n. 69) del codice di procedura civile\n\"finch\u00e9 la causa non sia decisa nel merito in primo grado, ciascuna parte pu\u00f2 chiedere alle Sezioni unite della Corte di Cassazione che risolvano le questioni di giurisdizione di cui all'articolo 37\"\nFinalit\u00e0.\nIl regolamento cosiddetto \"preventivo\" di giurisdizione \u00e8 strumento atto ad evitare che si proceda davanti ad un giudice sfornito di giurisdizione e si veda poi cassata la sentenza dalla Corte suprema. Ha una prevalente funzione di economia processuale. Non si tratta di un mezzo di impugnazione perch\u00e9 non interviene su di una decisione resa da altro giudice, ma semplicemente rimette il potere di decidere sulla questione di giurisdizione alla Corte suprema.\nUn punto ampiamente dibattuto riguarda il termine ultimo entro cui pu\u00f2 essere proposto il regolamento.\nL'art. 41 c.p.c. dice che la preclusione non scatta \"Finch\u00e9 la causa non sia decisa nel merito in primo grado...\", ma dottrina e giurisprudenza hanno interpretato questo dettato estendendo la preclusione alla proponibilit\u00e0 del regolamento a qualunque sentenza definitiva o non definitiva di merito o processuale in primo grado. Le ragioni sono chiare, il regolamento non \u00e8 mezzo d'impugnazione, deve, quindi, essere strumentale a prevenire decisioni impugnabili. Se il giudice emette sentenza l'ordinamento ha a disposizione altri mezzi per porre rimendio all'errore.\nIl regolamento \u00e8 proponibile, naturalmente, dal convenuto, ma anche dall'attore che vi ha dato causa: ambedue le parti, quindi, per ribadire ulteriormente che lo scopo \u00e8 di prevenire passaggi inutili davanti al giudice.\nL'art. 41 c.p.c. \u00e8 applicabile ai processi a cognizione piena, non ai procedimenti sommari aventi natura cautelare.\nLe questioni per le quali \u00e8 previsto il regolamento sono individuate dall'art. 37 c.p.c. \"difetto di giurisdizione del giudice ordinario nei confronti della pubblica amministrazione o dei giudici speciali...\" \nL'istanza di regolamento si propone con ricorso alle Sezioni unite della Corte di Cassazione con le modalit\u00e0 previste dall'art. 365 c.p.c. e ss.\nNota di rilievo meritano:\nIn origine la sospensione era obbligatoria ed incondizionata e consentiva l'uso del regolamento per mere finalit\u00e0 dilatorie.\nCon la \"traslatio judicii\" non \u00e8 pi\u00f9 necessario riproporre la causa ma \u00e8 sufficiente riassumerla in termini perch\u00e9 siano fatti salvi gli effetti sostanziali e processuali della domanda. \nUn problema pu\u00f2 sorgere nel caso in cui il processo di merito prosegua davanti al giudice adito, giungendo a sentenza, nonostante penda il ricorso per il regolamento di giurisdizione davanti alla Suprema corte. Due sono le possibili e contrarie soluzioni. La prima \u00e8 lineare, la Cassazione afferma la giurisdizione del giudice di merito, la sentenza resa dal giudice a quo \u00e8 pienamente efficace. La seconda prevede che le due sentenze, ovviamente opposte, trovino un coordinamento. La Cassazione arriva a negare la giurisdizione del giudice di merito, il giudice nel frattempo ha reso sentenza di merito. Per la soluzione trova applicazione analogica l'art. 336 c.p.c. che prevede che \"La riforma o la cassazione estende i suoi effetti a provvedimenti e agli atti dipendenti dalla sentenza riformata o cassata.\" \nNel processo amministrativo.\nL'art. 10 del Decreto legislativo 2 luglio 2010 n. 104 statuisce la rilevabilit\u00e0 del difetto di giurisdizione d'ufficio in primo grado davanti al giudice amministrativo, nonch\u00e9 in grado di appello; esso pu\u00f2 essere promosso secondo le norme del codice di procedura civile a cui si rinvia, soltanto a condizione che non vi sia stata acquiescenza sul capo della sentenza che esplicitamente o implicitamente abbia pronunciato sulla giurisdizione.\nIl regolamento di giurisdizione, sottoscritto da un cassazionista e notificato a tutte le parti del processo amministrativo, pu\u00f2 essere proposto in primo grado solo finch\u00e9 la causa non sia stata decisa anche se solamente nel rito. Tale preclusione non opera se il giudice abbia sollevato questione pregiudiziale alla Corte di giustizia delle Comunit\u00e0 europee. (Cass. 3 novembre 2009, ordinanza n. 23200)\nIl rito prevede due modalit\u00e0 alternative secondo l'art. 380 bis cpc."}
{"id": "2423815", "revid": "287204", "url": "https://it.wikipedia.org/wiki?curid=2423815", "title": "Mael Mordha", "text": ""}
{"id": "2423817", "revid": "1342360", "url": "https://it.wikipedia.org/wiki?curid=2423817", "title": "FAW Premier Cup", "text": "La FAW Premier Cup era una manifestazione calcistica organizzata dalla federcalcio gallese.\nStoria.\nLa competizione nacque nel 1996 a seguito dell'esclusione dalla Welsh Cup delle squadre gallesi che militavano nelle varie categorie del campionato inglese.\nIl formato originale prevedeva la partecipazione delle tre squadre gallesi della Football League (Cardiff City, Swansea City e Wrexham) e di quattro squadre del campionato gallese con l'aggiunta del Merthyr Tydfil. Fino alla stagione 2001/02 il Merthyr Tydfil aveva l'accesso garantito alla competizione mentre il Newport County e il Colwyn Bay non venivano invitati. Da quel momento in poi venne invitata la squadra meglio classificata tra queste tre.\nA partire dalla stagione 2004/05 la competizione venne allargata a 16 squadre, le migliori 10 squadre della Welsh Premier League, le due migliori piazzate tra Newport County, Merthyr Tydfil e Colwyn Bay, pi\u00f9 le tre squadre gallesi della Football League, e la vincitrice della Welsh Cup.\nLa FAW Premier Cup fu trasmessa dalla BBC Wales. Quando la BBC ritir\u00f2 la sponsorizzazione nel 2008, la competizione fu cancellata."}
{"id": "2423824", "revid": "287204", "url": "https://it.wikipedia.org/wiki?curid=2423824", "title": "Franponais", "text": "Per franponais (una parola macedonia composta dalle espressioni francesi \"fran\u00e7ais\" e \"japonais\") si intende il linguaggio nato in Giappone dalla storpiatura di parole ed espressioni idiomatiche francesi. Tale linguaggio pu\u00f2 essere definito anche dai termini \"flan\u00e7ais\" o \"flanponais\", con riferimento alla difficolt\u00e0 di differenziazione della pronuncia delle lettere L e R nel giapponese.\nIn Giappone, analogamente a quanto avviene nel mondo anglosassone, \u00e8 considerato un segno distintivo l'utilizzo di espressioni francesi negli ambiti collegati alla Francia, in particolare nei settori della moda e della cucina. Il francese appare frequentemente su insegne, marchi e menu: in generale in contesti dove il franponais pu\u00f2 contribuire a dare la percezione di un superiore livello qualitativo di un prodotto. La parola giapponese per definire la lingua francese \u00e8 \u30d5\u30e9\u30f3\u30b9\u8a9e \"furansugo\". \nA causa della scarsit\u00e0 di giapponesi in grado di parlare fluentemente il francese, errori facilmente riconoscibili agli occhi di madrelingua francesi sono spesso ignorati nel franponais. Gli errori commessi sono di pronuncia e grammaticali e spesso la traduzione avviene in maniera letterale parola per parola dal giapponese, senza tenere conto delle diverse strutture sintattiche. Ciononostante, coloro che fanno uso del franponais in ambito commerciale hanno poco interesse a correggere questi errori, visto che il target cui si rivolgono \u00e8 composto da giapponesi e non da francofoni."}
{"id": "2423827", "revid": "224230", "url": "https://it.wikipedia.org/wiki?curid=2423827", "title": "Caduta dell'Impero romano", "text": ""}
{"id": "2423829", "revid": "122979370", "url": "https://it.wikipedia.org/wiki?curid=2423829", "title": "Mun\u00edrih Kh\u00e1num", "text": "Il nome \"Mun\u00edrih\" le fu dato da Baha'u'll\u00e1h, nome con cui \u00e8 comunemente nota tra i Bahai.\nMun\u00edrih nacque mentre suo padre e suo zio, M\u00edrz\u00e1 H\u00e1d\u00edy-i-Nahr\u00ed, si trovavano alla Conferenza di Badasht; questa circostanza rende incerto il mese della sua nascita.\nAltre fonti attestano la sua nascita come avvenuta tra il 1846 e il 1847.\nBiografia.\nMun\u00edrih Kh\u00e1num era la figlia di M\u00edrz\u00e1 Muhammad `Al\u00edy-i-Nahr\u00ed, un eminente seguace del B\u00e1bismo prima e della fede bahai poi.\nNata in una famiglia dell'aristocrazia persiana, trascorse la sua giovinezza a Isfahan, nell'attuale Iran.\nGiovane donna, Mun\u00edrih Kh\u00e1num, era predestinata a un buon matrimonio nell'ambito delle famiglie bahai.\nPrimo matrimonio.\nPochi anni dopo la morte del padre la sua famiglia predispose, secondo le consuetudini del tempo e del paese, il suo matrimonio con M\u00edrz\u00e1 K\u00e1zim, il pi\u00f9 giovane dei fratelli bahai N\u00farayn-i-Nayyirayn, che a causa del loro credo sarebbero stati decapitati a Isfahan.\nMun\u00edrih Kh\u00e1num acconsent\u00ec al matrimonio per le forti pressioni della famiglia, ma con riluttanza.\nIl giorno del matrimonio, tuttavia, M\u00edrz\u00e1 K\u00e1zim la evit\u00f2 e la prima notte di nozze, tra la costernazione delle famiglie, non le rese visita: sei mesi pi\u00f9 tardi M\u00edrz\u00e1 K\u00e1zim mor\u00ec improvvisamente.\nMun\u00edrih Kh\u00e1num rimase nella casa del marito fino alla sua morte ma senza mai incontrarlo.\nIl matrimonio non fu consumato e, da vedova, Mun\u00edrih Kh\u00e1num si sentiva umiliata e si ritir\u00f2 in una riservatezza quasi da reclusa dedicandosi alla preghiera e alla meditazione.\nSecondo matrimonio.\nNel 1871 Bah\u00e1'u'll\u00e1h e sua moglie \u00c1s\u00edyih Kh\u00e1num espressero il desiderio che diventasse la moglie del proprio figlio `Abdu'l-Bah\u00e1 e che si trasferisse ad Acri, in Palestina.\n`Abdu'l-Bah\u00e1 e Mun\u00edrih Kh\u00e1num si sposarono nella casa di `Abb\u00fad, l'8 marzo 1873.\nMun\u00edrih Kh\u00e1num e `Abdu'l-Bah\u00e1 ebbero nove figli, quattro dei quali, tutte femmine, sopravvissero all'infanzia.\nMun\u00edrih Kh\u00e1num mor\u00ec il 28 aprile 1938, il suo corpo \u00e8 sepolto nei giardini monumentali del Centro Mondiale Bahai."}
{"id": "2423832", "revid": "2014155", "url": "https://it.wikipedia.org/wiki?curid=2423832", "title": "Anna di Prussia (1836-1918)", "text": "Biografia.\nEra la figlia pi\u00f9 giovane del principe Carlo di Prussia, e di sua moglie, la principessa Maria di Sassonia-Weimar-Eisenach.\nEssendo una giovane e bella principessa, essa fu oggetto di molte attenzioni alla corte prussiana; nell'inverno del 1852, il giovane Francesco Giuseppe I d'Austria la incontr\u00f2 a Berlino e se ne innamor\u00f2. Egli desiderava dichiararle il suo amore e cos\u00ec la madre di lui, l'arciduchessa Sofia, scrisse alla regina Elisabetta di Prussia riferendogli della \u00abgioia che si \u00e8 mostrata a lui come un sogno fluttuante, facendo un'impressione sul suo cuore molto pi\u00f9 forte e profonda di quanto avessi pensato inizialmente\u00bb. In ogni caso, Anna era gi\u00e0 fidanzata all'epoca e, in aggiunta a questo, vi era la complicazione della forte opposizione tra gli statisti prussiani contro un'alleanza con l'Austria. La madre di Francesco Giuseppe chiese: \u00abc'\u00e8 qualche speranza che questo triste matrimonio, che stanno imponendo all'affascinante Anna e che non le lascia alcuna prospettiva di felicit\u00e0, possa venir impedito?\u00bb, ma purtroppo i suoi sforzi non vennero coronati da successo.\nMatrimonio.\nIl 26 maggio 1853, Anna spos\u00f2 il principe Federico Guglielmo d'Assia-Kassel nello \"Schloss Charlottenburg\", a Berlino. Anna era la seconda moglie del suo nuovo marito, che nove anni prima aveva perso l'amata moglie Aleksandra Nikolaevna di Russia mentre dava alla luce un figlio. Federico Guglielmo non riusc\u00ec mai a superare la perdita, che avvenne appena un anno dopo il primo matrimonio, e si ritiene che fosse questa la ragione per cui la sua relazione con Anna di Prussia fu educata, ma emotivamente distaccata.\nEbbero sei figli:\nVittoria, principessa reale del Regno Unito e principessa della corona di Prussia, scrisse di Anna:\nAnna fu la modella di uno dei pi\u00f9 famosi dipinti di Franz Xaver Winterhalter, nel quale \u00e8 raffigurata con addosso un ampio vestito di tulle e seta rosa.\nAnna, oltre ad essere bella, era anche una donna molto intelligente che presiedeva a salotti di corte dove si riunivano importanti artisti e musicisti, tra cui Johannes Brahms (che le dedic\u00f2 il suo splendido Quartetto per pianoforte e archi, op. 34), Clara Schumann, Anton Grigorevi\u010d Rubin\u0161tejn e Julius Stockhausen. Lei stessa era una pianista di grande talento ed abilit\u00e0, educata con metodo classico da Theodor Kullak.\nFatto insolito per una langravina assiana, si convert\u00ec al cattolicesimo nel 1901, che port\u00f2 a delle complicazioni a livello politico.\nMorte.\nAnna mor\u00ec il 12 giugno 1918, a Francoforte, all'et\u00e0 di ottantadue anni; venne sepolta nella cattedrale di Fulda, davanti all'altare di Sant'Anna.\nSulla sua tomba venne riportata la seguente iscrizione:"}
{"id": "2423833", "revid": "1543377", "url": "https://it.wikipedia.org/wiki?curid=2423833", "title": "Jan Hoet", "text": "Biografia.\nJan Hoet studi\u00f2 storia dell'arte e archeologia. Dal 1975 fu direttore dello Stedelijk Museum voor Actuele Kunst (SMAK) a Gent in Belgio. Cur\u00f2 importanti mostre internazionali di arte contemporanea tra le quali: \"Chambres d'amis\" a Gent e Documenta IX (1992) a Kassel. Dal 2003 fino al 2008 fu direttore del MARTa Herford, museo per l'arte contemporanea e design a Herford. Realizz\u00f2 la mostra colossal a Osnabr\u00fccker Land.\nSofferente di ipercapnia, il 17 giugno 2012 ebbe un collasso mentre si trovava all'aeroporto di Amburgo: rimpatriato a Gand, venne successivamente trasferito all'ospedale di Soltau, dove entr\u00f2 in coma. Tornato nella struttura clinica di Gand, nel gennaio del 2014 ebbe un secondo attacco di cuore che lo indebol\u00ec moltissimo; mor\u00ec meno di due mesi dopo, all'et\u00e0 di 77 anni."}
{"id": "2423834", "revid": "287204", "url": "https://it.wikipedia.org/wiki?curid=2423834", "title": "Paul van der Sterren", "text": "Vinse il campionato olandese nel 1985 e 1993.\nPartecip\u00f2 con la nazionale olandese a otto olimpiadi degli scacchi dal 1982 al 2000, vincendo la medaglia di bronzo di squadra alle olimpiadi di Salonicco 1988.\nNel 1993 si classific\u00f2 =1\u00ba con Boris Gelfand al torneo interzonale di Biel, accedendo ai match dei candidati. Nell'incontro del primo turno che si svolse a Wijk aan Zee nel 1994 perse contro Gata Kamskij 2,5-4,5.\nRaggiunse il massimo punteggio Elo nel 1994, con 2605 punti (48\u00ba posto al mondo).\nTra i principali risultati di torneo i seguenti:\nDal 2002 non partecip\u00f2 pi\u00f9 a tornei importanti."}
{"id": "2423835", "revid": "74801", "url": "https://it.wikipedia.org/wiki?curid=2423835", "title": "Burkhard Niering", "text": "Niering era allievo della Volkspolizei ed era di stanza nella localit\u00e0 di Basdorf a nord di Berlino. Nella serata del 5 gennaio 1974 si rec\u00f2, senza che la sua assenza fosse notata, al punto di controllo alla Friedrichstra\u00dfe, il cosiddetto \"Checkpoint Charlie\" tra il settore sovietico e quello americano. In divisa e armato di un fucile mitragliatore prese un collaboratore del controllo passaporti come ostaggio per poter superare il confine tra i settori. Inizialmente i collaboratori armati dell'MfS al punto di controllo non spararono; poi il poliziotto dovette inchinarsi per passare sotto l'ultima sbarra; due collaboratori dell'MfS usarono la distanza da ci\u00f2 causata tra Niering e il suo ostaggio per sparare alcuni colpi. Burkhard Niering venne ferito e mor\u00ec poco pi\u00f9 di un'ora dopo in ospedale."}
{"id": "2423836", "revid": "28592", "url": "https://it.wikipedia.org/wiki?curid=2423836", "title": "Latino classico", "text": ""}
{"id": "2423841", "revid": "227149", "url": "https://it.wikipedia.org/wiki?curid=2423841", "title": "Niering", "text": ""}
{"id": "2423844", "revid": "6923", "url": "https://it.wikipedia.org/wiki?curid=2423844", "title": "Sinterel", "text": "Sinterel - Societ\u00e0 Italiana Interconnessioni Elettriche S.p.A. \u00e8 stata un'azienda italiana che operava nel settore dell'energia elettrica, costruendo e gestendo elettrodotti.\nStoria.\nNasce il 9 febbraio 1962 con sede a Napoli e 10 milioni di lire di capitale sociale, diviso tra Agip Nucleare (ENI) e Intelalt (IRI-Finelettrica), per la costruzione e la gestione dell'elettrodotto Roma-Latina-Garigliano e la gestione dell'elettrodotto Roma-Napoli. Subentrata nel 1963 SNAM a Agip Nucleare, nel 1966 sposta la sede sociale a Roma e nel 1967 viene fusa in Finsider."}
{"id": "2423847", "revid": "484362", "url": "https://it.wikipedia.org/wiki?curid=2423847", "title": "Sharovipteryx mirabilis", "text": "Lo sharovitterige (gen.\"Sharovipteryx\") era un rettile vissuto in Kirghizistan nel Triassico, 210 milioni di anni fa. Il suo nome significa \"ala di Sharov\", in onore al paleontologo Aleksandr Grigorevich Sharov che trov\u00f2 per primo i fossili di questo piccolo ma bizzarro animale.\nDescrizione.\nLungo poco pi\u00f9 di una mano, questo rettile fin dal suo ritrovamento ha suscitato scalpore per la sua straordinaria caratteristica: quattro \"ali\" di cui le posteriori molto grandi, a differenza delle anteriori che erano invece molto piccole. A causa della somiglianza con essi, spesso viene indicato come un antenato degli pterosauri, ma ci\u00f2 \u00e8 ancora sotto discussione. Comunque sia, si doveva comportare in maniera molto simile al pi\u00f9 noto \"Microraptor\", anch'esso munito di quattro \"ali\": posandosi sull'estremit\u00e0 di un ramo, aspettava che un insetto passasse per poi inseguirlo planando fino a terra. Una volta terminato il pasto, usava gli artigli delle zampe per scalare un altro albero e ripetere la stessa procedura, fino a quando si fosse saziato."}
{"id": "2423849", "revid": "287204", "url": "https://it.wikipedia.org/wiki?curid=2423849", "title": "Munirih Khanum", "text": ""}
{"id": "2423858", "revid": "30445", "url": "https://it.wikipedia.org/wiki?curid=2423858", "title": "Cultura di Bromme", "text": "La cultura di Bromme \u00e8 una cultura del tardo Paleolitico superiore risalente all'Oscillazione di Aller\u00f8d, circa 9700-9000 anni a.C. (non-calibrati), un periodo pi\u00f9 caldo compreso fra il Dryas antico e quello recente, gli ultimi periodi freddi della tarda Glaciazione weichseliana. \nIn questo tempo, la renna era la preda pi\u00f9 importante, ma le popolazioni della Bromme cacciavano anche l'alce, il ghiottone e il castoro. I paesaggi erano di conseguenza una combinazione di taiga e tundra.\nLa cultura \u00e8 chiamata cos\u00ec da un insediamento a Bromme nella parte occidentale dell'isola di Zelanda, ed \u00e8 nota per i suoi molti insediamenti in Danimarca e Schleswig-Holstein. Nella Svezia i primi insediamenti conosciuti si trovano a Segebro, nei pressi di Malm\u00f6.\nEssa \u00e8 caratterizzata da robuste schegge litiche che venivano usate per tutti gli utensili, principalmente punteruoli (\"sticklar\"), raschiatoi e punte di frecce \"skaftunge\". Non sono state trovate asce di pietra.\nLa cultura di Bromme e la cultura di Ahrensburg sono cos\u00ec simili che venne proposto di combinarle insieme come fossero una sola sotto l'etichetta di cultura di Lyngby, riconoscendo la cultura di Bromme come il ramo settentrionale pi\u00f9 antico rispetto a quella di Ahrensburg."}
{"id": "2423865", "revid": "536103", "url": "https://it.wikipedia.org/wiki?curid=2423865", "title": "Classificazione del turismo", "text": "Nell'ambito della tecnica turistica, il turismo \u00e8 catalogato secondo varie modalit\u00e0 (PPS).\nI \"turisti\" che vengono inclusi nelle statistiche sono i viaggiatori che si riferiscono al trasferimento temporaneo di persone dalla localit\u00e0 di abituale residenza ad altra localit\u00e0 per fini di svago, riposo, cultura, curiosit\u00e0, cura, sport ecc. in una localit\u00e0 diversa da quella della loro residenza abituale trascorrendo almeno una notte ma meno di 1 anno o 6 mesi nel Paese di destinazione. &lt;br&gt;\nI viaggiatori che esauriscono il loro viaggio nell'ambito della giornata, senza pernottamento, sono detti invece \"escursionisti\", e non si ritrovano quindi nelle statistiche.\nRiferendo per chiarezza l'esempio all'Italia, viene chiamato:\nVengono detti:\nViene definito:\nBibliografia.\nhttp://www.treccani.it/enciclopedia/turismo/"}
{"id": "2423866", "revid": "92723", "url": "https://it.wikipedia.org/wiki?curid=2423866", "title": "Elite Model Look", "text": "L'Elite Model Look \u00e8 un concorso di bellezza che \u00e8 organizzato annualmente dall'agenzia di moda Elite Model Management.\nIl concorso ha una cadenza annuale per la ricerca di un nuovo volto da lanciare nel mondo della moda. Simile al concorso Supermodel of the World della Ford Models, il concorso vede la candidatura ogni anno di circa 350.000 aspiranti modelli, di et\u00e0 compresa tra i 14 ed i 25 anni, provenienti da almeno 70 differenti paesi del mondo.Una fase preliminare riguardante ogni singola nazione vede la selezione di una rappresentante (dal 2014 anche di un rappresentante uomo) che acceder\u00e0 alla fase finale, organizzata in una citt\u00e0 del mondo (per cinque volte la fase finale \u00e8 stata svolta a Nizza e Shangai). Durante le circa due settimane di servizi e \"prove\", una giuria dedicata seleziona dal variegato gruppo 15-25 aspiranti tra cui ci sar\u00e0 il vincitore che, assieme al secondo e terzo classificato della competizione, ricevono un contratto con l'agenzia di moda sponsor della manifestazione."}
{"id": "2423868", "revid": "729019", "url": "https://it.wikipedia.org/wiki?curid=2423868", "title": "Dassault MD 415 Communaut\u00e9", "text": "Il Dassault MD 415 Communaut\u00e9 (in francese: \"comunit\u00e0\") era un biturbina da trasporto leggero ad ala alta per uso militare, realizzato dall'azienda francese Dassault Aviation alla fine degli anni cinquanta e rimasto allo stadio di prototipo.\nStoria.\nSviluppo.\nNel 1954, a causa dello scoppio della guerra d'Algeria, nasce dall'esigenza da parte dell'Arm\u00e9e de l'air di dotarsi di un velivolo da trasporto leggero armato per poter operare in territorio algerino. Nel settembre dello stesso anno il governo francese emise quindi una specifica in cui si richiedeva un aereo multiruolo dotato di motori turboelica, del peso inferiore alle 5 tonnellate, in grado di raggiungere i 400\u00a0km/h con un'autonomia di 2\u00a0000\u00a0km ed armato di cannoni da 30\u00a0mm, bombe e razzi o missili aria-terra. In un secondo tempo venne espressa anche la richiesta del possibile utilizzo come aereo di collegamento ed addestramento.\nPer soddisfare la richiesta l'ufficio progetti Dassault decise di sviluppare, nel 1957, un progetto che utilizzi una cellula comune da cui derivare due modelli distinti, l'MD 410 Spirale e l'MD 415 Communaut\u00e9.\nIl prototipo del Communaut\u00e9 venne terminato due anni pi\u00f9 tardi e portato in volo per la prima volta il 10 maggio 1959 dall'aeroporto di Bordeaux-M\u00e9rignac ai comandi del pilota Paul Boudier affiancato da Dominique Mourey e Jean Dillaire.\nDopo una fase di sviluppo venne presentato al governo che per\u00f2 gli prefer\u00ec il Max-Holste MH-250 Super Broussard e lo sviluppo venne arrestato senza che fosse avviato alla produzione in serie."}
{"id": "2423870", "revid": "165042", "url": "https://it.wikipedia.org/wiki?curid=2423870", "title": "Incoming", "text": ""}
{"id": "2423871", "revid": "165042", "url": "https://it.wikipedia.org/wiki?curid=2423871", "title": "Outgoing", "text": ""}
{"id": "2423873", "revid": "599013", "url": "https://it.wikipedia.org/wiki?curid=2423873", "title": "Suore collegine della Sacra Famiglia", "text": "Le Suore Collegine della Sacra Famiglia sono un istituto religioso femminile di diritto pontificio: i membri di questa congregazione pospongono al loro nome la sigla C.S.F.\nStoria.\nNel 1717 il cardinale Pietro Marcellino Corradini apr\u00ec a Sezze una scuola con convitto per l'educazione delle ragazze e, per la gestione dell'opera, istitu\u00ec una congregazione di religiose (le Convittrici della Sacra Famiglia) alle quali diede una regola ispirata a quella delle Oblate del Santo Bambino Ges\u00f9 e delle Maestre Pie.; il fondatore leg\u00f2 stabilmente la nuova fondazione alla spiritualit\u00e0 gesuitica, disponendo che dell'assistenza religiosa se ne sarebbero dovuti occupati i gesuiti del locale collegio.\nIn breve tempo, soprattutto ad opera di un sacerdote siciliano, Stefano Compagnone, il modello di conservatorio corradiniano fu esportato in Sicilia, ove sorsero numerose comunit\u00e0 (i \"Collegi di Maria\") tutte legate alla casa-madre di Sezze per l'adozione delle stesse regole, del medesimo abito e dello stesso rituale: la prima casa nell'isola sorse nel 1721 a Palermo (il Collegio di Maria \"La Carit\u00e0\" all'Olivella, ancora in attivit\u00e0) e in totale i collegi raggiunsero la cifra di un centinaio; le religiose corradiniane, come avveniva per gli istituti femminili di quel tempo, non costituivano un'unica famiglia in senso giuridico, n\u00e9 le case erano federate in una congregazione, ma erano sottoposte alla giurisdizione dei vescovi locali che avevano adottato per loro (con piccole modifiche) le costituzioni date dal Corradini. Altre fondazioni sorsero a Napoli e a Perugia, ma furono di vita breve.\nI collegi siciliani rischiarono di scomparire prima a causa delle leggi eversive del neonato regno d'Italia, poi per il progetto di incamerare i beni di questi istituti nell'Opera Nazionale Balilla: le suore, presa coscienza della loro fragilit\u00e0 giuridica, decisero di costituirsi in congregazione religiosa centralizzata.\nIl cardinale Luigi Lavitrano, arcivescovo di Palermo, prepar\u00f2 per le religiose una bozza di costituzioni: la congregazione ottenne il pontificio decreto di lode il 10 maggio 1934 e venne approvato definitivamente dalla Santa Sede il 27 luglio 1942.\nLa casa-madre di Sezze invece, troppo lontana dalla Sicilia, ormai ridottasi a contare poche religiose, entrata in contatto con la congregazione delle suore oblate del Santo Bambino Ges\u00f9, nel 1926 ader\u00ec all'unione di cui si era fatta promotrice la casa di Roma, da cui il cardinale Corradini aveva preso alcune delle prime convittrici giunte a Sezze.\nNel 2019 le Collegine della Sacra Famiglia hanno riaperto una loro comunit\u00e0 a Sezze, in quella che era ed \u00e8 tornata ad essere la casa madre della congregazione. \nIl 24 aprile 2021 papa Francesco ha dichiarato venerabile il cardinale Corradini, fondatore della congregazione.\nAttivit\u00e0 e diffusione.\nLe Collegine sono dedite all'istruzione, alla catechesi e sono attive nell'opera di pastorale giovanile: gestiscono comunit\u00e0 alloggio, centri di accoglienza e assistenza, oratori e pensionati universitari. Le collegine, laddove presenti in diocesi cattoliche di rito orientale, seguono storicamente il rito bizantino.\nOltre che in Italia, sono presenti in Albania, Kenya, Messico, Polonia, Regno Unito, Romania e Tanzania: la sede generalizia \u00e8 a Palermo.\nAl 31 dicembre 2005 l'istituto contava 361 religiose in 64 case."}
{"id": "2423875", "revid": "767487", "url": "https://it.wikipedia.org/wiki?curid=2423875", "title": "Kymco Super 8", "text": "Il Kymco Super 8 \u00e8 uno scooter prodotto dalla Kymco a partire dal 2007.\nIl modello originale prevede un motore con cilindrata di 125\u00a0cm\u00b3 a quattro tempi, da questo deriva la versione equipaggiata con motore di 50\u00a0cm\u00b3 disponibile sia a quattro tempi sia a due; la versione con cilindrata inferiore mantiene lo stesso impianto frenante e sospensionistico."}
{"id": "2423876", "revid": "195739", "url": "https://it.wikipedia.org/wiki?curid=2423876", "title": "Pellets", "text": ""}
{"id": "2423877", "revid": "228587", "url": "https://it.wikipedia.org/wiki?curid=2423877", "title": "Show Boat (musical)", "text": "Show Boat \u00e8 un musical in due atti composto da Jerome Kern su libretto (basato sul romanzo omonimo di Edna Ferber) e liriche di Oscar Hammerstein II. Un'eccezione \u00e8 costituita dalla canzone \"Bill\", che venne originariamente composta da Kern e da P. G. Wodehouse nel 1917 ma rielaborata da Hammerstein per \"Show Boat\". Due altre canzoni non scritte da Kern e Hammerstein \u2014 \"Goodbye, My Lady Love\" di Joseph Howard e \"After the Ball\" di Charles K. Harris \u2014 vennero integrate nel musical, nella produzione statunitense.\nLa trama narra la vita di coloro che lavorarono sul \"Cotton Blossom\", un'imbarcazione che navig\u00f2 sul fiume Mississippi dal 1880 al 1927. L'argomento base della trama \u00e8 imperniato sui pregiudizi razziali e sulla storia di un tragico amore.\n\"Show Boat\" \u00e8 largamente considerato uno dei lavori pi\u00f9 influenti del teatro musicale statunitense. Primo dei musical americani, segna un determinante distacco dallo stereotipo dell'operetta degli anni 1890 e dalle \"Follies\" dei primi anni del XX secolo, cos\u00ec definite a Broadway. Secondo \"The Complete Book of Light Opera\", \"Giunge come un genere completamente nuovo \u2013 il musical si distingue facilmente dalla commedia musicale. Ora... il musical \u00e8 il \"centro\", e ogni altra cosa \u00e8 subordinata ad esso. Qui... vi \u00e8 una completa integrazione fra canzoni, umorismo, numeri musicali e di danza, in un'inestricabile entit\u00e0 artistica unitaria.\"\n\"Show Boat\" \u00e8 senz'altro il pi\u00f9 frequentemente riprogrammato musical del suo tempo, non soltanto per le sue canzoni, ma anche per il suo libretto, molto ben scritto rispetto a quelli di opere pi\u00f9 recenti e considerato ottimale per un musical del suo tempo. Il musical vinse sia il [[Tony Award]] (1995) che il [[Laurence Olivier Award]] (2008). Dei premi specifici per gli spettacoli di Broadway non esistevano nel 1927, ai tempi della prima rappresentazione dell'opera.\nAntefatto.\n\"Show Boat\" \u00e8 tratto dal romanzo omonimo del 1926 di [[Edna Ferber]]. La Ferber trascorse diverse settimane nel \"James Adams Floating Palace Theater\" di [[Bath (Carolina del Nord)]], raccogliendo informazioni utili alla scrittura del romanzo a seguito della scomparsa di un fenomeno del sud degli [[Stati Uniti]], come gli \"showboat\". In poche settimane ella mise assieme quello che defin\u00ec \"un tesoro di materiale umano, toccante, vero\". Jerome Kern rimase impressionato dal romanzo e pens\u00f2 subito di trarne un'opera teatrale. Chiese al critico Alexander Woollcott di presentarlo alla signora Ferber nell'ottobre del 1926. Woollcott lo present\u00f2 alla Ferber la sera stessa durante l'intervallo della rappresentazione dell'ultimo lavoro di Kern, \"Criss Cross\". La Ferber promise a Kern e al suo collaboratore [[Oscar Hammerstein II]], i diritti musicali sul suo romanzo, e i due, dopo aver composto la maggior parte delle canzoni del primo atto, le presentarono al produttore [[Florenz Ziegfeld]], consci che soltanto lui avrebbe potuto produrre un lavoro cos\u00ec complesso e spettacolare come quello che avevano in mente. Ziegfeld rimase favorevolmente impressionato della proposta e decise di produrre il musical, scrivendo in una lettera il giorno dopo, \"Questa \u00e8 la miglior commedia musicale che abbia avuto la fortuna di produrre; non vedo l'ora di metterla in scena, questo show \u00e8 l'opportunit\u00e0 della mia vita...\"\"Show Boat\", con il suo genere drammatico, venne considerato una scelta inusuale per Ziegfeld, precedentemente noto per spettacoli leggeri come le riviste e le cosiddette \"Ziegfeld Follies\".\nSebbene Ziegfeld anticipasse l'apertura del suo nuovo teatro sulla [[Sixth Avenue]] per \"Show Boat\", la natura epica del lavoro richiese una gestazione molto lunga e molti cambiamenti in fase di scrittura. Ziegfeld, impaziente con Kern e Hammerstein e preoccupato per il tono serioso che loro usavano nel lavorare al progetto, decise di aprire il teatro nell'aprile del 1927 con \"[[Rio Rita (musical)|Rio Rita]]\", un'operetta. Quando \"Rio Rita\" si rivel\u00f2 un successo, la prima di Show Boat venne dilazionata fino alla chiusura di \"Rio Rita\".\nTrama.\n\"Nota: Non esiste una versione definitiva del libretto di \"Show Boat\"; piccole revisioni sono state apportate dai realizzatori di tutte le maggiori produzioni realizzate nel corso degli anni.\"\nLa storia investe un periodo di 47 anni, iniziando a bordo della \"showboat\" \"Cotton Blossom\" al suo arrivo al porto fluviale di [[Natchez (Mississippi)]]. Il capitano Andy Hawks, armatore dello \"showboat\", presenta tutti i suoi attori alla folla acclamante presente sulla banchina. Quasi immediatamente, scoppia una scazzottata fra Steve Baker, il capo comico, e Pete, un ingegnere grezzo, che stava facendo delle avance alla moglie di Steve [[Julie Dozier|Julie La Verne]], la primadonna del gruppo. Steve stende Pete ed egli giura vendetta, probabilmente a conoscenza di qualche oscuro segreto su Julie. Il capitano Andy dice alla folla scioccata che la lotta era l'anteprima di una scena di uno dei melodrammi rappresentati sulla barca. La compagnia esce accompagnata dalla [[banda musicale|banda]] dello \"showboat\".\nUn affascinante giocatore del luogo, [[Gaylord Ravenal]], appare con la diciottenne Magnolia Hawks, un'aspirante star e figlia del capitano Andy e di sua moglie Parthy Ann. Magnolia (conosciuta anche come Nolie) \u00e8 infatuata di Ravenal (\"Make Believe\"). Ella chiede consiglio a Joe, uno dei lavoratori di bordo della barca. Egli le risponde che \"ci sono tanti uomini come Ravenal sul fiume\", e, appena Magnolia emozionata va sulla barca a dire alla sua amica Julie del bel straniero, Joe mormora fra se stesso che lei dovrebbe chiedere consiglio al fiume. Con gli altri lavoratori del fiume, che si uniscono a lui nel secondo coro, canta poi la nota canzone, \"[[Ol' Man River]]\".\nMagnolia trova Julie e le annuncia con gioia di essere innamorata. Julie, preoccupata per Magnolia, l'avverte che questo estraneo potrebbe essere soltanto \"un uomo di fiume di nessun conto\". Magnolia innocentemente le replica che se si rendesse conto che egli \u00e8 un \"poco di buono\", smetterebbe di amarlo. Julie l'avverte che non \u00e8 facile smettere di amare qualcuno, spiegandole che lei amer\u00e0 Steve per sempre. Questo ricorda a Magnolia una canzone che Julie canta spesso, e Julie canta trasognatamente \"Can't Help Lovin' Dat Man\". Queenie entra e chiede sospettosa come mai Julie conosce quella canzone; dice Queenie di averla ascoltata soltanto da \"cantanti di colore\", ed \u00e8 strano che Julie la conosca. Magnolia dichiara che Julie la canta molto spesso, e quando Queenie le chiede se pu\u00f2 cantare la canzone interamente, Julie dice di s\u00ec.\nDurante la prova dello spettacolo serale, Julie e Steve vengono avvertiti che lo sceriffo sta venendo ad arrestarli. Tutti rimangono scossi ad eccezione di Julie, e Steve prende un grande coltello da tasca e produce un taglio sul dorso della mano di Julie, succhiandone poi il sangue e ingoiandolo. Pete arriva con lo sceriffo che insiste affinch\u00e9 venga sospeso lo spettacolo, poich\u00e9 Julie \u00e8 una [[mulatto|mulatta]] sposata ad un uomo bianco, e le leggi locali proibiscono il miscuglio fra le razze. Julie ammette di essere una mulatta. Steve, dichiara di poter essere considerato un mulatto anche lui dopo aver bevuto il sangue di Julie. Tutta la compagnia si schiera dalla sua parte, compreso il pilota della nave McClain, un amico di lunga data dello sceriffo. Lo sceriffo non se la sente di arrestare Julie e Steve, ma loro devono lasciare la citt\u00e0 ad ogni costo. Pete viene impallinato dal capitano Andy. Mentre Julie e Steve si preparano ad andar via, Gaylord Ravenal ritorna e chiede un passaggio sulla barca; il suo gioco d'azzardo gli ha fatto perdere i soldi per il biglietto che aveva progettato di acquistare per lasciare la citt\u00e0. Osservando il bell'aspetto di Ravenal, Andy lo assume immediatamente come primo attore e dice, contro le obiezioni di Parthy, che Magnolia sar\u00e0 la nuova prima attrice. Julie, piangendo, da l'addio a Magnolia e va via con Steve.\nAlcune settimane dopo, Magnolia e Gaylord hanno ottenuto grande successo con le folle e si sono innamorati profondamente. Gaylord propone a Magnolia, e lei accetta, di sposarlo. I due si sposano mentre Parthy \u00e8 fuori di citt\u00e0: lei non pu\u00f2 fare nulla, nonostante la sua disapprovazione sulla persona di Gaylord.\nPassano gli anni. Gaylord e Magnolia si sono trasferiti a [[Chicago]] con la loro figlia, Kim, e ora vivono con i soldi che Ravenal vince giocando d'azzardo. Dopo anni di alternanza fra ricchezza e povert\u00e0, dipendendo dalle vincite di Gaylord, si sono ridotti a vivere in una stamberga di legno dall'affitto abbordabile. Depresso e pieno di vergogna per la sua incapacit\u00e0 a provvedere alle necessit\u00e0 della sua famiglia, Gaylord lascia Magnolia. Frank ed Ellie, due attori della barca scelgono questo momento per farle visita. Questi vecchi amici cercano un lavoro, come cantante, per Magnolia al Trocadero, il locale dove loro stanno facendo lo show per il nuovo anno. Senza che Magnolia lo sappia, Julie, abbandonata da Steve \u00e8 ora una cantante alcolizzata che lavora al Trocadero, un club. Durante un'audizione sente Magnolia che canta \"Can't Help Lovin' Dat Man\", la canzone che Julie le ha insegnato molti anni fa. Julie abbandona segretamente il suo posto per far s\u00ec che Magnolia possa ricoprirlo, e Magnolia non sapr\u00e0 mai del suo sacrificio.\nA Capodanno, Andy, a Chicago con Parthy per una visita di sorpresa, finisce al Trocadero senza di lei. Lui non sa della presenza di Magnolia, e la vede emozionata, quasi senza fiato e fischiata dal pubblico. Si rivolge allora alla folla in sua difesa iniziando a cantare con lei la vecchia canzone \"After the Ball\". Magnolia diviene presto una grande stella del musical.\nSono trascorsi pi\u00f9 di venti anni; ora \u00e8 il 1927. Magnolia \u00e8 divenuta una stella internazionale del palcoscenico e della radio. Il capitano Andy ha un'opportunit\u00e0 di incontrarsi con Ravenal, e, sapendo che Magnolia sta andando in pensione dal palcoscenico e sta ritornando al \"Cotton Blossom\" con Kim, organizza un incontro. Anche se Ravenal \u00e8 incerto sull'avere il diritto di chiedere a Magnolia di riprenderlo con lei, ella si dice disponibile. Mentre l'anziana coppia passeggia felice sul ponte della barca, Joe e il coro cantano una ripresa della canzone \"Ol' Man River\".\nNumeri musicali celebri.\nNei numeri musicali sono presenti:\nProduzioni.\nLa prima assoluta \u00e8 stata il 27 dicembre [[1927]] orchestrata da [[Robert Russell Bennett]] con [[Helen Morgan (cantante)|Helen Morgan]], [[Charles Winninger]] ed [[Edna May Oliver]] al Ziegfeld Theatre per il [[Broadway theatre]] e arriva a 572 recite ispirando la produzione di [[Mississipi (film)]] nel [[1929]], del film [[La canzone di Magnolia]] di [[James Whale]] nel [[1936]], del film [[Nuvole passeggere]] con [[Robert Walker (attore 1918)|Robert Walker]], [[Kathryn Grayson]], [[Tony Martin (attore)|Tony Martin]], [[Lena Horne]] e [[Virginia O'Brien]] nel [[1946]] e [[Show Boat (film 1951)]].\nIl 3 maggio [[1928]] ebbe la prima al [[Drury Lane (teatro)]] di Londra e il 15 marzo del [[1929]] il successo della prima come \"Mississippi\" al [[Th\u00e9\u00e2tre du Ch\u00e2telet]] diretta da [[Maurice Lehmann]].\nNel [[1932]] viene ripreso al Casino Theatre per Broadway con [[Paul Robeson]] e [[Dennis King (attore)]] arrivando a 180 recite.\nNel [[1966]] avviene la prima al [[Lincoln Center]] di New York con [[Barbara Cook]].\nNel [[1971]] va in scena all'Adelphi Theatre di Londra e arriva a 909 recite.\nNel [[2006]] ha la prima alla [[Royal Albert Hall]] di Londra e nel [[2008]] in concerto alla [[Carnegie Hall]] di New York.\nNel [[2012]] va in scena all'[[Opera di Chicago]].\nNel [[2016]] torna in scena a Londra, in una nuova produzione diretta da [[Daniel Evans (attore)|Daniel Evans]] e con [[Gina Beck]] nel ruolo di Magnolia.\nCollegamenti esterni.\n[[Categoria:Musical basati su opere letterarie]]\n[[Categoria:Musical di Broadway]]\n[[Categoria:Opere basate su Show Boat]]\n[[Categoria:Libretti di Oscar Hammerstein II]]"}
{"id": "2423878", "revid": "122739073", "url": "https://it.wikipedia.org/wiki?curid=2423878", "title": "Motori Moderni", "text": "Motori Moderni \u00e8 stata un'azienda specializzata nella progettazione e costruzione di motori da competizione, in particolare per Formula 1 dove fu attiva tra il 1985 e il 1987 e di nuovo nel 1990. Venne fondata nel 1984 a Novara dall'imprenditore Piero Mancini e dall'ingegnere Carlo Chiti.\nStoria.\nNegli anni '80 Piero Mancini era socio di Giancarlo Minardi nell'omonima scuderia, oltre che titolare del team \"Arno\" di Formula 3. Siccome la Minardi intendeva esordire nel Campionato mondiale di Formula 1 1985 e non era riuscita a trovare un accordo con l'Alfa Romeo per la fornitura dei motori, Mancini fond\u00f2 la \"Motori Moderni\" allo scopo di fabbricare i propulsori per la scuderia. A questo scopo coinvolse il celebre ingegnere e progettista Carlo Chiti che aveva da poco dato le dimissioni proprio dall'Alfa Romeo e dalla sua emanazione sportiva Autodelta.\nChiti disegn\u00f2 quindi il motore \"Tipo 615-90\" (un V6 a 90\u00b0 di 1.498 cm\u00b3 sovralimentato mediante turbine KKK) che debutt\u00f2 in gara al Gran Premio del Portogallo 1985 sulla Minardi di Pierluigi Martini e accompagn\u00f2 la scuderia faentina fino al termine della stagione 1987. Fu anche utilizzato dal costruttore francese AGS per le sue prime due gare in Formula 1 nel 1986.\nIn seguito al cambio regolamentare che viet\u00f2 l'uso di motori sovralimentati nella massima serie automobilistica, l'azienda svilupp\u00f2 un motore boxer da 3.5 litri e 12 cilindri con distribuzione plurivalvole (cinque valvole per cilindro) noto come 1235, realizzato grazie al supporto economico della Subaru, che vedeva la Formula 1 come veicolo promozionale. Il propulsore venne dapprima valutato dalla Minardi, che fece alcuni test nel corso del 1989 i quali diedero esisto negativo a causa della scarsa potenza ed eccessivo peso del \"1235\". Il boxer trov\u00f2 comunque applicazione, poich\u00e9 venne infine montato sulle monoposto del team Coloni nel 1990, grazie anche all'acquisizione della maggioranza del team da parte della Subaru. Purtroppo tali vetture non riuscirono mai a prequalificarsi per nessun Gran Premio e pertanto la squadra cambi\u00f2 fornitore di motori gi\u00e0 a met\u00e0 stagione.\nSempre nel 1990, il \"1235\" equipaggi\u00f2 anche la squadra Alba Racing, impegnata nel Campionato mondiale sport-prototipi con la vettura \"Alba AR20\". Anche in questo caso il team non riusc\u00ec mai a prendere il via di una gara, a causa di mancate qualificazioni o di problemi di affidabilit\u00e0, e pass\u00f2 ad altro fornitore durante il campionato.\nCome da accordi presi con la casa costruttrice giapponese, il motore \"1235\" equipaggi\u00f2 a fine anni ottanta anche una vettura sportiva giapponese, rimasta per\u00f2 allo stadio di prototipo, la Jiotto Caspita, progettata dalla Dome.\nMotonautica.\nNel corso del 1989 la Motori Moderni collabor\u00f2 con l'azienda SCAM di Rescaldina per realizzare una versione del motore boxer dedicata alle competizioni di motonautica offshore. La conversione del propulsore per l'uso marino avvenne sotto la direzione tecnica di Franco Alloni, che adott\u00f2 anche ulteriori modifiche quali la riduzione della cilindrata a 2,9 litri, l'uso di testate a quattro valvole per cilindro e soprattutto l'impiego della sovralimentazione. La scelta iniziale cadde su un compressore volumetrico tipo Roots, ma gi\u00e0 al debutto agonistico, avvenuto nel 1990, il volumetrico era stato rimpiazzato da due turbocompressori Garrett. Questo motore, denominato \"Motori Moderni Alloni 1229S\", fu installato a gruppi di quattro sulle imbarcazione di Classe 1 del \"Team Rainbow\" di Edoardo Polli e impiegato tra il 1990 e il 1993."}
{"id": "2423883", "revid": "287204", "url": "https://it.wikipedia.org/wiki?curid=2423883", "title": "John van der Wiel", "text": "Grande maestro dal 1982, vinse il campionato olandese nel 1984 e 1986.\nPartecip\u00f2 con la squadra olandese a nove olimpiadi degli scacchi dal 1980 al 1998, vincendo la medaglia di bronzo di squadra alle olimpiadi di Salonicco 1988.\nRaggiunse il massimo punteggio Elo nel 1987, con 2590 punti.\nTra gli altri principali risultati:"}
{"id": "2423889", "revid": "174925", "url": "https://it.wikipedia.org/wiki?curid=2423889", "title": "Macchia nera I (Kandinsky)", "text": ""}
{"id": "2423891", "revid": "1305772", "url": "https://it.wikipedia.org/wiki?curid=2423891", "title": "Cultura swideriana", "text": "La cultura swideriana (con alcune varianti fonetiche provenienti dalla letteratura inglese come svideriana e swederiana) \u00e8 il nome delle complesse culture del tardo paleolitico stanziate in Polonia e nelle aree circostanti. Il sito rappresentativo \u00e8 Swidry Wielkie, nell'Otwock. La Swideriana \u00e8 riconosciuta come una cultura particolare che si svilupp\u00f2 sulle dune di sabbia lasciate dietro dall'arretramento dei ghiacciai. Rimantiene (1996) considerava le relazioni tra la Swideriana e la Solutreana \"notevoli, sebbene anche indirette\", in contrasto con la cultura complessa di Bromme-Ahrensburg (\"cultura di Lyngby\"), per cui introdusse il termine \"Magdaleniana Baltica\" per generalizzare tutte gli altri gruppi della cultura nord-europea del Tardo Paleolitico che hanno una comune origine nella Aurignaziana.\nSviluppo.\nPossono essere distinti tre periodi. Le lame di selce grezze dellAntico Swideriano\" sono state trovate nell'area di Nowy Mlyn nella regione delle Montagne della Croce Santa (\"Holy Cross Mountains\"). Lo \"Sviluppo Swideriano\" apparve con le loro migrazioni a nord ed \u00e8 caratterizzato da lame munite di punta: questo stadio separa la provincia culturale europea nord-occidentale, abbracciando Belgio, Paesi Bassi, Germania nord-ovest, Danimarca e Norvegia, e la provincia del medio-oriente europeo, comprendente Silesia, Brandenburgia, Polonia, Lituania, Russia Bianca, Russia Centrale, Ucraina e Crimea. Il \"Tardo Swideriano\" \u00e8 caratterizzato da lame con il dorso smussato.\nLa Cultura Swideriana gioca un ruolo centrale nella transizione dal Palaeolitico al Mesolitico. \u00c8 stato generalmente accettato che la maggior parte della popolazione swideriana emigr\u00f2 alla fine del Pleistocene (10.000 anni BP non-calibrati; 9.500 a.C. calibrati) verso nord-est seguendo l'arretramento della tundra, dopo il Dryas recente. Le attuali date del radiocarbonio dimostrano che alcuni gruppi del Complesso Svidero-Ahrensburgiano persistettreo nel Preboreale. Diversamente dall Europa occidentale, i gruppi mesolitici adesso abitanti le pianure della Polonia erano dei nuovi arrivati. Questo \u00e8 stato attestato da un intervallo di tempo lungo 300 anni fra il Palaeolitico pi\u00f9 recente e la pi\u00f9 arcaica occupazione del Mesolitico. Il sito pi\u00f9 antico del Mesolitico \u00e8 Chwalim, localizzato nella Polonia occidentale; esso \u00e8 pi\u00f9 vecchio dei siti mesolitici situati ad est nella Polonia centrale e nord-orientale di circa 150 anni. Di conseguenza, la popolazione mesolitica avanz\u00f2 dall'ovest dopo un periodo di insediamento lungo 300 anni, e spostandosi gradualmente verso est. La mancanza di buon materiale di selce grezza nella Polonia del primo Mesolitico \u00e8 stata interpretata perci\u00f2 con il fatto che le nuove genti arrivate non si erano ancora fatte conoscere tramite le migliori produzioni di selce, provando cos\u00ec la loro origine esterna.\nImpatto.\nL'archeologo ucraino L. Zalizniak (1989, p.\u00a083-84) crede che la cultura di Kunda della Russia Centrale e della zona del Baltico, ed altre cosiddette \"culture post-Swideriane\", derivino dalla Cultura Swideriana. Sorokin (2004) rigetta l'ipotesi del \"contatto\" per la formazione della cultura di Kunda e sostiene che essa ebbe origine dalle migrazioni stagionali della popolazione swideriana proprio al limite tra il Pleistocene e l'Olocene quando la sussistenza umana era basata sulla caccia delle renne. Molti dei pi\u00f9 arcaici siti mesolitici in Finlandia sono post-Swideriani; questi includono il sito di Ristola nel Lahti e i due siti di Saarenoja nel Joutseno con oggetti litici di selce importata, come pure il sito di Sujala nel Utsjoki, in Lapponia. Il materiale grezzo della raccolta litica a Sujala inizi\u00f2 nella Penisola di Varanger nella Norvegia settentrionale. Riguardo a questa regione, il punto di vista considerato comunemente oggi \u00e8 che l'insediamento pi\u00f9 antico della costa nordica norvegese originasse dalla cultura di Fosna nella costa occidentale e sud-occidentale della Norvegia e fondamentalmente alla fine della cultura paleolitica di Ahrensburg dell'Europa nord-occidentale. La combinazione di un materiale grezzo costiero e una tecnica litica tipica del tardo Paleolitico e delle manifatture del primissimo Mesolitico del Nord Europa, originariamente suggeriva che la Sujala fosse contemporanea alla 1\u00aa fase del Mesolitico della Finnmark norvegese (cultura di Komsa propriamente), risalente fra 9.000 e 10.000 anni BP. Paralleli proposti con la tecnologia della \"lama\" tra i reperti del primissimo Mesolitico nella Norvegia meridionale avrebbero posto il ritrovamento pi\u00f9 vicino a 10.000 anni BP o anche prima. Tuttavia, un collegamento preliminare al primo insediamento nella Norvegia settentrionale viene contraddetto dalla forma delle punte e dalla tecnologia di riduzione della lama riferite al sito di Sujala. La punta lavorata in modo bifacciale e il ritocco \"ventrale\" sull'estremit\u00e0 delle punte delle frecce e la tecnica di pressione utilizzata nella manifattura della lama sono rare o del tutto assenti nei contesti Ahrensburghiani, ma molto caratteristici delle cosiddette culture Post-Swideriane della Russia nord-occidentale. L\u00e0, gli equivalenti dei nuclei della Sujala possono essere trovati. L'assembramento della Sujala \u00e8 attualmente considerato indiscutibilmente post-Swideriano ed \u00e8 datato dal radiocarbonio a 9265-8930 BP, essendo la vera et\u00e0 approssimativamente di 8300-8200 anni Cal a.C. Una tale influenza dal primo Mesolitico proveniente dalla Russia o dal Baltico pu\u00f2 implicare una correzione alle precedenti riflessioni sulla colonizzazione della costa del Mare di Barents.\nGenetica.\nL'indagine genetica suggerisce che l'avvento della Cultura Swederiana pu\u00f2 essere associata alla popolazione, come la cultura di Ahrensburg, con la diffusione dell'aplogruppo Y-DNA R1b, anche detto \"Hg P*(xR1a)\", e sottolinea la somiglianza genetica con la Germania."}
{"id": "2423893", "revid": "1654832", "url": "https://it.wikipedia.org/wiki?curid=2423893", "title": "Creditori", "text": "Creditori (in svedese \"Fordrings\u00e4gare\") \u00e8 una tragicommedia del drammaturgo svedese August Strindberg.\nScritto nel 1889, dopo la serie di tre opere che iniziava con Camerati, per poi continuare con Il padre e La signorina Julie. Con questa opera, per continuare il processo di evoluzione dell'autore partendo dalla complessit\u00e0 del \"Padre\" per arrivare al semplice, essenziale con questa opera.\nRacconta la vicenda di un uomo, Gustav, che anni prima \u00e8 stato abbandonato da sua moglie, Tekla, e per caso si ritrova nella stessa localit\u00e0 balneare dove era stato con lei tempo addietro. In questo luogo incontra la ex moglie ed il suo attuale marito (Adolf)."}
{"id": "2423897", "revid": "1005847", "url": "https://it.wikipedia.org/wiki?curid=2423897", "title": "Partito Sociale Cristiano (Belgio 1945)", "text": "Il Partito Sociale Cristiano (in francese: \"Parti Social-Chr\u00e9tien\" - PSC), o Partito Popolare Cristiano (in neerlandese: \"Christelijke Volkspartij\" - CVP) \u00e8 stato un partito politico di orientamento cristiano-democratico attivo in Belgio dal 1945 al 1968, quando si \u00e8 dissolto in tre distinte formazioni:\nStoria.\nIl PSC/CVP nacque il 18 agosto 1945 sulle basi dell'Unione Cattolica Belga, un partito conservatore nato nel 1869, ma nacque in discontinuit\u00e0 con tale esperienza precedente. Il PSC/CVP si presentava come un partito di massa cristiano democratico, legato al personalismo cristiano e alla dottrina sociale della Chiesa. Si presentava come alternativa sia ai liberali, che ai socialisti. I suoi principali obiettivi erano la difesa delle libert\u00e0 democratiche, la promozione della famiglia, la solidariet\u00e0 sociale, la tutela dell'istruzione privata.\nNelle elezioni del 1946 il PSC-CVP si impose come il pi\u00f9 grande partito del Paese. Negli anni successivi espresse vari primi ministri, come Gaston Eyskens, Jean Duvieusart, Joseph Pholien, Jean Van Houtte, Th\u00e9o Lef\u00e8vre, Pierre Harmel e Paul Vanden Boeynants, e fece quasi sempre parte delle coalizioni di governo.\nLa scissione del partito avvenne nel 1968 a causa delle gravi tensioni tra la comunit\u00e0 fiamminga e quella vallona, ed in particolare dopo la crisi di Lovanio di quell'anno, che port\u00f2 alla divisione dell'Universit\u00e0 Cattolica di Lovanio tra la Katholieke Universiteit Leuven e l'Universit\u00e9 catholique de Louvain."}
{"id": "2423900", "revid": "110157", "url": "https://it.wikipedia.org/wiki?curid=2423900", "title": "Milleretta rubidgei", "text": "Milleretta era un rettile anapside della famiglia dei Millerettidi, vissuto in Sudafrica nel Permiano superiore, che poteva raggiungere una lunghezza di 60\u00a0cm.\nPiccolo e simile a una lucertola, \"Milleretta\" era un agile cacciatore di insetti. A causa della coppia di fenestrature nel cranio, alcuni paleontologi, in passato, avanzarono una teoria, oggi abbandonata, secondo cui \"Milleretta\", o un suo stretto parente, sarebbe stato l'antenato del gruppo pi\u00f9 evoluto di rettili, i diapsidi (con due paia di fenestrature nel cranio). A questo gruppo appartengono quasi tutti i rettili attuali nonch\u00e9 i dinosauri e gli pterosauri estinti. In realt\u00e0, il pi\u00f9 antico diapside a noi noto, l'areoscelide \"Petrolacosaurus\" risale al Carbonifero superiore, 40 milioni di anni prima che si evolvessero i millerettidi."}
{"id": "2423901", "revid": "352448", "url": "https://it.wikipedia.org/wiki?curid=2423901", "title": "Cultura svideriana", "text": ""}
{"id": "2423905", "revid": "352448", "url": "https://it.wikipedia.org/wiki?curid=2423905", "title": "Cultura swederiana", "text": ""}
{"id": "2423906", "revid": "93556", "url": "https://it.wikipedia.org/wiki?curid=2423906", "title": "Medell\u00edn (fiume)", "text": "Il fiume Medell\u00edn (in spagnolo: \"Rio Medell\u00edn\"), chiamato anche \"Rio Porce\" per un tratto del suo corso, scende dal Monte San Miguel, territorio del comune di Caucas ove nasce, e percorre per circa 100\u00a0km la valle d'Aburr\u00e1 toccando anche la citt\u00e0 di Medell\u00edn per poi sboccare nel Rio Nech\u00ed, a sua volta affluente del fiume Cauca. Fortemente inquinato, le municipalit\u00e0 che attraversa hanno cercato e cercano di bonificarlo installando impianti di depurazione, il primo dei quali entr\u00f2 in azione nel 1990 nella citt\u00e0 di Itag\u00fc\u00ed."}
{"id": "2423907", "revid": "352448", "url": "https://it.wikipedia.org/wiki?curid=2423907", "title": "Swideriano", "text": ""}
{"id": "2423908", "revid": "352448", "url": "https://it.wikipedia.org/wiki?curid=2423908", "title": "Svideriano", "text": ""}
{"id": "2423909", "revid": "352448", "url": "https://it.wikipedia.org/wiki?curid=2423909", "title": "Swederiano", "text": ""}
{"id": "2423911", "revid": "838137", "url": "https://it.wikipedia.org/wiki?curid=2423911", "title": "Partito Cristiano Sociale (Belgio)", "text": "Il Partito Cristiano Sociale (in tedesco: \"Christlich-Soziale Partei\"; abbreviato in CSP) \u00e8 un partito politico del Belgio che si presenta nella Comunit\u00e0 germanofona del Belgio. Il suo leader \u00e8 Mathieu Grosch.\nDispone di:"}
{"id": "2423912", "revid": "1305772", "url": "https://it.wikipedia.org/wiki?curid=2423912", "title": "Formeniga", "text": "Formeniga (\"Formeniga\" in veneto) \u00e8 una frazione del comune di Vittorio Veneto, in provincia di Treviso.\n\u00c8 posta circa 8,8\u00a0km a sud-ovest del centro e arroccata sui colli vittoriesi che confinano con il comune di Conegliano. Si lega geograficamente e storicamente con la piccola localit\u00e0 di Manzana.\nLa tradizionale sagra paesana si svolge tra l\u2019ultima settimana di novembre e la prima di dicembre, con il giorno dell\u2019immaccolata culmine della festa.\nStoria.\nNel XII secolo vi sorgeva un grande castello, abbattuto per mano veneziana nel 1378, quando era possesso dei da Camino, con sorte analoga a quella che la fortezza caminese di Castello Roganzuolo aveva avuto pochi anni prima. A partire da questo nucleo, con l'edificazione della chiesa di San Pancrazio, ha avuto sviluppo una piccola comunit\u00e0 cristiana.\nSotto il Regno Lombardo-Veneto rappresent\u00f2 una frazione del comune di San Giacomo di Veglia e, con la soppressione di quest'ultimo, di Ceneda.\nAncora oggi il paese si mostra molto piccolo e concentrato sulla sommit\u00e0 del colle. Domina un'economia agricola, legata soprattutto alla produzione vinicola.\nMonumenti e luoghi d'interesse.\nChiesa di San Pancrazio.\nFondata nel XIV secolo, su un nucleo preesistente, l'attuale chiesa di San Pancrazio, col suo campanile a punta, \u00e8 il culmine del colle di Formeniga.\nLa struttura si regge sulle fondamenta dell'antico castello. \u00c8 un edificio a una navata, con facciata a capanna in marmo timpanata; sulle pareti laterali sono presenti monofore quadrangolari e a quella di sinistra \u00e8 addossato il campanile.\nAll'interno \u00e8 degna di nota la \"Pala dell'altare di San Rocco\", opera di Silvestro Arnosti.\nVilla Battiston.\nVilla Battiston \u00e8 una villa veneta del XVIII secolo, situata in via Valsalere; \u00e8 caratterizzata da un edificio padronale di tre piani, con cornicione dentellato e monofora a tutto sesto balaustrata posta centralmente al piano nobile."}
{"id": "2423914", "revid": "110157", "url": "https://it.wikipedia.org/wiki?curid=2423914", "title": "Verbandsgemeinde Neuerburg", "text": "La comunit\u00e0 amministrativa di Neuerburg (\"Verbandsgemeinde Neuerburg\") si trova nel circondario Eifelkreis Bitburg-Pr\u00fcm in Renania-Palatinato, in Germania.\nSuddivisione.\nComprende 49 comuni:\nCapoluogo e centro maggiore \u00e8 Neuerburg."}
{"id": "2423915", "revid": "74801", "url": "https://it.wikipedia.org/wiki?curid=2423915", "title": "Albert Chevallier Tayler", "text": "Biografia.\nAlbert Chevallier Tayler studi\u00f2 presso la Heatherley's School of Art, le scuole della Royal Academy e con le avanguardie francesi. Per vent'anni fu seguace della scuola di Newlyn, una corrente artistica che si ispirava alla scuola francese \"en plein air\" e che si focalizzava sulla rappresentazione della vita rurale.\nIl suo quadro pi\u00f9 rappresentativo di questo periodo fu \"A Dress Rehearsal\" (\"Una prova generale\") del 1888, appeso ai National Museums Liverpool. Questo quadro rivela un uso delle luci e delle ombre e rappresenta una scena di genere della Cornovaglia assolutamente plausibile.\nDurante gli anni novanta del XIX secolo espose con regolarit\u00e0 alla Royal Academy (di cui fu anche membro), e intorno all'inizio del secolo successivo si trasfer\u00ec a Londra dove si convert\u00ec a uno stile di vita urbano molto pi\u00f9 raffinato e cominci\u00f2 a dipingere scene delle citt\u00e0 europee.\nNel 1901 realizz\u00f2 uno dei suoi pi\u00f9 grandi quadri \"The Ceremony of the Garter\" (\"la cerimonia della giarrettiera\") che rappresenta la famosa scena dell'alto Medioevo all'Eltham Palace in cui la giarrettiera caduta di Joan of Kent viene raccolta da Edoardo III d'Inghilterra; la leggenda vuole che questa scena sia alla base della nascita dell'ordine della Giarrettiera.\nNel 1903 venne commissionato all'ormai rinomato Tayler di dipingere un grande pannello per la Royal Exchange di Londra, il risultato fu un dipinto dal nome \"The five Kings\" (\"I cinque re\").\nTayler fu un appassionato giocatore di cricket, e nel 1905 realizz\u00f2 dodici acquerelli di famosi e spesso nobili giocatori di cricket. Lord Leverhulme us\u00f2 questi acquerelli per produrre delle litografie che reclamizzassero il suo sapone Lever Brothers. Le stampe divennero molto popolari tanto che la National Portrait Gallery ne ha nove esposte. Nel 1906 Tayler dipinse una famosa immagine di una partita di cricket dal titolo \"Kent vs Lancashire at Canterbury\" che fu commissionata dal Kent. Nel giugno del 2006 questo quadro fu venduto per la cifra di 680.000 sterline, un record per un quadro sul cricket."}
{"id": "2423925", "revid": "547034", "url": "https://it.wikipedia.org/wiki?curid=2423925", "title": "Stupendemys", "text": "Stupendemys (il cui nome significa \"tartaruga stupenda\") \u00e8 un genere estinto di tartaruga d'acqua dolce, appartenente alla famiglia Podocnemididae. \"Stupendemys\" rappresenta la tartaruga d'acqua dolce pi\u00f9 grande conosciuta, con un carapace lungo oltre 2 metri. I suoi fossili sono stati ritrovati nel nord del Sud America, in rocce risalenti dal Miocene medio fino all'inizio del Pliocene, da 13 a 5 milioni di anni fa (Huayqueriano-Montehermosano). Gli esemplari fossili appartenenti a maschi sono facilmente identificabili dalle \"corna\" ossee che crescevano sui bordi anteriori del carapace, e la scoperta di un esemplare giovane ha inoltre dimostrato che il carapace di questi animali si appiattisse con l'et\u00e0. La scoperta di un cranio, nel 2021, ha rivelato che \"Stupendemys\" aveva una dieta generalista. Il genere \"Stupendemys\" contiene una singola specie, ossia \"S. geographicus\".\nDescrizione.\nIn vista dorsale il cranio di \"Stupendemys\" \u00e8 vagamente triangolare e i bordi delle fauci convergono nella parte anteriore del muso in un bordo dritto. Dorsalmente, il cranio \u00e8 estremamente gonfiato dai prefrontali che costituiscono una vasta area della regione anteriore del cranio, formando una parete verticale sopra la narice ossea. Seguendo i prefrontali e le orbite il cranio scende drasticamente prima di risalire attraverso i parietali. Le orbite sono relativamente piccole e orientate ai lati. Ventralmente, i premascellari mostrano una profonda concavit\u00e0 al centro. In questa prospettiva le premascelle formano la maggior parte del bordo anteromediale del cranio, incontrandosi verso il centro del cranio e restringendosi appena prima della profonda concavit\u00e0. In vista frontale, i premascellari formano il margine inferiore delle narici ossee, assottigliandosi man mano che si spostano verso il basso.\nIl carapace di un esemplare adulto di \"Stupendemys\" poteva raggiungere una lunghezza, della linea mediana superiore, di 2 metri con un profilo ad arco basso. La forma complessiva del carapace era vagamente ovoidale, pi\u00f9 lunga che larga. I contorni nodulari in superficie sono irregolari e il margine frontale del carapace \u00e8 caratterizzato da un profondo incavo. Nonostante una forma di dimorfismo sessuale fosse gi\u00e0 stata ipotizzata per \"Stupendemys\", in cui i maschi erano pi\u00f9 grandi delle femmine, nuovi esemplari fossili dello studio di Cadena \"et al.\" (2020) mostrano che gli esemplari pi\u00f9 grandi (i probabili maschi) possedevano, su ogni margine anterolaterale del carapace, delle vere e proprie corna. Queste corna sono profondamente scanalate, suggerendo che fossero ricoperte da una guaina di cheratina, non dissimile da quelle dei bovini. Tra le tartarughe strutture simili sono state ritrovate solo nella specie cretacica \"Anomalochelys angulata\", di cui \u00e8 stata proposta la funzione di protezione del grosso cranio. Date le dimensioni del cranio di \"Stupendemys\" \u00e8 possibile applicare una funzione simile. Tuttavia, il fatto che siano state ritrovate sono in esemplari considerati maschi, potrebbero indicare che potessero anche essere usate negli scontri intraspecifici. La cicatrice allungata e profonda sul corno dell'esemplare CIAAP-2002-01 potrebbe essere interpretata come un segno di questi scontri. Oltre a queste corna, il margine anteriore delle ossa nucale-periferiche \u00e8 notevolmente ispessito e rivolto verso l'alto. La superficie del carapace passa da liscia a striata o leggermente snocciolata. I margini delle ossa periferiche posteriori sono moderatamente smerlati. Gli scuti pleurali del carapace sono relativamente sottili.\nL'analisi istologica conferma che il ritmo di crescita di \"Stupendemys\" doveva essere simile a quello delle tartarughe pi\u00f9 piccole, impiegando almeno 110 anni per raggiungere le dimensioni dei pi\u00f9 grandi esemplari noti.\nDimensioni.\n\"Stupendemys\" rappresenta la pi\u00f9 grande specie conosciuta di tartaruga d'acqua dolce attualmente nota alla scienza, con diversi esemplari che raggiungono una lunghezza del carapace superiore a 2 metri. L'esemplare pi\u00f9 completo di \"Stupendemys\", CIAAP-2002-01, consistente in un carapace, la cui lunghezza era stata originariamente stimata a 2,35 metri (7.7 piedi) di lunghezza per una lunghezza totale di 3,3 metri (11 piedi) da completo, rendendolo una delle tartarughe pi\u00f9 grandi che siano mai esistite, superando in dimensioni persino l'esemplare viennese di \"Archelon\" (con una lunghezza del carapace di 2,20 metri). Tuttavia, il successivo studio di Cadena \"et al.\" (2020), ha rivisitato le stime su questo esemplare, prese sul campo quando ancora l'esemplare era ancora incastonato nella matrice, stimando per il carapace 2,26 metri di lunghezza parasaggitale, 2,40 metri di larghezza mediana, per un peso di 1.145 kg. Nonostante questo ridimensionamento, \"Stupendemys\" rimane comunque la pi\u00f9 grande tartaruga nota. Oggi, la pi\u00f9 grande tartaruga d'acqua dolce che vive oggi nei Neotropici \u00e8 la tartaruga Arrau (\"Podocnemis expansa\"), un pleurodira strettamente correlata a \"Stupendemys\", sebbene la tartaruga Arrau misuri solo 75 centimetri (30 pollici).\nIl peso di \"Stupendemys\" \u00e8 stato stimato in base alla lunghezza del carapace rettilineo, con calcoli che indicano un peso di 871 kg per l'esemplare CIAAP-2002-01, e 744 kg per l'esemplare MCZ(P)-4376, l'ex pi\u00f9 grande esemplare conosciuto di \"Stupendemys\". Tuttavia, queste stime non compensano il grande terrapieno presente nella parte anteriore del guscio. Una stima pi\u00f9 precisa della massa corporea pu\u00f2 essere ottenuta calcolando la media tra i risultati delle stime del peso basate sulla lunghezza della linea mediana e sulla lunghezza parasagittale. L'applicazione di questo metodo produce un peso di 1.145 kg per il pi\u00f9 grande esemplare di \"Stupendemys\".\nL'evoluzione di tali dimensioni potrebbero essere state causate da una combinazione di fattori tra cui la pressione predatoria, le dimensioni dell'habitat e/o condizioni climatiche favorevoli, sebbene l'intervallo temporale di \"Stupendemys\" indichi che l'animale \u00e8 riuscito a sopravvivere a periodi di raffreddamento globale successivi alla transizione climatica miocenica (MMCT). Infine, le grandi dimensioni potrebbero essere un tratto ancestrale dei podocnemididi, essendo presenti anche in \"Carbonemys cofrinii\" e \"Podocnemis bassleri\".\nClassificazione.\nSebbene inizialmente classificato da Wood come un pelomeduside, studi successivi hanno invece costantemente classificato \"Stupendemys\" come una tartaruga podocnemidide. Nel 2020, \"Stupendemys\" \u00e8 stata classificata come un membro basale di Erymnochelyinae. Tuttavia, questa posizione \u00e8 stata influenzata dall'inclusione di materiale appartenente a \"Caninemys\". Nella loro pubblicazione del 2021, Cadena e colleghi hanno nuovamente tentato di determinare le relazioni tra \"Stupendemys\" e altre tartarughe pan-pleurodiriche usando i caratteri morfologici stabiliti in precedenza da Joyce e colleghi (2021), 268 caratteri in 104 specie di tartarughe. L'analisi \u00e8 stata eseguita una volta con tutti i taxa e una volta con un focus sui Podocnemidoidae, rimuovendo tutti gli altri taxa sicuri per \"Proganochelys quenstedti\", \"Notoemys laticentralis\" e \"Platychelys oberndorferi\". La classificazione pi\u00f9 parsimoniosa risultante dalla seconda analisi ha posizionato \"Stupendemys\" come uno dei primi membri ramificato di un clade con \"Peltocephalus dumerilianus\" alla base. \"Caninemys\", ora riconosciuto come un taxon distinto, \u00e8 stato posizionato alla base di Erymnochelyinae. Di seguito \u00e8 illustrata una versione modificata di questa classificazione, esclusi gli outgroup:\nOriginariamente, il genere era noto per due specie: \"Stupendemys geographicus\" la specie tipo e la pi\u00f9 robusta; i cui resti sono stati trovati nella Formazione Urumaco del Venezuela e nella Formazione Villavieja della Colombia, e \"Stupendemys souzai\", leggermente pi\u00f9 piccola e pi\u00f9 snella, ritrovata nella Formazione Solim\u00f5es nello stato di Acre, in Brasile. Tuttavia, quest'ultima, gi\u00e0 considerata dubbia da precedenti autori, \u00e8 ora considerata un sinonimo della specie tipo. Quindi \"S. geographicus\" risulta essere l'unica podocnemidide di grandi dimensioni nota dalla pan-Amazzonia del Miocene medio-superiore.\nStoria della scoperta.\n\"Stupendemys\" venne nominata per la prima volta nel 1976 da Roger C. Wood sulla base dell'esemplare MCNC-244, composto dalla porzione mediale di un carapace di grandi dimensioni con annesso il femore sinistro, scapulacoracoidi e una vertebra cervicale. In seguito, Wood descrisse molti altri esemplari che rifer\u00ec a \"Stupendemys\", incluso l'esemplare MCZ(P)-4376. Questo esemplare conserva gran parte del carapace insieme a un piastrone frammentato e varie altre ossa. I fossili sono stati portati alla luce da uno scavo paleontologico dell'Universit\u00e0 di Harvard in Venezuela, nel 1972. Nel 2006, una seconda specie, \"Stupendemys souzai\" venne descritta da Bocquentin e Melo sulla base di materiale fossile proveniente dalla Formazione Solim\u00f5es nello stato di Acre in Brasile, gi\u00e0 noto per i fossili di un'altra tartaruga di grandi dimensioni, \"Caninemys\". Nel febbraio del 2020, Cadena e colleghi hanno pubblicato un documento che descrive il materiale scoperto durante gli scavi di routine nella Formazione Urumaco, in corso dal 1994. Il materiale include un carapace relativamente completo che ha fissato una nuova dimensione massima per il genere ed \u00e8 stato designato come allotipo, il che significa che l'esemplare \u00e8 del sesso opposto dell'olotipo. Il Venezuela ha anche fornito i fossili di una mandibola, usata per sinonimizzare \"Caninemys\" con \"Stupendemys\", nello studio del 2020. Allo stesso modo, gli autori considerano la specie \"S. souzai\" sinonimo di \"S. geographica\". Fossili aggiuntivi rinvenuti nel deserto colombiano del Tatacoa vennero formalmente descritti da Cadena e colleghi nel 2021, e includevano i primi resti di un cranio definitivamente attribuibile a \"Stupendemys\" e i primi resti di un esemplare giovane (lunghezza del carapace inferiore a 1 metro). La Formazione La Victoria ha anche restituito i resti di una femmina adulta e altri fossili di \"Caninemys\". Con resti di cranio definitivamente attribuibili a \"Stupendemys\", associato a un carapace, e nuovi fossili di \"Caninemys\", il riferimento del cranio di \"Caninemys\" a \"Stupendemys\" \u00e8 stato contestato e \"Caninemys\" \u00e8 stato ristabilito come genere valido.\nIl nome \"Stupendemys\" \u00e8 una combinazione di \"stupendo\" e la parola latina \"emys\", usata per indicare le tartaruga d'acqua dolce. Il nome della specie, \"geographica\", rende omaggio al National Geographic Society. Tuttavia, il nome \"Stupendemys geographicus\", come coniato da Wood, \u00e8 grammaticalmente errato, poich\u00e9 \"Stupendemys\" costituisce un nome generico femminile. Il nome \u00e8 stato infine corretto in \"Stupendemys geographica\" nel 2021 in conformit\u00e0 con il Codice internazionale di nomenclatura zoologica (ICZN).\nPaleobiologia.\nA seguito della ricerca del 2021 di Cadena e colleghi, ora si sa che le Pebas Mega-Wetlands ospitavano almeno due specie di tartarughe giganti: \"Stupendemys\" e \"Caninemys\". Nonostante le dimensioni simili (entrambi sfoggiano una lunghezza del carapace maggiore di 2 metri), variano notevolmente nella morfologia del cranio: per \"Caninemys\" \u00e8 stata proposta una strategia di caccia a suzione combinata con un forte morso supportato da strutture simili a denti nella mascella, mentre per \"Stupendemys\" \u00e8 stata suggerita una dieta pi\u00f9 durofaga-onnivora. Queste differenze nella dieta e nella strategie alimentari sarebbero conformi alla legge di Gause, per cui due specie in competizione per la stessa nicchia ecologica non possano coesistere tra loro per un lungo periodo di tempo senza differenziarsi o dominare l'una sull'altra a lungo termine. Oltre alla diversa morfologia del cranio, i due taxa potrebbero anche essere stati in grado di coesistere a causa delle enormi dimensioni delle Pebas Mega-Wetlands che abitavano, poich\u00e9 questo ecosistema si estendeva su gran parte del Sud America settentrionale durante il Miocene medio. Ci\u00f2 potrebbe anche aver impedito ai due taxa di essere in diretta concorrenza sui terreni di nidificazione e per i luoghi dove crogiolarsi al sole.\nLa dieta di \"Stupendemys\" potrebbe essere stata molto varia e ampia, forse includendo molluschi e altre prede dal guscio duro, nonch\u00e9 vertebrati, come suggerito da Meylan e colleghi per \"Caninemys\". Grazie alle sue dimensioni sarebbe stato facile per l'animale nutrirsi di vari pesci, serpenti e piccoli coccodrilli. Inoltre, una dieta ampia e variegata avrebbe aiutato l'animale a mantenere le sue grandi dimensioni corporee. Inoltre, Cadena e colleghi sottolineano anche il ruolo delle tartarughe come dispersori di semi nell'Amazzonia moderna. Le tartarughe moderne sono estremamente importanti per la dispersione dei semi di molte piante, consumando ad esempio frutti di palma (Arecaceae), anche quelle in cui i frutti non costituiscono una parte importante della loro dieta. Tra queste figura anche \"Peltocephalus dumerilianus\", il parente vivente pi\u00f9 stretto di \"Stupendemys\", che, con la sua enorme apertura boccale sarebbe stata in grado di ingoiare anche i pi\u00f9 grandi frutti sudamericani. Pare infatti via sia una correlazione tra le dimensioni delle tartarughe e la quantit\u00e0 di frutta che mangiano, pertanto \"Stupendemys\" doveva essere un elemento molto importante all'interno del suo ambiente.\nDimorfismo sessuale.\nL'assenza di corna sulla maggior parte dei carapaci degli esemplari di \"Stupendemys\" indica che quest'ultime non erano usate come meccanismo di difesa. Tuttavia, la loro posizione frontale sul carapace potrebbe indicare che avrebbero potuto essere usate nei combattimenti intraspecifici. Cadena e colleghi ipotizzano che le corna del carapace potrebbero essere state un tratto sessualmente dimorfico che si ritrovava esclusivamente nei maschi, suggerendo che fossero usate in modo simile alle corna e ai palchi degli artiodattili. Tra le tartarughe esistenti un comportamento simile pu\u00f2 essere riscontrato nelle tartarughe azzannatrici, alcune delle pi\u00f9 grandi tartarughe d'acqua dolce odierne, note per combattere per il predominio sul territorio. Questa ipotesi \u00e8 supportata dalla presenza di una cicatrice profonda e allungata lungo il corno sinistro di CIAAP-2002-01, che potrebbe essere stata lasciata dal corno di un maschio rivale durante un combattimento. Gli autori suggeriscono inoltre che in \"Stupendemys\", i maschi potrebbero essere stati il sesso pi\u00f9 grande, simile alla condizione vista nei moderni podocnemidi. Tuttavia, altri tratti tradizionalmente sessualmente dimorfici del guscio della tartaruga, come una tacca anale pi\u00f9 profonda o una concavit\u00e0 xifiplastrale non sono stati ancora osservati nei fossili di \"Stupendemys\".\nOntogenesi.\nPrima dello studio del 2021 di Cadena e colleghi, erano stati descritti solo esemplari adulti di \"Stupendemys\". La scoperta di un esemplare con una lunghezza del carapace inferiore a 1 metro fornisce un'idea dei cambiamenti che l'animale subiva durante la crescita. Oltre alle sue piccole dimensioni, l'animale \u00e8 identificato come un giovane adulto in base all'assenza delle grandi corna del carapace e dalla tacca anale poco profonda. L'incisura nucale interna, l'espansione anteriore delle periferiche 1 e 2, i contorni nodulari irregolari, il contatto interno tra il 7\u00b0 e l'8\u00b0 pleurale e le dimensioni relative dei lobi plastrali e la loro disposizione (ad eccezione dei pettorali) rimangono relativamente coerenti con le dimensioni.\nUno dei cambiamenti pi\u00f9 significativi del carapace di \"Stupendemys\" \u00e8 la sua altezza. Con l'et\u00e0 il guscio della tartaruga diventa significativamente pi\u00f9 piatto, mentre la regione nucale sviluppa una pronunciata crescita verso l'alto sul suo margine anteriore e periferico 1, creando un ampio e profondo appoggio anteromediale del carapace. Il secondo e il terzo scuto vertebrale si restringono man mano che l'animale matura da giovane ad adulto, in modo simile a \"Podocnemis\", \"Erymnochelys\" e \"Peltocephalus\". Il 5\u00b0 scuto vertebrale nel frattempo appartiene al pi\u00f9 lungo e pi\u00f9 largo della serie negli adulti pur mantenendo la sua forma trapezoidale. Questo cambiamento ontogenetico negli scudi vertebrali significa che la codifica filogenetica che utilizza la larghezza degli scudi vertebrali in relazione agli scuti pleurici dovrebbe essere trattata con cura a causa della natura variabile di queste caratteristiche durante la crescita, come mostrato da \"Stupendemys\".\nPaleoecologia.\nIl peso di questa tartaruga doveva permetterle di rimanere a lungo sott'acqua. Tuttavia, a causa del suo peso \"Stupendemys\" non doveva essere una gran nuotatrice, dal momento che era incapace di muoversi nelle correnti rapide; \u00e8 quindi probabile che evitasse fiumi dal corso stretto. Si pensa che anche l'habitat in cui viveva abbia avuto un ruolo nel raggiungimento di tali dimensioni: fino al Miocene superiore il Sud America settentrionale ospitava i pi\u00f9 grandi ecosistemi d'acqua dolce e litorali della sua storia geologica, connessi tra loro da una fitta rete di laghi e zone umide. Il luogo in cui sono stati ritrovati i resti di \"Stupendemys\" indicano un areale vasto, che includeva zone fluviali e litorali, in cui \"S. geographica\" doveva essere una specie comune.\n\"Stupendemys\" \u00e8 stata rinvenuta in siti ospitanti una ricca fauna fossile; grazie ai numerosi resti \u00e8 stato possibile ricostruire l'intero ecosistema. Tra i numerosi animali acquatici vi erano pesci, tra cui pesci gatto, caracidi (\"Acregoliath rancii\", \"Colossoma macropum\"), il dipnoo sudamericano \"Lepidosiren paradoxa\", i cosiddetti trahira (\"Paleohoplias assisbrasiliensis\"), ma anche razze e squali di acqua dolce. Abbondavano anche i coccodrilli, come \"Charactosuchus fisheri\" e forme gigantesche quali \"Gryposuchus\", \"Mourasuchus\", \"Purussaurus\" e i nettosuchidi. \u00c8 noto che almeno alcuni di questi coccodrilli attaccasse e si cibasse di \"Stupendemys\", come dimostrato dal ritrovamento di un dente di caimanine sul carapace di un esemplare. Erano presenti anche altre tartarughe come \"Chelus colombiana\" (un parente estinto dell'attuale mata mata) e \"Geochelone\". Nelle acque vivevano anche delfini d'acqua dolce e l'anhinga \"\"Anhinga\" fraileyi\".\nTra gli animali terrestri che frequentavano la zona, vi erano numerosi mammiferi di grande taglia: bradipi terricoli (\"Acremylodon campbelli\"), notoungulati (\"Gyrinodon\" e \"Trigodon\"), i veloci proteroteriidi e un numero notevole di roditori giganteschi (\"Neoepiblema\", \"Phoberomys\", \"Potamarchus\", \"Telicomys\"). Vi erano anche mammiferi pi\u00f9 piccoli, come l'aluatta \"Stirtonia\" e il pipistrello \"Noctilio lacrimaelunaris\".\nSi pensa che i cambiamenti nei sistemi fluviali in cui viveva questa specie, dovuti all'innalzamento delle Ande, iniziato nel Miocene medio, ne abbiano ridotto l'habitat portando alla scomparso di questo ecosistema e all'estinzione di \"Stupendemys\" all'inizio del Pliocene."}
{"id": "2423926", "revid": "1305772", "url": "https://it.wikipedia.org/wiki?curid=2423926", "title": "Post vendita automobilistico", "text": "Il post vendita automobilistico, altrimenti noto col termine inglese di \"aftermarket automobilistico\", \u00e8 il settore del mercato automobilistico che riguarda la produzione di componenti e ricambi, il riciclo, la distribuzione, la rivendita e l'installazione di tutte le parti dei veicoli, i prodotti chimici, le attrezzature, gli equipaggiamenti e gli accessori per le automobili, per i veicoli commerciali ed industriali. Questa parte si attiva dopo la vendita del veicolo al consumatore da parte del costruttore.\nTale segmento economico trova la maggiore espressione in Europa e Stati Uniti d'America. Le dimensioni dei due principali mercati sono:\nIl post vendita permette di fornire agli automobilisti una vasta scelta di servizi, piani di manutenzione o personalizzazioni per le loro vetture.\nAl suo interno \u00e8 possibile reperire parti di ricambio meccaniche, elettroniche, meccatroniche, elettroidrauliche pezzi della carrozzeria, accessori di utilizzo comune e per la modifica estetica o per l'incremento delle prestazioni.\nIl mercato offre parti di ricambio ed accessori di diversa qualit\u00e0 e prezzi per tutte le marche e i modelli di veicoli.\nGrazie a questo settore i consumatori finali hanno la possibilit\u00e0 di scegliere se far riparare la vettura presso i punti di assistenza delle case automobilistiche, o presso gli autoriparatori professionali indipendenti, potendo inoltre intervenire autonomamente per le operazioni di tipo fai da te.\n Questo processo si \u00e8 innescato da quando la componente tecnologica sulle vetture \u00e8 aumentata considerevolmente e in conseguenza \u00e8 cresciuta la difficolt\u00e0 di accesso alle informazioni tecniche necessarie alla manutenzione e riparazione dei veicoli da parte degli operatori del canale IAV.\nI due temi di confronto tra i canali IAV e OES sono:"}
{"id": "2423927", "revid": "7969", "url": "https://it.wikipedia.org/wiki?curid=2423927", "title": "Provincia di Faryab", "text": ""}
{"id": "2423931", "revid": "767487", "url": "https://it.wikipedia.org/wiki?curid=2423931", "title": "Charles Wyville Thomson", "text": "Fu lo scienziato alla guida della Spedizione Challenger.\nCarriera.\nEra figlio di un chirurgo al servizio della British East India Company.\nFrequent\u00f2 il Merchiston Castle School e l'Universit\u00e0 di Edimburgo, dove ottenne una cattedra nel 1850. Nel 1851 divenne professore di botanica all'Universit\u00e0 di Aberdeen. Nel 1853 ottenne un posto come professore di storia naturale al Queen's College di Cork, in Irlanda, succedendo al professor Hincks. Un anno pi\u00f9 tardi ottenne la cattedra di mineralogia e geologia alla Queen's University di Belfast e nel 1860 fu trasferito alla cattedra di storia naturale presso la stessa istituzione. Nel 1868 assunse gli incarichi di professore di botanica al Royal College of Science, Dublino, ed infine nel 1870 divenne professore di storia naturale all'Universit\u00e0 di Edimburgo.\nInteressi.\nWyville Thomson \u00e8 ricordato per i suoi studi di biologia marina. Essendo interessato alle forme di vita marine, e stimolato dai risultati degli studi di Michael Sars nel mare profondo al largo delle coste norvegesi, persuase la Marina Reale a concedergli il permesso di usare l'HMS Lightning e l'HMS Porcupine per le spedizioni di dragaggio in alto mare nelle estati del 1868 e del 1869. Esse mostrarono che la vita animale esisteva fino alle profondit\u00e0 di 650 braccia (1.200 m), che tutti i gruppi invertebrati marini sono presenti a questa profondit\u00e0, e che le temperature nel mare profondo non sono costanti come si era supposto fino ad allora, ma variano considerevolmente, e indicano la circolazione oceanica. Questi risultati furono descritti ne \"Le Profondit\u00e0 del Mare\", che egli pubblic\u00f2 nel 1873.\nSpedizione Challenger.\nI notevoli risultati idrografici e zoologici che Wyville Thomson aveva dimostrato, in aggiunta alla crescenti esigenze della telegrafia oceanica, spinsero ben presto la Marina Reale a concedere l'uso della \"HMS Challenger\" per una spedizione globale. Wyville Thomson fu selezionato come capo scienziato, e la nave salp\u00f2 il 23 dicembre 1872.\nConseguenze.\nLa Spedizione Challenger fu considerata un grande successo, e al suo ritorno Wyville Thomson ricevette numerose onorificenze accademiche, come pure un cavalierato. Nel 1877 pubblic\u00f2 due volumi, \"Il Viaggio della Challenger nell'Atlantico\", un resoconto preliminare dei risultati del viaggio. Trascorse i successivi due anni lavorando in incarichi amministrativi connessi alla pubblicazione della monografia completa del viaggio. Wyville Thomson aveva una mentalit\u00e0 altamente eccitabile, e la sua salute fu generalmente cagionevole per tutta la sua vita. Trov\u00f2 il fatto di dover trattare con gli editori sulle condizioni per la pubblicazione di 50 volumi di dettagliate illustrazioni e descrizioni scientifiche enormemente stressante. Nel 1879 smise di svolgere i suoi incarichi universitari, abbandon\u00f2 la supervisione dei rapporti della spedizione nel 1881, pass\u00f2 il resto dei suoi giorni nel letto e, ormai un uomo distrutto, mor\u00ec a Bonsyde il 10 marzo 1882. La pubblicazione fu infine completata dal suo amico e collega Sir John Murray. Wyville Thomson \u00e8 commemorato nella vetrata colorata sopra l'altare nella Chiesa Parrocchiale di St. Michael, a Linlithgow. Inoltre la Dorsale Wyville-Thomson nell'Oceano Atlantico Settentrionale prende nome da lui."}
{"id": "2423934", "revid": "21880", "url": "https://it.wikipedia.org/wiki?curid=2423934", "title": "Riserva naturale Torbiere del Sebino d'Iseo", "text": ""}
{"id": "2423936", "revid": "599013", "url": "https://it.wikipedia.org/wiki?curid=2423936", "title": "Aftermarket", "text": ""}
{"id": "2423938", "revid": "46291", "url": "https://it.wikipedia.org/wiki?curid=2423938", "title": "Salix polaris", "text": "Il salice polare (Salix polaris ) \u00e8 una specie di salice che ha una distribuzione circumpolare nell'alta tundra artica, estendendosi a nord ai limiti delle terra, e a sud dell'Artico nelle montagne della Norvegia, negli Urali settentrionali, e nell'Altaj settentrionale, Kam\u010datka, e la Columbia Britannica, Canada.\nPossiede le seguenti caratteristiche: \u00e8 uno dei pi\u00f9 piccoli salici del mondo, \u00e8 un \"procombente\", un arbusto nano rampicante, alto soltanto 2\u20139\u00a0cm, ed ha ramificazioni sotterranee o stoloni negli strati del suoli pi\u00f9 superficiali. Le foglie sono arrotondate-ovate, 5\u201332\u00a0mm lunghe e 8\u201318\u00a0mm larghe, verde scuro e ha i bordi non frazionati. \u00c8 una pianta dioica, ovvero esistono come piante separate femminili e maschili. I fiori sono raggruppati in corti amenti capaci di produrre soltanto pochi fiori. Il frutto \u00e8 di colore brunastro con capsula pelosa. I lunghi stoloni con peduncoli liberamente-radicati strisciano sopra \"tappetini\" di muschi e licheni, tenendoli uniti insieme e proteggendoli dal vento. Esso cresce anche sulla ghiaia aperta come nella vegetazione chiusa.\nI resti fossili delle specie provenienti dai periodi glaciali del Pleistocene sono conosciute nel sud Europa, Inghilterra meridionale, Alpi, e Carpazi.\nLe specie sono anche state riportate dall'Arizona, ma questo non viene accettato dall'USDA."}
{"id": "2423939", "revid": "339392", "url": "https://it.wikipedia.org/wiki?curid=2423939", "title": "Automotive aftermarket", "text": ""}
{"id": "2423940", "revid": "287204", "url": "https://it.wikipedia.org/wiki?curid=2423940", "title": "Providence Steamrollers 1946-1947", "text": "La stagione 1946-47 dei Providence Steamrollers fu la 1\u00aa nella BAA per la franchigia.\nI Providence Steamrollers arrivarono quarti nella \"Eastern Division\" con un record di 28-32, non qualificandosi per i play-off."}
{"id": "2423946", "revid": "1658", "url": "https://it.wikipedia.org/wiki?curid=2423946", "title": "Gassino", "text": ""}
{"id": "2423947", "revid": "125769899", "url": "https://it.wikipedia.org/wiki?curid=2423947", "title": "Superkid eroe bambino", "text": " \u00e8 un manga creato da Fujiko Fujio, da cui sono state tratte due serie anime (di cui la seconda \u00e8 nota in Italia con il titolo Superkid) ed alcuni film. \nStoria.\nMitsuo Suwa \u00e8 un bambino stravagante, che riceve dal misterioso supereroe Birdman uno speciale elmetto che gli fornisce un'incredibile forza e lo rende capace di volare. Diventa cos\u00ec un supereroe, Perman (\"Superkid\" nella versione italiana dell'anime anni '80) e si dedica a combattere i criminali e le ingiustizie. In questa missione Mitsuo non \u00e8 solo; infatti a lui si aggregano un bambino ciccione, una bambina e una scimmietta che posseggono un kit speciale composto da un casco che conferisce loro la forza, un mantello per volare e una ricetrasmittente a forma di P che, oltre a tenerli in contatto, consente anche la trasformazione. La cosa divertente \u00e8 che hanno anche un robot che, se premuto il naso, si trasforma nella persona che ha spinto il pulsante prendendo cos\u00ec il suo posto; viene allora usato per fare le faccende di casa o andare a scuola ingannando i genitori, ignari di tutto questo.\nManga.\nLa prima serie del manga \u00e8 stata pubblicata dal dicembre 1966 al dicembre 1968 su varie riviste, spesso in contemporanea. Una seconda serie \u00e8 cominciata ad aprile 1983 e continuata fino a marzo 1986.\nAnime.\nAnime del 1967/1968.\nLa prima serie animata di Superkid, realizzata in bianco e nero da Studio Zero e Tokyo Movie, \u00e8 andata in onda dal 2 aprile 1967 al 14 aprile 1968, tutte le domeniche alle 19:30 sulla TBS, e comprende 54 episodi divisi in due segmenti ciascuno. Questa serie, oltre a non essere stata distribuita all'estero, \u00e8 stata per molto tempo dimenticata anche in Giappone, e ne erano disponibili solo copie amatoriali di alcuni episodi, di qualit\u00e0 scarsa. \u00c8 stata pubblicata per la prima volta in DVD in patria solo nel 2010, ed anche in questa raccolta alcuni episodi risultano rovinati, tagliati o perduti.\nAnime del 1983/1985.\nLa seconda serie animata, realizzata a colori da Studio APU, comprende 526 episodi: i primi 513 sono lunghi 11 minuti e sono stati trasmessi in Giappone in uno spazio orario di un quarto d'ora dal luned\u00ec al sabato, dal 4 aprile 1983 al 30 marzo 1985, su TV Asahi; quelli dal 514 al 526 durano invece 22 minuti e sono andati in onda dal 2 aprile al 2 luglio 1985.\nQuesta serie \u00e8 stata anche in parte distribuita in Italia con il titolo Superkid e trasmessa circa dal 1985 su alcune televisioni locali, inizialmente del circuito Euro TV: l'emittente laziale Super 3 \u00e8 stata l'ultima a replicarlo ancora negli anni 2000. L'edizione italiana storica comprende 51 episodi da 22 minuti ottenuti montando a coppie i primi 104 segmenti giapponesi (con alcune omissioni), mentre il resto della serie \u00e8 rimasto inedito. Dopo alcuni anni di assenza, dal 16 aprile 2018 la serie \u00e8 replicata nel contenitore Contactoons sulla syndication Universe, in versione restaurata e con il titolo Superkid, piccolo grande eroe.\nEpisodi.\nNella lista seguente si segnala il numero dei segmenti giapponesi ed in parentesi la corrispondenza con gli episodi andati in onda tradizionalmente in Italia (ad esempio, 1a indica la prima parte della prima puntata italiana, 1b la seconda parte della stessa).\nNella messa in onda su Contactoons nel 2018, i segmenti vengono nuovamente rimontati a coppie per 50 episodi complessivi, seguendo meglio l'ordine giapponese: vengono omessi i segmenti 25 e 26 non doppiati all'epoca, il numero 29 \"L'impostore\" ed il numero 60 \"Robot al soccorso\".\nTutti gli episodi giapponesi seguenti sono inediti in Italia.\nSigle.\nNell'edizione italiana si sono mantenute le sigle originali giapponesi:\nNel 2018 \u00e8 stata realizzata una sigla italiana per le trasmissioni nel contenitore \"Contactoons\" su Caf\u00e8TV24 intitolata \"Super Kid, piccolo grande eroe\", cantata da Santo Verduci."}
{"id": "2423948", "revid": "287204", "url": "https://it.wikipedia.org/wiki?curid=2423948", "title": "Internazionali BNL d'Italia 2008", "text": "Il Masters di Roma 2008 (chiamato anche \"Internazionali BNL d'Italia\" per motivi di sponsorizzazione) \u00e8 stato un torneo di tennis giocato sulla terra rossa. \n\u00c8 stata la 65\u00aa edizione del Roma Masters, che fa parte della categoria ATP Masters Series nell'ambito dell'ATP Tour 2008,\ne della Tier I nell'ambito del WTA Tour 2008. \nSia che il torneo maschile che quello femminile si sono giocati al Foro Italico di Roma in Italia, il torneo maschile si \u00e8 giocato dal 5 all'11 maggio 2008, e quello femminile dal 12 al 18 maggio 2008.\nCampioni.\nSingolare maschile.\n Novak \u0110okovi\u0107 ha battuto in finale Stanislas Wawrinka 4\u20136, 6\u20133, 6\u20133\nSingolare femminile.\n Jelena Jankovi\u0107 ha battuto in finale Aliz\u00e9 Cornet 6\u20132, 6\u20132\nDoppio maschile.\n Bob Bryan / Mike Bryan hanno battuto in finale Daniel Nestor / Nenad Zimonji\u0107 3\u20136, 6\u20134, [10\u20138]\nDoppio femminile.\n Yung-jan Chan / Chia-jung Chuang hanno battuto in finale Iveta Bene\u0161ov\u00e1 / Janette Hus\u00e1rov\u00e1 7\u20136 (7\u20135), 6\u20133"}
{"id": "2423951", "revid": "767487", "url": "https://it.wikipedia.org/wiki?curid=2423951", "title": "Jake Weber (cestista)", "text": ""}
{"id": "2423955", "revid": "110157", "url": "https://it.wikipedia.org/wiki?curid=2423955", "title": "Pelh\u0159imov", "text": "Pelh\u0159imov (in tedesco \"Pilgrams\") \u00e8 una citt\u00e0 della Repubblica Ceca, capoluogo del distretto omonimo, nella regione di Vyso\u010dina.\nStoria.\nDopo che Vladislao II, nel 1144, cedette all'episcopato di Praga la regione orientale di Ch\u00fdnov fino al confine moravo, segu\u00ec la colonizzazione del territorio, il cui centro principale era \u0158e\u010dice.\nIl primo insediamento sorse presumibilmente nella seconda met\u00e0 del XII secolo, nell'area in cui si trova l'attuale Star\u00fd Pelh\u0159imov."}
{"id": "2423958", "revid": "173617", "url": "https://it.wikipedia.org/wiki?curid=2423958", "title": "Juan Manuel M\u00e1rquez", "text": "Soprannominato \"Dinamita\", \u00e8 stato campione mondiale in quattro classi di peso, nonch\u00e9 terzo pugile messicano a raggiungere tale traguardo dopo \u00c9rik Morales e Jorge Arce. Nel corso della sua lunga carriera ha vinto un totale di sette titoli mondiali.\nAnnoverato fra i pi\u00f9 grandi pugili messicani nella storia della disciplina, \u00e8 stato nominato \"Fighter of the Year\" da Ring Magazine nel 2012. BoxRec lo ha inserito al primo posto nella classifica dei migliori pugili messicani \"pound for pound\" di sempre. Dotato di uno stile di combattimento altamente tecnico e versatile, si \u00e8 contraddistinto per la sua abilit\u00e0 di \"counter-puncher\", ossia di picchiatore d'incontro abile sia nella fase difensiva tra le corde che nel contrattacco. \u00c8 ricordato soprattutto per essere stato l'irriducibile avversario di Manny Pacquiao, con il quale si \u00e8 confrontato in quattro memorabili incontri, considerati tra i pi\u00f9 duri ed emozionanti della storia della \"boxe\". La sua carriera \u00e8 stata inoltre caratterizzata dalla cooperazione con lo storico allenatore messicano Nacho Berist\u00e1in, membro della International Boxing Hall of Fame.\n\u00c8 il fratello maggiore di Rafael, anch'egli divenuto pugile professionista.\nBiografia.\nOrigini e infanzia.\nNato a Citt\u00e0 del Messico il 23 agosto 1973, M\u00e1rquez \u00e8 nato in una famiglia numerosa: \u00e8 uno degli otto figli di un ex pugile professionista che ha combattuto un totale di 35 match. Entrati per la prima volta in palestra in giovanissima et\u00e0, Juan e suo fratello Rafael (attuale campione del mondo dei pesi gallo) si sono subito appassionati alla dolce scienza, iniziando a combattere in tornei amatoriali all'et\u00e0 di 13 anni.\nCarriera.\nCarriera da dilettante.\nM\u00e1rquez ha finito la sua carriera da dilettante con un record di 35-1 e due vittorie al torneo Golden Gloves.\nCarriera da professionista.\nHa debuttato il 29 maggio 1993 all'et\u00e0 di 19 anni, perdendo per squalifica contro Javier Duran.\nPesi piuma.\nM\u00e1rquez rimase imbattuto per sei anni compilando un record di 29-1 che incluse vittorie contro i futuri campioni come Agapito Sanchez, Julio Gervacio e Alfred Kotey. Nel 1997, M\u00e1rquez vinse il titolo WBO NABO nei pesi piuma che difese sette volte. Durante questo periodo, fu indicato come il \"miglior combattente senza un titolo mondiale\".\nM\u00e1rquez VS Pacquiao I.\nNel maggio 2004, M\u00e1rquez affront\u00f2 l'allora tre volte campione del mondo Manny Pacquiao in un match controverso terminato con un pareggio. Nella prima ripresa \"Dinamita\" fu sorpreso da ben tre knockdown da parte di un Pacquiao pi\u00f9 attivo ed energetico. Tuttavia, M\u00e1rquez fu in grado di riprendersi dai tre atterramenti e alla fine di un 2\u00ba round molto combattuto, era evidente che quella sarebbe stata una gara ancora lunga per il pugile filippino. M\u00e1rquez, utilizzando il suo stile da \"counter-puncher\", riusc\u00ec a prendere rapidamente il controllo nella parte centrale del match e contrattacc\u00f2 con abilit\u00e0 ai colpi dell'avversario negli ultimi scalpiti della gara, comunque attivi; ciononostante, per la sorpresa generale, lo scontro terminat\u00f2 in un pareggio. Molti spettatori sorpresi dai tre knockdown di M\u00e1rquez lo vedevano comunque vittorioso nelle tornate successive. I punteggi finali furono di 115-110 per M\u00e1rquez, 115-110 per Pacquiao ed un secco 113-113. Uno dei tre giudici di gara (quello con lo \"score\" finale in perfetta parit\u00e0 113-113) ammise in seguito di aver erroneamente siglato il risultato del primo round con un \"10-7\" in favore di Pacquiao, invece di un consuetudinario \"10-6\" per una ripresa con tre knockdown. Se questo errore fosse stato evitato, l'incontro sarebbe terminato con una vittoria per \"Split Decision\" di Pacquiao.\nPesi welter.\nM\u00e1rquez VS Mayweather Jr..\nDopo il suo passaggio ai pesi welter, M\u00e1rquez decise di affrontare l'ex re \"pound for pound\" Floyd Mayweather Jr.. L'incontro fu fissato ad un peso massimo di 144 libbre. Inizialmente organizzato per il 19 luglio 2009, il match \u00e8 stato posticipato al 19 settembre a causa di un infortunio dello statunitense durante una seduta di allenamento. Nelle operazioni di peso poco prima dello scontro, \"Dinamita\" ha fatto registrare un peso di 142 libbre. Mayweather, per\u00f2, ha registrato un peso di 146 libbre, e ha dovuto pagare l'avversario 600.000 dollari di penale (300.000 a libbra). L'incontro \u00e8 stato molto pubblicizzato dai media, e durante un suo allenamento Juan Manuel ha rivelato un proprio segreto: ha praticato un insolito allenamento detto urofagia, che consiste nell'ingerire la propria urina al fine di recuperare sostanze preziose per l'organismo accidentalmente espulse dal corpo.\nLa differenza di peso si fece certamente sentire nel match tra i due: tutti i round andarono senza particolare difficolt\u00e0 allo statunitense, che fu in grado anche di effettuare un knockdown sul campione messicano. Ciononostante M\u00e1rquez riusc\u00ec ad alzarsi e a proseguire l'incontro, che continu\u00f2 con il dominio di Mayweather sino al termine della gara. Il match fin\u00ec con la vittoria netta di Mayweather per verdetto unanime: 120-107, 119-108 e 118-109.\nGli ultimi incontri.\nA distanza di sette mesi dalla sconfitta subita contro Timothy Bradley, M\u00e1rquez torna sul ring il 17 maggio 2014 al Forum di Inglewood, per affrontare il prospetto statunitense nonch\u00e9 ex campione WBO dei superleggeri Mike Alvarado. La sfida si rivela spettacolare, con M\u00e1rquez che aumenta l'intensit\u00e0 delle proprie combinazioni con il passare delle riprese ed Alvarado che replica con i suoi colpi da distanza ravvicinata. Nell'8\u00ba round lo statunitense subisce un atterramento, per poi atterrare a sua volta M\u00e1rquez nella tornata successiva durante uno scambio di pugni. La contesa termina ai punti dopo 12 riprese con la vittoria del messicano per decisione unanime: 119-108, 117-109 e 117-109. Prima del match il pugile messicano si era procurato un infortunio al ginocchio destro e questo si sarebbe riacutizzato nel corso della sfida.\nL'infortunio al ginocchio subito durante il match con Alvarado si rivela pi\u00f9 serio del previsto ma non necessita di operazione. M\u00e1rquez passa cos\u00ec la prima parte del 2015 a svolgere un programma di fisioterapia, dovendo rifiutare diversi match a lui proposti."}
{"id": "2423964", "revid": "287204", "url": "https://it.wikipedia.org/wiki?curid=2423964", "title": "Palaeotrionyx", "text": "Palaeotrionyx era un chelone criptodiro della famiglia dei Trionichidi, vissuto in America settentrionale (regioni occidentali) nel Paleocene, che poteva raggiungere una lunghezza di 45\u00a0cm.\nForma estinta d'acqua dolce, questo animale era un criptodiro specializzato. Diversamente da altre forme affini, aveva un lungo collo mobile, 3 dita in ogni arto, corazza ricoperta di pelle (e non di piastre cornee). Probabilmente era simile, per l'aspetto e le modalit\u00e0 di vita, ai suoi \u00abcugini\u00bb viventi del genere \"Trionyx\", dell'Africa e dell'America settentrionale. Come questi era probabilmente onnivoro e utilizzava il becco tagliente per brucare vegetali acquatici o catturare insetti, molluschi, gamberi e piccoli pesci."}
{"id": "2423968", "revid": "547034", "url": "https://it.wikipedia.org/wiki?curid=2423968", "title": "Jugoslavismo", "text": "Lo jugoslavismo o iugoslavismo \u00e8 una corrente politico-ideologica mirante all'unificazione di tutti i popoli slavi meridionali, ossia quelli stanziati nella penisola balcanica. Variante del panslavismo e a esso strettamente legata nella genesi e nello sviluppo, approd\u00f2, nel 1918, alla formazione del Regno dei Serbi, Croati e Sloveni, pi\u00f9 tardi rinominato Regno di Iugoslavia (1929). Dopo la Seconda guerra mondiale lo Stato divenne una repubblica federale di ordinamento socialista (Repubblica Socialista Federale di Iugoslavia) fino alla sua dissoluzione negli anni novanta del XX secolo; nonostante l'attuale frammentazione politica, tuttavia, lo iugoslavismo conta ancora numerosi sostenitori; tra i pi\u00f9 noti c'\u00e8 il poeta e sceneggiatore Abdulah Sidran. Un sostenitore di questo pensiero era lo scrittore Predrag Matvejevi\u0107, morto a Zagabria nel 2017.\nLo jugoslavismo tra le due guerre.\nCon la fondazione del Regno dei Serbi, Croati e Sloveni, l'idea che i popoli slavi meridionali rappresentassero un unico gruppo nazionale divenne ideologia ufficiale dello Stato. Si consolid\u00f2 una visione che considerava gli jugoslavi un \"popolo dai tre nomi\" (serbo, croato e sloveno). Serbi, croati e sloveni venivano spesso definite le tre trib\u00f9 della nazione jugoslava. Tale versione dello jugoslavismo venne integrata nelle politiche dell'identit\u00e0 promosse dalle istituzioni statali. Con l'istaurazione della dittatura di Re Alessandro I di Jugoslavia, il 6 gennaio del 1929, si verific\u00f2 una intensificazione della politica di nation-building jugoslavista nel Paese. Su iniziativa del sovrano, venne promossa una variante \"integrale\" dello jugoslavismo, che rinunciava al riconoscimento delle differenze \"tribali\" e puntava al consolidamento di una nazione jugoslava indivisa. Tale approccio venne ridimensionato dopo l'assassinio di Re Alessandro I di Jugoslavia, il 9 ottobre 1934 a Marsiglia.\nLo jugoslavismo nella Jugoslavia socialista.\nIl Partito Comunista di Jugoslavia/Lega dei Comunisti di Jugoslavia mantenne una politica di sostegno all'unificazione dei popoli jugoslavi, rigettando tuttavia lo jugoslavismo di epoca monarchica. Lo jugoslavismo socialista riconosceva le singole e separate identit\u00e0 nazionali di serbi, croati, slaveni, montenegrini e macedoni (negli anni sessanta verranno riconosciuti anche i bosniaci musulmani/bosgnacchi) e ne organizzava la convivenza attraverso un sistema federale. Tale approccio era espresso dal motto \"fratellanza e unit\u00e0\", affermatosi durante la Seconda guerra mondiale, nel corso della resistenza partigiana condotta dalle forze guidate dal Partito contro le forze occupanti dell'Asse. Nella Jugoslavia socialista l'identit\u00e0 socialista e quella jugoslava si affiancavano e contaminavano. Le politiche dell'identit\u00e0 oscillarono tra la valorizzazione della prossimit\u00e0 culturale tra le nazioni slavomeridionali e la rappresentazione dello jugoslavismo come una forma di internazionalismo declinato a livello locale, che poteva risultare inclusivo anche delle minoranze nazionali che vivevano nella federazione jugoslava. Il primo approccio fu prevalente negli anni quaranta e cinquanta, mentre il secondo si afferm\u00f2 in particolare a partire dall'inizio degli anni sessanta."}
{"id": "2423969", "revid": "599013", "url": "https://it.wikipedia.org/wiki?curid=2423969", "title": "Suore francescane missionarie di Susa", "text": "Le Suore francescane missionarie di Susa sono un istituto religioso femminile di diritto pontificio.\nStoria.\nLa congregazione venne fondata a Susa il 4 ottobre 1882 dal vescovo Edoardo Giuseppe Rosaz (1830-1903) per la gestione del \"Ritiro delle povere Figlie di Maria\", una scuola per fanciulle povere aperta dallo stesso Rosaz nel 1856. Le prime postulanti si formarono presso le Figlie di Nostra Signora della Misericordia e la fraternit\u00e0 ricevette l'approvazione diocesana il 2 febbraio 1903.\nL'istituto, aggregato all'Ordine dei Frati Minori Cappuccini dal 9 marzo 1906, ricevette il pontificio decreto di lode il 10 luglio 1934 e le sue costituzioni vennero approvate definitivamente dalla Santa Sede il 27 luglio 1942.\nIl fondatore \u00e8 stato beatificato da papa Giovanni Paolo II nel 1991.\nAttivit\u00e0 e diffusione.\nLe Francescane Missionarie di Susa si dedicano alla cura degli ammalati poveri, sia a domicilio che negli ospedali, e all'assistenza e all'educazione dell'infanzia e della giovent\u00f9 in asili, scuole e orfanotrofi.\nOltre che in Italia, sono presenti in Albania, Brasile, Mozambico; la sede generalizia \u00e8 a Susa.\nAl 31 dicembre 2005 l'istituto contava 139 religiose in 25 case."}
{"id": "2423970", "revid": "729019", "url": "https://it.wikipedia.org/wiki?curid=2423970", "title": "Atlantic Fleet (Royal Navy)", "text": "La Atlantic Fleet \u00e8 stata una delle principali flotte della Royal Navy.\nSono esistite due formazioni principali nella marina britannica denominate ufficialmente \"Atlantic Fleet\": la prima venne creata nel 1909 e rimase attiva fino al 1914, tornando poi in uso tra il 1919 ed il 1932.\nNel 1909 venne creata dalla \"Channel Fleet\" durante una riorganizzazione della marina portata avanti dall'allora Primo Lord del Mare, l'Ammiraglio della Flotta Jackie Fisher.\nNel 1914 le crescenti tensioni con la Germania forzarono la Royal Navy a rivedere i propri assetti strategici e quindi la maggioranza delle unit\u00e0 vennero riunite nella \"Home Fleet\", poi rinominata \"Grand Fleet\".\nL\"'Atlantic Fleet\" venne quindi ricreata dopo la fine della Prima guerra mondiale, quando le forze navali inglesi vennero riorganizzate in funzione della nuova situazione politica ed economica dell'europa continentale. Le navi assegnatele provenivano dallo smembramento della \"Grand Fleet\", che aveva combattuto nella Battaglia dello Jutland, ma non tutte vennero assegnate a questa flotta.\nNella sua breve storia l\"'Atlantic Fleet\" non combatt\u00e9 mai in una battaglia navale. L'unico momento in cui l'attenzione si appunt\u00f2 su questa flotta fu il cosiddetto Ammutinamento di Invergordon, nel 1931, durante il quale marinai della flotta, in seguito ad un taglio degli stipendi, per due giorni si rifiutarono apertamente di obbedire agli ordini. Nel 1932 l'Ammiragliato, scosso dagli avvenimenti di Invergordon, rinomin\u00f2 la flotta con il vecchio nome di \"Home Fleet\", pensando cos\u00ec di rimuovere pi\u00f9 in fretta la memoria dell'incidente."}
{"id": "2423979", "revid": "228587", "url": "https://it.wikipedia.org/wiki?curid=2423979", "title": "Woman", "text": "Woman (donna in lingua inglese) pu\u00f2 riferirsi a:"}
{"id": "2423990", "revid": "173617", "url": "https://it.wikipedia.org/wiki?curid=2423990", "title": "\u00c9rik Morales", "text": "Soprannominato \"El Terrible\", \u00e8 ex sette volte campione WBC e WBO dei pesi supergallo (122 libbre). Ha inoltre detenuto il titolo WBC dei pesi piuma, WBC e IBF dei superpiuma. Morales ha inoltre sconfitto tredici campioni del mondo nel corso della sua carriera. Famose le sue trilogie con Marco Antonio Barrera e il filippino Manny Pacquiao. Da molti considerato uno dei migliori combattenti della sua generazione, occupa la 49\u00aa posizione dei 50 migliori pugili di sempre.\nOrigini.\nErik Morales \u00e8 nato nel distretto a luci rosse Zona Norte di Tijuana, Messico\nCarriera.\nCarriera da dilettante.\nSotto la tutela di suo padre, Jose Morales (anch'egli ex pugile), il giovane Erik ha iniziato a combattere all'et\u00e0 di 5 anni, riuscendo ad avere una buonissima carriera da dilettante.\nSu un totale di 114 incontri Erik ne ha vinti ben 108 e persi solamente 6 ed \u00e8 riuscito a vincere un totale di 11 titoli di prestigio in Messico."}
{"id": "2423992", "revid": "110157", "url": "https://it.wikipedia.org/wiki?curid=2423992", "title": "Popay\u00e1n", "text": "Popay\u00e1n \u00e8 un comune della Colombia, capoluogo del dipartimento di Cauca. Si trova nella Valle Pubenza, tra la Cordillera Occidental e la Central, nel sud-ovest del paese.\nSi estende su una superficie di 512\u00a0km\u00b2, ed \u00e8 posta ad un'altitudine di 1.737 metri sul livello del mare, 645\u00a0km dalla capitale Bogot\u00e0. Le precipitazioni media della regione sono di 1.941\u00a0mm all'anno, e la temperatura media \u00e8 tra i 18/20\u00a0\u00b0C.\nLa citt\u00e0 venne fondata il 13 gennaio 1537 da Sebasti\u00e1n de Belalc\u00e1zar.\nPopay\u00e1n \u00e8 stata inoltre citata da Giacomo Leopardi nelle operette morali, nel capitolo intitolato \"La scommessa di Prometeo\"."}
{"id": "2423996", "revid": "599013", "url": "https://it.wikipedia.org/wiki?curid=2423996", "title": "Reformation", "text": ""}
{"id": "2423999", "revid": "611126", "url": "https://it.wikipedia.org/wiki?curid=2423999", "title": "Confederations Cup 1992", "text": ""}
{"id": "2424002", "revid": "287204", "url": "https://it.wikipedia.org/wiki?curid=2424002", "title": "True (album)", "text": ""}
{"id": "2424003", "revid": "62741427", "url": "https://it.wikipedia.org/wiki?curid=2424003", "title": "True (Spandau Ballet)", "text": ""}
{"id": "2424006", "revid": "287204", "url": "https://it.wikipedia.org/wiki?curid=2424006", "title": "Al\u00e8 Al\u00e8 Al\u00e8 o-o", "text": ""}
{"id": "2424007", "revid": "228587", "url": "https://it.wikipedia.org/wiki?curid=2424007", "title": "True", "text": ""}
{"id": "2424008", "revid": "6923", "url": "https://it.wikipedia.org/wiki?curid=2424008", "title": "Javier Martina", "text": "Carriera.\nCresciuto nell'Ajax, era da un paio di stagioni alle soglie della prima squadra. Debutta dal primo minuto contro il Twente della stagione 2008-2009, quindi viene scarsamente utilizzato dal tecnico dei lancieri Marco van Basten.\nConvocato per il precampionato dal successore Martin Jol, Javier Martina successivamente \u00e8 stato ancora una volta relegato nella squadra riserve del club olandese. A fine agosto 2009 ha sostenuto un periodo di prova con il Bari, ma non \u00e8 riuscito ad ottenere un contratto con la societ\u00e0 italiana. Nel gennaio 2010 fu mandato in prestito all'HFC Haarlem giocando una partita.\nTornato all'Ajax, viene rilasciato nell'estate del 2010 e, nel gennaio 2011, si trasferisce al Toronto FC, squadra della Major League Soccer."}
{"id": "2424011", "revid": "1573940", "url": "https://it.wikipedia.org/wiki?curid=2424011", "title": "Ruwenzorornis johnstoni", "text": "Il turaco del Ruwenzori (Ruwenzorornis johnstoni ) \u00e8 un uccello della famiglia Musophagidae e unico rappresentante del genere Ruwenzorornis.\nSistematica.\n\"Ruwenzorornis johnstoni\" ha tre sottospecie:\nDistribuzione e habitat.\nQuesto uccello vive nell'Africa centrale, pi\u00f9 precisamente nella Repubblica Democratica del Congo, in Uganda, Burundi e Ruanda."}
{"id": "2424012", "revid": "46291", "url": "https://it.wikipedia.org/wiki?curid=2424012", "title": "Ruwenzorornis", "text": ""}
{"id": "2424019", "revid": "2122884", "url": "https://it.wikipedia.org/wiki?curid=2424019", "title": "Francesco Orlando (doppiatore)", "text": "Dopo la maturit\u00e0 scientifica studia come attore di prosa presso la Scuola d'Arte Drammatica del \"Piccolo Teatro\" di Milano.\nDoppiaggio.\nFilm cinema.\n\u2022Richard Armitage in Castlevania I II II IV stagione -netflix"}
{"id": "2424020", "revid": "486946", "url": "https://it.wikipedia.org/wiki?curid=2424020", "title": "Piccolo popolo delle rocce", "text": ""}
{"id": "2424021", "revid": "125213650", "url": "https://it.wikipedia.org/wiki?curid=2424021", "title": "Fattoria della bile", "text": "Fattoria della bile \u00e8 il nome con cui vengono comunemente chiamati gli allevamenti intensivi di orsi tibetani, detti anche orsi della luna, nel sud-est asiatico, dove tali animali vengono rinchiusi in gabbie strettissime per estrarne la bile, ingrediente utilizzato nella medicina tradizionale cinese.\nStoria.\nDa sempre considerata un ingrediente importante per la medicina tradizionale cinese, la bile era un tempo estratta da orsi precedentemente uccisi. Durante gli anni settanta l'orso tibetano (principale specie che viene utilizzata per l'estrazione) divenne specie protetta in quanto in via d'estinzione e se ne proib\u00ec la caccia. Fu allora ideato questo processo pi\u00f9 economico e veloce in quanto un singolo orso durante tutto l'arco della sua vita, che dura mediamente intorno ai 20 anni, produce molto pi\u00f9 materiale sfruttabile di un esemplare ucciso.\nPrelievo e sue conseguenze.\nGli orsi subiscono prelievi quotidiani attraverso cateteri di metallo inseriti nella cistifellea in condizioni igieniche pessime che causano spesso infezioni e tumori.\nInoltre, per stimolare la produzione di bile, vengono alimentati con pastoni privi di numerosi nutrienti e vitamine normalmente necessari per la loro buona salute, portando spesso a fenomeni di denutrizione.\nInfine, a causa delle dimensioni ridotte delle gabbie di detenzione (si parla mediamente di circa , per animali che possono raggiungere anche l'altezza di pi\u00f9 di ) sono comuni piaghe e deformazioni ossee che portano alla paralisi.\nGli orsi che riescono a sopravvivere a tali torture impazziscono, arrivando spesso a compiere pratiche autolesioniste che possono portare alla morte prematura dell'animale. Per evitare questo, \u00e8 pratica comune tra gli allevatori estirpare denti e artigli.\nIniziative.\nNel 1993, la prima persona ad interessarsi attivamente alla questione degli orsi della luna fu l'inglese Jill Robinson che fond\u00f2 l'Animal Asia Foundation nel 1998 e successivamente il Centro di Recupero degli orsi salvati nel 1999. Le trattative con il governo cinese per la completa e definitiva chiusura di questi luoghi sono "}
{"id": "2424023", "revid": "180202", "url": "https://it.wikipedia.org/wiki?curid=2424023", "title": "Codice sui processi in TV", "text": ""}
{"id": "2424027", "revid": "22356", "url": "https://it.wikipedia.org/wiki?curid=2424027", "title": "Placodus", "text": "Il placodo (gen. Placodus) \u00e8 un rettile marino estinto, appartenente ai placodonti. Visse nel Triassico medio (circa 245 \u2013 237 milioni di anni fa) e i suoi resti fossili sono stati ritrovati in Europa (principalmente in Germania) e in Cina. Era caratterizzato da un'insolita dentatura.\nDescrizione.\nQuesto animale poteva superare i due metri di lunghezza. Il corpo era tozzo, a forma di botte, con collo corto e arti diretti lateralmente come quelli di un rettile di terraferma. Le zampe possedevano cinque dita, dotate probabilmente di membrane interdigitali. La coda era allungata e compressa lateralmente.\nIl cranio di \"Placodus\" era molto robusto, e negli esemplari adulti le ossa nasali, frontali e parietali erano fuse fra loro. Due serie di denti non appuntiti sporgevano nella parte anteriore della mascella e della mandibola. I denti posteriori erano invece larghi e appiattiti, di forma emisferica. Anche il palato era ricoperto di grandi denti bulbosi. Questa formidabile batteria di denti era messa in azione da muscoli masticatori potenti che potevano inserirsi attraverso le due fenestrature presenti nella parte posteriore del cranio per aumentare la potenza del morso. \nIl corpo a forma di botte era retto da una colonna vertebrale notevolmente rigida, dovuta alla particolare articolazione delle vertebre, con i processi vertebrali che si intersecavano fra loro. Il ventre di \"Placodus\" era protetto da una robusta armatura formata dalle costole ventrali (gastralia), piegate a un angolo quasi retto, che conferivano al tronco dell'animale una struttura \u201ca scatola\u201d. Le costole erano anch'esse particolarmente robuste. Una serie di protuberanze ossee (osteodermi) si ergeva dorsalmente lungo la colonna vertebrale e forniva una certa protezione all'animale. Corazze protettive assai pi\u00f9 sviluppate si osservano in placodonti successivi.\nClassificazione.\n\"Placodus\" \u00e8 stato descritto per la prima volta nel 1833 da Louis Agassiz, il quale ritenne che i resti frammentari (ossa del palato con denti piatti e bulbosi) fossero da attribuire a grandi esemplari di pesci picnodonti. Solo nel 1858 Richard Owen riconobbe che \"Placodus\" era in realt\u00e0 un rettile dalla dentatura insolita, suggerendo una parentela con i saurotterigi. Successivamente altri autori hanno messo in dubbio questa classificazione, ma attualmente la maggior parte degli studiosi ritiene che \"Placodus\" e i suoi stretti parenti (i placodonti) siano effettivi rappresentanti dei saurotterigi, che comprendono anche i plesiosauri dal lungo collo.\n\"Placodus\" d\u00e0 il nome all'intero ordine dei placodonti, ma l'unico animale di aspetto davvero affine era \"Paraplacodus\", considerato attualmente il pi\u00f9 basale tra i placodonti. I membri pi\u00f9 derivati sono invece classificati nel gruppo dei ciamodontidi (Cyamodontoidea), dall'aspetto simile a quello delle tartarughe. \"Placodus\" \u00e8 attualmente ritenuto una forma intermedia tra \"Paraplacodus\" e i ciamodonti (come \"Cyamodus\"). \nLa specie tipo, Placodus gigas, \u00e8 anche la pi\u00f9 conosciuta e i suoi fossili si ritrovano principalmente in Germania (ma anche in Italia, Paesi Bassi, Polonia, Francia). Altre specie attribuite a \"Placodus\" sono \"P. antiquior\", descritto da Friedrich von Huene nel 1936 e da alcuni ritenuto un sinonimo di \"P. gigas\", e \"P. inexpectatus\", i cui fossili sono stati ritrovati in Cina e testimoniano l'ampia diffusione di questo genere lungo le coste dell'antico oceano Tetide (Jiang et al., 2008). Altri resti di \"Placodus\" scoperti in Romania potrebbero essere identici alla forma cinese (Diedrich, 2010). \nPaleoecologia e paleobiologia.\n\"Placodus\" non presentava eccezionali adattamenti alla vita acquatica, ma era in ogni caso un animale legato alla vita marina. Si spostava principalmente grazie agli arti anteriori e a movimenti ondulatori della coda lunga e appiattita lateralmente, mentre il corpo a forma di botte era rigido. \nGran parte degli studiosi ritiene che \"Placodus\" fosse un animale durofago, ovvero che si cibava di molluschi presenti sul fondale, i cui gusci venivano frantumati dai grandi denti bulbosi (Rieppel, 1995). I denti anteriori simili a incisivi, invece, potrebbero essere stati utilizzati per staccare i molluschi dal fondo. Alcuni squali attuali, come lo squalo di Port Jackson \"Heterodontus portusjacksoni\" (che si nutre di molluschi, ricci di mare, crostacei) hanno una dentatura dello stesso tipo.\nUna ricerca del 2010 ha invece suggerito che \"Placodus\" non si cibava di molluschi, bens\u00ec di tenere piante marine e di alghe (Diedrich, 2010). Secondo l'autore dello studio, infatti, la struttura delle mascelle e dei denti e la morfologia dello scheletro farebbero pensare ai mammiferi sireni dell'Era Cenozoica, come \"Halitherium\". L'ipotesi sarebbe comprovata dalla mancanza di ritrovamenti fossili di molluschi nella regione dello stomaco di \"Placodus\". Diedrich ha inoltre suggerito che, come i sireni attuali, questi rettili vivessero in grandi gruppi, \u201cbrucando\u201d sul fondale marino.\nL'analisi istologica del femore, infine, indica che \"Placodus\" cresceva in tempi relativamente brevi per raggiungere le dimensioni di un esemplare adulto (de Buffr\u00e9nil e Mazin, 1992)."}
{"id": "2424028", "revid": "24724407", "url": "https://it.wikipedia.org/wiki?curid=2424028", "title": "Placodontidae", "text": ""}
{"id": "2424030", "revid": "1573940", "url": "https://it.wikipedia.org/wiki?curid=2424030", "title": "Musophaga violacea", "text": "Il turaco violetto (Musophaga violacea ) \u00e8 un uccello della famiglia Musophagidae.\nSistematica.\n\"Musophaga violacea\" non ha sottospecie, \u00e8 monotipica.\nDistribuzione e habitat.\nQuesto uccello vive nell'Africa occidentale, in una zona compresa tra il Senegal e il Ciad a nord, e tra la Liberia e la Guinea Equatoriale e il Camerun a sud."}
{"id": "2424031", "revid": "1310927", "url": "https://it.wikipedia.org/wiki?curid=2424031", "title": "Eyong Enoh", "text": "\u00c8 il primo camerunese a giocare con la maglia dei \"lancieri\" con i quali il 15 maggio vince l'Eredivisie nello scontro diretto vinto per 3-1 contro il . Il 2 maggio 2012 vince la sua seconda Eredivisie consecutiva con l'.\nCarriera.\nInizia la sua carriera con il Ma\u011fusa T\u00fcrk G\u00fcc\u00fc, arriva a giocare con l'Ajax. Gioca con Fulham, poi ritorna all'Ajax, Antalyaspor, ed infine il 30 agosto 2014 passa allo Standard Liegi firmando un contratto di due anni."}
{"id": "2424035", "revid": "6923", "url": "https://it.wikipedia.org/wiki?curid=2424035", "title": "Cristian Daniel Ledesma", "text": "Biografia.\nNasce a Buenos Aires, in un piccolo quartiere chiamato Mor\u00f3n. Vive nella capitale argentina per quattro anni, quando nel 1986, insieme ai nove fratelli e ai genitori, si trasferisce a Puerto Madryn, in Patagonia, per cercare fortuna. La prima squadra fu l'Alumni e il suo primo allenatore Victor Pad\u00edn.\nA 14 anni ritorna a Buenos Aires nelle giovanili del Boca Juniors, con il quale ha cominciato a girare il mondo per disputare vari tornei giovanili internazionali e in un torneo in Svizzera nel 2001, a Bellinzona, fu notato dall'allora direttore sportivo del Lecce Pantaleo Corvino che lo port\u00f2 in Italia.\nProprio nella citt\u00e0 salentina ha incontrato la futura moglie Marta, dalla quale ha avuto due figli, Alice e Daniel. Nel 2012 ha aperto un Adidas Store nella citt\u00e0 di Roma, dove ha risieduto dal 2006 al 2015, anno in cui si trasfer\u00ec in Brasile.\nIl 27 aprile 2021 viene annunciato il suo ingaggio da parte della S.S. Lazio Calcio a 8.\nCarriera.\nGiocatore.\nCalcio - Club.\nBoca Juniors.\nNel 1997 a 15 anni \u00e8 ingaggiato dal Boca Juniors ma in quattro anni Ledesma non gioca mai in prima squadra, giungendo solo fino alla squadra primavera, con cui disputa vari tornei internazionali.\nLecce.\nProprio nel 2001, in un torneo svizzero, viene notato dall'allora direttore sportivo del Lecce, Pantaleo Corvino, che decide di portarlo al Lecce. Aggregato alla squadra Primavera vince una Coppa Italia Primavera nel 2002. Esordisce in Serie A il 10 marzo 2002 nella gara persa per 2-1 contro l'Atalanta, disputando l'intero incontro. Conclude la prima stagione con due presenze e il Lecce retrocede in Serie B.\nLa prima partita della seconda stagione arriva il 14 settembre 2002 in occasione della trasferta persa 4-2 contro la Sampdoria; il centrocampista argentino subentra, a 10 minuti dalla fine, a Marco Donadel. Il 1\u00ba dicembre successivo segna la prima rete con la maglia del club salentino, in occasione del pareggio esterno, per 1-1, contro il Verona. Mano a mano prende sempre pi\u00f9 spazio nello scacchiere di Delio Rossi riuscendo a conquistarsi il posto da titolare ed ottenere 30 presenze e 1 rete;il Lecce torna in Serie A solo dopo una stagione.\nIn questa stagione torna nel massimo campionato italiano da titolare inamovibile. L'esordio arriva il 31 agosto in occasione della trasferta persa, per 4-1, contro la Lazio. Il 9 novembre successivo mette a segno la primarete in Serie A,nel pareggio esterno, per 2-2, col Perugia. Nella stagione gioca 31 partite con 1 rete, riuscendo a far piazzare al 10\u00ba posto in campionato la sua squadra.\nNel 2004 \u00e8 prestato temporaneamente al , con il quale disputa una tourn\u00e9e estiva per poi tornare nella squadra salentina. In questa stagione totalizza 37 presenze e 2 reti (entrambe in Coppa Italia), e il Lecce si salva prima del previsto.\nAl termine della stagione 2005-2006 la squadra salentina retrocede e molti giocatori si trasferiscono. In questa stagione Ledesma ha 34 presenze e 2 reti; in totale col Lecce 134 partite e 6 reti.\nLazio.\nNel luglio 2006 viene acquistato dalla Lazio, dopo la retrocessione in Serie B della squadra salentina.\nViene soprannominato \"Patagonia Express\", affibbiato dal giornalista e telecronista sportivo Guido De Angelis, per via delle sue origini, e usato dalla tifoseria laziale.\nEsordisce con la nuova maglia il 20 agosto successivo nel primo turno di Coppa Italia, nella vittoria per 4-0 contro il Rende; Cristian viene sostituito al minuto 74 dal belga Gaby Mudingayi. La prima partita in campionato arriva invece il 10 settembre, nella sconfitta per 2-1 contro il Milan: disputa tutta la partita e viene anche ammonito. Come a Lecce, diventa subito fondamentale per gli schemi di gioco della Lazio, giocando a centrocampo nel trittico composto anche da Gaby Mudingayi e Massimo Mutarelli agendo alle spalle di Stefano Mauri che aveva il compito di mandare in porta la coppia d'attacco Pandev-Rocchi. Il primo gol con la maglia \"biancoceleste\" arriva il 10 dicembre 2006, nel Derby di Roma. Prima del chiudersi della prima frazione di gioco, Cristian inventa un tiro dalla distanza che sorprende il portiere \"giallorosso\" Doni, firmando cos\u00ec il momentaneo 1-0, alla ripresa ci penseranno Massimo Oddo (su rigore) e Massimo Mutarelli a firmare il 3-0 finale. La sua seconda ed ultima rete stagionale la mette a segno nella sconfitta per 4-3 in casa dell'Inter, realizza il gol su calcio di punizione, firmando cos\u00ec il momentaneo 3-2 per la Lazio. Conclude la sua prima stagione in tinte \"biancazzurre\" disputando 36 partite, realizzando 2 gol e con il terzo posto ottenuto in campionato anche la possibilit\u00e0 di giocare il terzo turno preliminare di Champions League della prossima stagione.\nLa seconda stagione si apre il 14 agosto 2007, con la partita d'andata per la qualificazione in Champions League, per Cristian \u00e8 una nuova esperienza visto che con il Lecce non aveva mai raggiunto un traguardo cos\u00ec importante. Di fronte alla Lazio ci sono i romeni della Dinamo Bucarest che impongono ai biancocelesti un pareggio (1-1). Il 25 agosto successivo inizia il campionato e Cristian e la Lazio pareggiano per 2-2 contro il Torino. Tre giorni dopo la Lazio conquista la qualificazione ai gironi di Champions League, frutto della vittoria per 3-1 ai danni della Dinamo Bucarest, anche in questa partita gioca tutti i minuti di gioco. Il 18 settembre 2007 esordisce in Champions nel pareggio per 1-1 contro i greci dell'. Dopo il pareggio per 2-2 ottenuto contro gli spagnoli del Real Madrid, Cristian si ferma per tutto il mese di ottobre per dei problemi al menisco. Torna in campo il 31 ottobre 2007 nel Derby capitolino nel quale i \"giallorossi\" infliggono una sconfitta per 3-2 alla Lazio, in questa gara realizza la sua prima rete stagionale, siglando su punizione l'ultima marcatura dei \"biancazzurri\". In questa stagione realizza anche due gol dalla distanza contro Napoli e Udinese, entrambe pareggiate per 2-2. Chiude la stagione con 43 partite disputate nelle quali ha segnato 3 gol.\nCon la cessione di Luciano Zauri alla Sampdoria, viene nominato nuovo capitano Tommaso Rocchi ed il nuovo vice-capitano sar\u00e0 proprio Cristian. La prima partita stagionale si disputa il 23 agosto 2008, nel terzo turno di Coppa Italia contro il Benevento, gara vinta per 5-1. Il 31 agosto successivo invece arriva la prima giornata di campionato, dove i \"biancazzurri\" battono il Cagliari per 4-1. La prima rete stagionale arriva nel quarto turno di Coppa Italia contro l'Atalanta, su punizione. Il 13 maggio 2009 la Lazio gioca la finale di Coppa Italia contro la Sampdoria: la partita si chiude sull'1-1 con le reti di Mauro Z\u00e1rate per la Lazio e Giampaolo Pazzini per la Sampdoria. Ledesma realizza il primo rigore della serie conclusa da Ousmane Dabo che permette ai \"biancocelesti\" di portare a casa il titolo nazionale. Il capitano della squadra, Cristian Ledesma, alza insieme a Tommaso Rocchi il trofeo appena vinto.\nNella stagione successiva viene messo fuori rosa per problemi contrattuali. La prima esclusione risale alla finale della Supercoppa italiana 2009, e successivamente non viene neppure inserito nella lista dei 21 giocatori convocabili per l'Europa League. Il 26 gennaio 2010 il collegio arbitrale ha dichiarato \"inammissibile\" il ricorso di Cristian Ledesma che aveva chiesto la rescissione del contratto con la Lazio, sperando di potersi trasferire all' come l'ex compagno di squadra Goran Pandev. Il giocatore non pu\u00f2 quindi svincolarsi dalla societ\u00e0. Il 10 febbraio 2010 con l'arrivo in panchina di Edoardo Reja al posto dell'esonerato Davide Ballardini, l'argentino viene reintegrato nella rosa della squadra e il 14 febbraio successivo viene subito schierato tra gli undici titolari dal tecnico friulano nella gara di ritorno di campionato contro il , partita vinta dai \"biancocelesti\" per 2-0. Per il centrocampista argentino si tratta di un ritorno sul campo di gioco dopo un lungo periodo d'inattivit\u00e0. Conclude la stagione con sole 13 partite disputate.\nIl 23 agosto 2010 decide di prolungare il suo contratto fino al 30 giugno 2015. Il suo esordio stagionale arriva il 29 agosto successivo, nella prima partita di campionato persa per 2-1 contro la Sampdoria. Il primo ed unico gol stagionale arriva tre giornate dopo, il 18 settembre, contro la Fiorentina, firmando il momentaneo 1-1; la partita viene vinta 2-1, Cristian in questa occasione esulta mimando con le braccia il volo dell'aquila per segnalare l'avvenuta conciliazione con tutto il mondo \"biancoceleste\". Grazie alle sue buone prestazioni stagionali, viene convocato da Cesare Prandelli per l'amichevole Italia-Romania del 17 novembre 2010. Chiude la stagione con 36 partite disputate ed un solo gol realizzato.\nCristian gioca la sua prima partita della stagione 2011-2012 nei preliminari di Europa League contro il modesto Rabotni\u010dki, la partita viene vinta 6-0. Il 9 febbraio 2012 gioca la sua 200\u00aa partita con la maglia biancoceleste, partita vinta 3-2 contro il . Il 16 febbraio successivo gioca la sua prima partita in campo internazionale ad eliminazione diretta, grazie al superamento dei gironi di Europa League, nella sconfitta per 3-1 contro l'Atl\u00e9tico Madrid. In questa stagione va a segno tre volte, tutte e tre su rigore, contro Genoa, Napoli e . Le partite disputate da Cristian in questa stagione sono ben 47.\nIl 19 dicembre 2012 batte e realizza il secondo rigore della serie contro il Siena negli ottavi di Coppa Italia, il turno viene superato dai \"biancazzurri\". Il 26 maggio 2013 vince la sua seconda Coppa Italia, con la maglia della Lazio, battendo in finale la Roma per 1-0. Conclude la stagione con 52 partite disputate, superando il suo record personale dell'anno precedente.\nIl 18 agosto 2013 perde la Supercoppa italiana 2013 contro la Juventus per 4-0. Il 30 ottobre 2013, grazie alla presenza in campionato nella partita contro il Milan pareggiata per 1-1, diviene il decimo calciatore ad aver disputato pi\u00f9 partite con la maglia biancoceleste; Ledesma supera Renzo Garlaschelli fermo a 276 presenze. Il 5 maggio 2014 raggiunge quota 300 presenze con la maglia della Lazio.\nIl 25 settembre 2014, superando Diego Zanetti, diventa il decimo giocatore ad aver disputato pi\u00f9 incontri di campionato con la maglia della Lazio, con 248 presenze all'attivo. Il 20 maggio 2015 perde la finale di Coppa Italia con la Juventus per 2-1. Gioca l'ultima gara con la maglia della Lazio il 31 maggio successivo allo Stadio San Paolo contro il Napoli, nel match che ha dato ai capitolini l'accesso ai playoff di Champions, entrando in entrambe le azioni degli ultimi due decisivi gol biancocelesti. Il 1\u00ba luglio 2015 scade il proprio contratto con la societ\u00e0 capitolina che non decide di rinnovarlo ulteriormente, cos\u00ec le strade tra il centrocampista oriundo e la Lazio si dividono dopo 9 anni nei quali ha collezionato 318 presenze e 14 reti fregiandosi nel suo palmar\u00e8s di due Coppe Italia e di una Supercoppa italiana.\nLe varie parentesi.\nSantos.\nIl 3 settembre 2015 firma un contratto, con scadenza settembre 2017, con il club brasiliano del Santos. Dopo vari problemi burocratici accompagnati dalla forma fisica non eccellente del giocatore, il 18 ottobre successivo arriva l'esordio in terra brasiliana in occasione della vittoria casalinga, per 3-1, contro il Goi\u00e1s dove sostituisce il compagno di squadra Renato al 76\u00ba minuto. A fine 2015, dopo appena 4 presenze, decide di rescindere il proprio contratto che lo legava al club brasiliano.\nPanath\u012bna\u00efkos.\nIl 14 luglio 2016, dopo alcune settimane che si allenava con la squadra, firma un contratto biennale con il club greco del Panath\u012bna\u00efkos. L'esordio arriva il 28 luglio successivo in occasione della partita di Europa League vinta, per 1-0, contro l'. Il 18 agosto 2016, in occasione della partita di andata del play-off di Europa League, mette a segno su calcio di rigore la sua prima rete con la maglia della squadra greca, firmando il momentaneo 2-0 nella partita vinta, per 3-0, contro i danesi del . Il 10 settembre successivo arriva l'esordio nella Souper Ligka Ellada dove \u00e8 proprio lui ad aprire le marcature della trasferta vinta, per 0-3, contro il . Il 2 ottobre successivo mette a segno la sua prima doppietta con la maglia dei \"verdi\" in occasione della partita casalinga vinta, per 3-1, contro l'. Il 28 dicembre 2016 rescinde il proprio contratto con la squadra greca.\nTernana.\nIl 20 gennaio 2017 firma un contratto semestrale, con opzione per la stagione successiva, con la militante in Serie B facendo cos\u00ec ritorno in Italia dopo le esperienze in Brasile e Grecia. L'esordio arriva il giorno dopo in occasione della trasferta persa, per 1-0, contro il . Il 18 maggio successivo, all'ultima giornata di campionato anche grazie alla sua esperienza, conquista una insperata salvezza riuscendo cos\u00ec a lasciare la squadra in Serie B anche per la stagione successiva.\nLugano.\nL'opzione per la stagione successiva non viene esercitata dai \"rossoverdi\", e perci\u00f2 Ledesma si trova nuovamente svincolato; a luglio 2017 comincia a frequentare il corso da allenatore che si svolge a Coverciano per calciatori svincolati. Il 22 agosto successivo firma un contratto annuale con il club svizzero del . L'esordio arriva il 10 settembre in occasione della trasferta, persa per 3-0, contro lo . Il 28 settembre successivo disputa la sua prima partita di Europa League, con la maglia del Lugano, in occasione della sconfitta interna, per 1-2, contro i romeni della . Conclude la stagione al Lugano con un bottino di 26 presenze.\nPro Piacenza.\nRitornato in Italia, il 5 settembre 2018 viene ingaggiato dal , formazione emiliana di Serie C. In seguito alle difficolt\u00e0 finanziarie della societ\u00e0 piacentina si svincola insieme ad altri giocatori.\nNazionale.\nIn possesso del passaporto italiano, il 14 novembre 2010 riceve la prima convocazione in Nazionale italiana, chiamato dal commissario tecnico Cesare Prandelli in vista dell'amichevole contro la del 17 novembre, data della sua prima ed unica gara con la maglia azzurra. Il giocatore ha affermato che conosce \"Il Canto degli Italiani\" e di non sentirsi un oriundo.\nCalcio a 8 - Club.\nIl 27 aprile 2021 viene annunciato come nuovo centrocampista della sezione calcio a 8 della S.S. Lazio. Decide di accettare la sfida del ritorno all'attivit\u00e0 sportiva per amore dei colori biancocelesti e per tornare a divertirsi. Il 30 aprile 2021 viene ufficialmente presentato a stampa e tifosi, ai quali dichiarer\u00e0 che non vede l'ora di cominciare l'avventura. Come numero di maglia sceglie quello che lo ha accompagnato per tutta la sua carriera: il 24.\nAllenatore.\nRimasto senza contratto dopo l'esperienza alla Pro Piacenza, il 6 settembre 2019 decide di ritirarsi ed accettare la proposta di allenare l'AS LUISS 1999, squadra della nota universit\u00e0 romana militante in Promozione, subentrando a Roberto Rambaudi. Durante quest'esperienza ha ritrovato come calciatore Guglielmo Stendardo, suo compagno ai tempi della Lazio. Nel settembre del 2020 inizia a frequentare a Coverciano il corso UEFA A per poter allenare le prime squadre fino alla Serie C ed essere allenatore in seconda in Serie A e B.. Nel frattempo, con la LUISS, viene promosso in Eccellenza dopo aver terminato il campionato di Promozione al 4\u00ba posto. Il 13 ottobre 2021 verr\u00e0 sostituito proprio da Stendardo con la squadra al terzo posto nel campionato di Eccellenza Lazio 2021-2022 a due punti dalla capolista.\nStatistiche.\nPresenze e reti nei club.\n\"Statistiche aggiornate al 29 dicembre 2018.\""}
{"id": "2424036", "revid": "287204", "url": "https://it.wikipedia.org/wiki?curid=2424036", "title": "Hamburg Masters 2008", "text": "Il Hamburg Masters 2008 \u00e8 stato un torneo di tennis giocato sulla terra rossa. \u00c8 stata la 101\u00aa edizione dell'Hamburg Masters, che fa parte della categoria ATP Masters Series nell'ambito dell'ATP Tour 2008. Si \u00e8 giocato al Rothenbaum Tennis Center di Amburgo in Germania, dal 10 al 18 maggio 2008.\nCampioni.\nSingolare.\n Rafael Nadal ha battuto in finale Roger Federer, 7\u20135, 6\u20137(3), 6\u20133\nDoppio.\n Daniel Nestor / Nenad Zimonji\u0107 hanno battuto in finale Bob Bryan / Mike Bryan, 6\u20134, 5\u20137, 10\u20138"}
{"id": "2424039", "revid": "1543377", "url": "https://it.wikipedia.org/wiki?curid=2424039", "title": "Musophaga rossae", "text": "Il turaco di Lady Ross o turaco di Ross (\"Musophaga rossae\" ) \u00e8 un uccello africano dal piumaggio principalmente viola-bluastro appartenente alla famiglia dei turachi, i Musophagidae.\nDescrizione.\nQuesta specie presenta un dimorfismo sessuale molto leggero, i quanto sia i maschi che le femmine presentano la stessa tonalit\u00e0 di blu intenso con creste di piume e penne remiganti rosse nel loro piumaggio. Tuttavia, le femmine possono presentare una colorazione del becco tendente leggermente pi\u00f9 sul giallo-verde, mentre i maschi presentano sempre un becco giallo brillante, ed entrambi i sessi esibiscono un corto \"casco\" che si dirama dal becco sulla fronte color arancio. Le ali sono rotonde e corte, ideali per brevi voli battuti. I turachi di Ross presentano zampe nere robuste dotate di tre dita che puntano in avanti, ed un quarto dito semi-zigodattilo; questa conformazione del piede li rende ottimi scalatori sulle chiome degli alberi. Sono uccelli di taglia media, le cui dimensioni possono variare dai 38,1 ai 45,7 centimetri (15-18 pollici), per un peso di poco meno di un chilo. Sono considerati uccelli molto robusti che possono sopravvivere dagli 8 ai 20 anni, sia allo stato selvatico sia in cattivit\u00e0, sebbene le fonti sulla durata della vita tendano a variare.\nDistribuzione e habitat.\nQuesto uccello si trova principalmente nei boschi, foreste aperte e habitat ripariali dell'Angola, Botswana, Burundi, Camerun, Repubblica Centrafricana, Repubblica Democratica del Congo, Gabon, Kenya, Ruanda, Sud Sudan, Tanzania, Uganda e Zambia, evitando generalmente le aree densamente boscose. Nonostante la loro dipendenza dalle zone di foresta e la minaccia presentata dalla distruzione del suo habitat a causa dell'espansione dell'agricoltura, il loro numero sembrerebbe comunque stabile. Questi uccelli non migrano e si spostano raramente lontano dal luogo di nascita, sebbene compiano piccoli spostamenti per ricercare il cibo quando questi \u00e8 poco abbondante. \nBiologia.\nDieta.\nQuesti uccelli sono in gran parte frugivori, nutrendosi principalmente di frutti, fiori e semi di piante sia selvatiche che agricole. Difatti la loro dieta a base di frutta e semi li rende uno dei pi\u00f9 grandi spargitori di semi delle regioni in cui abita. Spesso integrano nella loro dieta anche piccoli insetti, come termiti e lumache; soprattutto durante la stagione della cova. Il nome del genere \"Musophaga\" significa \"che si nutre di pl\u00e1tani\", il che \u00e8 un termine improprio, poich\u00e9 raramente questi uccelli si nutrono dei frutti dei banani o altri pl\u00e1tani, preferendo frutti come i fichi. Per via delle loro predilezione per la frutta e la loro alimentazione opportunistica, sono considerati parassiti dagli agricoltori locali.\nRiproduzione.\nI turachi di Ross formano coppie monogame, in cui entrambi i genitori condividono i compiti dell'incubazione e della ricerca del cibo. Possono deporre dalle 2 alle 3 uova per covata, che si schiuderanno dopo circa 25 giorni di cova. Una volta schiusi, i pulcini rimarranno nel nido per altre 4-7 settimane. Curiosamente, i giovani turachi abbandonano il nido ancor prima di aver imparato a volare, essendo gi\u00e0 indipendenti ed abili nell'arrampicarsi nella volta della foresta. I turachi di Ross raggiungono la maturit\u00e0 sessuale dopo un anno di vita e rimangono vicino ai genitori in stormi familiari allargati che possono contare fino a trenta individui. I membri dello stormo spesso si aiutano a vicenda nell'allevamento dei pulcini, specialmente quando si tratta della prima covata di una femmina. Durante la stagione della cova, questi uccelli diventano molto pi\u00f9 territoriali, specialmente nei confronti di uccelli predatori o di individui che non fanno parte del proprio stormo familiare.\nSistematica.\n\"Musophaga rossae\" non ha sottospecie, \u00e8 monotipica.\nIn cattivit\u00e0.\nSi tratta di un uccello abbastanza comune in cattivit\u00e0, sebbene non cos\u00ec comune come il suo parente pi\u00f9 prossimo, il turaco violetto. La loro dieta negli zoo spesso consiste in arance, mele, manghi, pere, papaie, banane e pellet dietetici. Questi uccelli si accomodano bene in cattivit\u00e0 poich\u00e9 preferiscono muoversi sugli alberi anzich\u00e9 volare trovandosi a loro agio nelle serre e nelle voliere. Si riproducono anche pi\u00f9 facilmente che in natura, vivendo anche pi\u00f9 a lungo delle loro controparti selvatiche. Sono tenuti anche come animali domestici, ma la maggior parte degli esemplari in cattivit\u00e0 si trovano in gran parte negli zoo e nei giardini zoologi per via del loro piumaggio colorato e della loro cura relativamente facile."}
{"id": "2424041", "revid": "287204", "url": "https://it.wikipedia.org/wiki?curid=2424041", "title": "Ceresiosaurus", "text": "Il ceresiosauro (gen. Ceresiosaurus) \u00e8 un rettile estinto appartenente ai notosauri. Visse nel Triassico medio (Anisico - Ladinico, circa 240-238 milioni di anni fa) e i suoi resti fossili sono stati ritrovati nel giacimento di Besano / Monte San Giorgio (tra Svizzera e Italia).\nDescrizione.\nCome tutti i notosauri, \"Ceresiosaurus\" era dotato di un corpo relativamente snello e di un collo lungo, che terminava in una testa bassa e fornita di denti aguzzi. In totale, un esemplare adulto raggiungeva la lunghezza di circa 3 metri. Il cranio, in proporzione al resto del corpo, era il pi\u00f9 corto fra tutti i notosauri. Gli arti anteriori erano molto pi\u00f9 robusti e sviluppati di quelli posteriori. In questo animale le dita delle zampe posteriori erano decisamente pi\u00f9 lunghe di quelle della maggior parte degli altri notosauri: si osserva infatti il fenomeno della plurifalangia (aumento in ogni dito del numero delle falangi) per cui le zampe risultavano pi\u00f9 lunghe e di fatto conformate come natatoie. Il cinto pelvico era massiccio e le lunghe coste delle prime vertebre caudali indicano che \"Ceresiosaurus\" possedeva potenti muscoli retrattori del femore.\nDi \"Ceresiosaurus\" sono note due specie: Ceresiosaurus calcagnii, la specie tipo, pi\u00f9 antica e dotata di vertebre massicce, e C. lanzi, pi\u00f9 recente e dotata di uno scheletro leggero senza costole ispessite, con una coda pi\u00f9 corta meglio adattata alla vita in acque pi\u00f9 aperte. \nClassificazione.\nIl genere \"Ceresiosaurus\" venne descritto nel 1931 da Bernhard Peyer, sulla base di un fossile proveniente dal versante svizzero del giacimento di Monte San Giorgio. Successivamente vennero ritrovati altri esemplari completi. Per decenni tutto il materiale fossile \u00e8 rimasto inaccessibile allo studio, e solo nel 2004 la paleontologa Karin H\u00e4nni ha dedicato una monografia a questo genere, istituendo la nuova specie \"C. lanzi\". \n\"Ceresiosaurus\" \u00e8 considerato un rappresentante della famiglia dei notosauridi, un gruppo di rettili acquatici tipici del Triassico. Nel 1998 Oliver Rieppel ha proposto una sinonimia con il genere \"Lariosaurus\", sulla base di presunte affinit\u00e0 anatomiche. Il nuovo studio della H\u00e4nni nel 2004 ha per\u00f2 messo in luce le rilevanti differenze tra i due generi (in particolare per quanto riguarda le zampe posteriori), mantenendo cos\u00ec il genere \"Ceresiosaurus\".\nIl nome \"Ceresiosaurus\" si riferisce a Ceresio, il nome italiano del Lago di Lugano, che si trova ai piedi del Monte San Giorgio. \nPaleoecologia.\n\"Ceresiosaurus\" visse lungo le coste dell'oceano Tetide, che nel Triassico medio formava una serie di lagune dal clima subtropicale. Con una lunghezza media di 2-3 metri, \"Ceresiosaurus\" era uno dei pi\u00f9 grandi animali vertebrati del suo ecosistema, e doveva predare pesci che afferrava grazie ai lunghi denti aguzzi. Il corpo di \"Ceresiosaurus\" era ben adattato all'ambiente marino: gli arti trasformati in organi simili a pinne (con le dita riunite in una sorta di pagaia) potevano essere utilizzati come strumenti di propulsione e di direzione. In particolare, i potenti muscoli presenti dietro le zampe posteriori indicano che queste ultime dovevano giocare un ruolo importante nella locomozione. Questo tipo di propulsione verr\u00e0 sviluppata e perfezionata ancor di pi\u00f9 nei successivi plesiosauri del Giurassico. Analisi istologiche delle due specie di \"Ceresiosaurus\" (Hugi, 2011) hanno portato all'ipotesi che queste due specie avessero sviluppato nicchie ecologiche lievemente differenti."}
{"id": "2424042", "revid": "399", "url": "https://it.wikipedia.org/wiki?curid=2424042", "title": "Carpesica", "text": "Carpesica (\"Carp\u00e9sega\" in veneto) \u00e8 una frazione del comune di Vittorio Veneto, in provincia di Treviso.\nGeografia fisica.\nCarpesica \u00e8 posta su un colle che continua quello su cui si concentra il centro di Ogliano di Conegliano, con cui confina sul versante sud. A est si apre sulla vallata del vittoriese, dove si estende la grande zona industriale di San Giacomo di Veglia. A nord, Carpesica \u00e8 tagliata dall'Autostrada A27, che la divide dall'altra frazione, Cozzuolo, e da Ceneda. Infine, a ovest, l'area paesaggisticamente pi\u00f9 rilevante, con l'ampia vallata coperta di vigne e case rurali, che si apre sui colli di Formeniga e di Confin.\nStoria.\nSotto il Regno Lombardo-Veneto rappresent\u00f2 una frazione del comune di San Giacomo di Veglia e, con la soppressione di quest'ultimo, di Ceneda.\nMonumenti e luoghi d'interesse.\nChiesa di San Daniele.\nLa chiesa, posta in luogo leggermente rialzato rispetto al centro abitato (che guarda sulla vallata di Vittorio Veneto), ha veduta panoramica sui colli di Manzana e Formeniga; vi si accede attraverso il viale che collega la chiesa al cimitero. Divenuta parrocchiale nel 1713, ha assunto l'attuale aspetto solo a partire dal 1826, per essere completata nei primi decenni del Novecento.Esternamente, la chiesa si presenta con facciata a salienti, con quattro paraste bianche a delimitare i tre diversi volumi, intonacati di giallo. La parte centrale termina con un timpano. Una finestra a mezzaluna sovrasta il portale, anch'esso timpanato.L'interno, a tre navate e reso luminoso dalle finestre delle pareti laterali, \u00e8 abbellito da ampie arcate a tutto sesto e da marmi policromi.\nMonumento ai caduti e campanile.\nNel cortile antistante la chiesa, presso il parapetto della terrazza che, ombreggiata da cipressi, guarda sulle vigne e su Formeniga, \u00e8 posta una colonna votiva in ricordo dei caduti di carpesica nella Grande Guerra. Tre gradini sostengono un basamento con affisse sui quattro lati le lapidi marmoree con foto e nomi delle vittime, su cui si alza la colonna, coronata da un'aquila spiccante il volo.Sul lato opposto del cortile, il campanile, edificio pi\u00f9 recente della chiesa, innalzato nel secondo Ottocento. Il parallelepipedo, forato a livello della cella campanaria da una bifora per lato, \u00e8 caratteristico per due ragioni: la terminazione a corona, e l'inconfondibile orologio dal singolare fondo azzurro circondato da una fascia bianca."}
{"id": "2424043", "revid": "287204", "url": "https://it.wikipedia.org/wiki?curid=2424043", "title": "Miljan Goljovic", "text": ""}
{"id": "2424044", "revid": "1318658", "url": "https://it.wikipedia.org/wiki?curid=2424044", "title": "Mu\u015f", "text": "Mu\u015f (; in armeno: \u0544\u0578\u0582\u0577) \u00e8 una citt\u00e0 della Turchia, situata nella parte orientale dell'Anatolia, capoluogo della provincia omonima."}
{"id": "2424051", "revid": "767487", "url": "https://it.wikipedia.org/wiki?curid=2424051", "title": "Nothosauridae", "text": ""}
{"id": "2424052", "revid": "300067", "url": "https://it.wikipedia.org/wiki?curid=2424052", "title": "Junior Harrington", "text": ""}
{"id": "2424053", "revid": "1573940", "url": "https://it.wikipedia.org/wiki?curid=2424053", "title": "Corythaixoides personatus", "text": "Il turaco dalla maschera o turaco faccianuda (Corythaixoides personatus ) \u00e8 un uccello della famiglia Musophagidae.\nSistematica.\n\"Corythaixoides personatus\" ha due sottospecie:\nDistribuzione e habitat.\nQuesto uccello vive nell'Africa centro-orientale, dal sud dell'Etiopia fino allo Zambia, compresa la Repubblica Democratica del Congo."}
{"id": "2424054", "revid": "237161", "url": "https://it.wikipedia.org/wiki?curid=2424054", "title": "Allogenes", "text": ""}
{"id": "2424055", "revid": "1516087", "url": "https://it.wikipedia.org/wiki?curid=2424055", "title": "Gran Premio del Portogallo 1993", "text": "Il Gran Premio del Portogallo 1993 \u00e8 stato un Gran Premio di Formula 1 disputato il 26 settembre 1993 sul Circuito di Estoril. La gara \u00e8 stata vinta da Michael Schumacher su Benetton, al suo secondo successo in carriera. Grazie al suo secondo posto, Alain Prost conquista la certezza matematica del suo quarto titolo mondiale.\nQualifiche.\nCome consueto, le due Williams dominano le qualifiche; Hill conquista la seconda pole position in carriera, davanti al compagno di squadra Prost. Terzo tempo per il sorprendente H\u00e4kkinen, che alla prima gara per la McLaren batte il ben pi\u00f9 titolato compagno di squadra Senna. Quinto \u00e8 Alesi, seguito da Schumacher, Patrese, Berger, Warwick e Blundell.\nGara.\nAl giro di formazione la vettura di Hill non si avvia; il pilota inglese \u00e8 costretto a schierarsi in ultima posizione. Al via Alesi azzarda una traiettoria esterna e prende il comando, seguito da H\u00e4kkinen, Senna, Prost (superato in partenza anche dal duo McLaren oltre che dal ferrarista), Schumacher e Berger. Senna sorpassa H\u00e4kkinen a met\u00e0 del primo giro e si mette all'inseguimento di Alesi, ma al 19\u00ba giro si ritira con il motore rotto, dicendo addio alla seconda piazza; al 20\u00ba giro Alesi e H\u00e4kkinen vanno a cambiare le gomme, Schumacher invece si ferma pi\u00f9 tardi, e sbuca davanti al duo dopo la sosta.\nI piloti Williams invece sono gli ultimi a tornare ai box, con Hill in grande rimonta; Prost invece non riesce a rientrare davanti a Schumacher. Al termine della serie di pit stop Schumacher passa al comando davanti a Prost, Alesi, H\u00e4kkinen e Hill. Al 33\u00ba giro H\u00e4kkinen, in scia ad Alesi, si ritira per un incidente e tre tornate dopo toccher\u00e0 a Berger, autore di una pericolosa carambola lungo il rettifilo. Schumacher, Prost e Hill non si fermeranno pi\u00f9 ai box, e il tedesco manterr\u00e0 il comando fino alla fine nonostante gli attacchi di Prost, a cui basta il secondo posto per conquistare matematicamente il quarto titolo mondiale. Hill conclude terzo sopravanzando Alesi grazie alla seconda sosta ai box per cambiare le gomme del francese della Ferrari; la zona punti \u00e8 chiusa da Wendlinger e Brundle. Per Schumacher \u00e8 la prima e unica vittoria stagionale e la seconda in carriera."}
{"id": "2424058", "revid": "1667065", "url": "https://it.wikipedia.org/wiki?curid=2424058", "title": "Super Mario Ball", "text": ", noto come Mario Pinball Land in Nord America, \u00e8 un videogioco-flipper, sviluppato da Fuse Games e pubblicato da Nintendo per Game Boy Advance. \u00c8 stato commercializzato in tutto il mondo nel 2004.\nTrama.\nMario e la Principessa Peach stanno visitando un parco giochi e tutto ad un tratto Bowser rovina la loro gita. Egli rapisce Peach e Mario deve liberarla dalle sue grinfie. Per riuscire nell'impresa Mario si trasforma in una palla sferica che deve superare un insidioso flipper.\nModalit\u00e0 di gioco.\nMario in questo videogioco deve superare 5 mondi in modalit\u00e0 flipper: un mondo ghiacciato, un mondo collinare, un mondo desertico, il Castello di Bowser ed un'altra zona. Per continuare a procedere di mondo in mondo, Mario deve riuscire a raccogliere un numero di stelle tale da aprire delle porte. In totale ci sono 35 stelle da raccogliere. Ogni mondo \u00e8 custodito da un boss finale come: Re Boo, Tutankoopa, Pipino Piranha, Bowser ecc. Per sconfiggerli bisogna colpirli con Mario in versione palla cos\u00ec da indebolirli e sconfiggerli."}
{"id": "2424060", "revid": "1442080", "url": "https://it.wikipedia.org/wiki?curid=2424060", "title": "Shoefiti", "text": "Shoefiti, \u00e8 un termine che si riferisce alla pratica di legare tra loro i lacci di due scarpe e di scagliare queste ultime in aria, in modo da farle restare appese ai cavi delle linee elettriche o telefoniche. Le scarpe sono legate tra loro dai lacci e vengono lanciate verso i fili come una sorta di bolas.\nIl fenomeno prende il nome dall'unione delle parole \"shoe\" (scarpa) e \"graffiti\" e nasce nelle zone rurali e urbane degli Stati Uniti come manifestazione del folklore adolescenziale.\nStoria.\nNel corso degli anni lo shoefiti si espande per tutti gli Stati Uniti, fino a varcare il confine, venendo segnalato in paesi dell'America del Sud, come Colombia, Brasile, Messico, Per\u00f9, Ecuador, Argentina e in seguito il fenomeno, grazie al proliferare di internet, si \u00e8 spostato in Australia e in Europa, con episodi nelle principali citt\u00e0 di Germania, Gran Bretagna, Spagna, Irlanda, Norvegia, Svezia, Romania e in molte altre. In Italia vi sono state segnalazioni di questo fenomeno in diverse citt\u00e0 nel corso degli anni.\nIn merito al vero significato di questa misteriosa tendenza sono state date diverse interpretazioni collegabili allo spaccio di droga o alle bande giovanili. Alcuni dicono che appendere le scarpe ai fili serva come segnalazione di luoghi dove vi \u00e8 spaccio o consumo di droghe, come crack o cocaina, altri sostengono che questa pratica sia usata dalle bande giovanili per commemorare un loro membro vittima di un omicidio o semplicemente per delimitare i loro confini, oppure per segnalare luoghi dov'\u00e8 possibile compiere furti in diversi momenti della giornata, a seconda del tipo di calzature.\nAllo shoefiti sono state date altre e pi\u00f9 leggere spiegazioni, sostenendo che il lancio delle scarpe sia legato alla fine della scuola o ad un imminente matrimonio. In alcune parti del mondo il lancio delle scarpe \u00e8 legato alla perdita della verginit\u00e0, infatti alcuni giovani lanciano le scarpe sui cavi del telefono per annunciare ai loro coetanei la loro prima esperienza sessuale. Le origini dello shoefiti sono state accostate all'ambito militare, dove i soldati avevano l'abitudine di legare tra loro gli anfibi militari, spesso dipinti di colori accesi, e lanciarli come rito di passaggio o per festeggiare la fine del servizio di leva. Altre spiegazioni sono ricollegabili al fenomeno del bullismo o semplicemente dettate dalla noia e dall'ubriachezza, oppure come istinto umano di lasciare il segno o ancor pi\u00f9 semplicemente per sbarazzarsi di scarpe vecchie e logore. In ogni caso questo fenomeno ha dato adito alle pi\u00f9 disparate leggende metropolitane.\nUn'altra tendenza analoga \u00e8 quella di appendere numerose vecchie scarpe sugli alberi, ricoprendo interamente i suoi rami. Questi alberi si trovano spesso nei pressi di grandi arterie locali e possono essere decorate a tema, ad esempio alberi interamente ricoperti di tacchi a spillo o con stivali di vario genere. Questo fenomeno, per ora, \u00e8 delimitato agli Stati Uniti, dove si contano centinaia di \"alberi scarpa\".\nLo shoefiti, in alcune zone del mondo come la Nuova Zelanda, \u00e8 diventata una pratica sportiva amatoriale, dove nelle comunit\u00e0 rurali gli agricoltori si sfidano a lanciare pi\u00f9 lontano o pi\u00f9 in alto grossi stivali di gomma.\nIl fenomeno dello shoefiti si \u00e8 divulgato grazie a internet, dove vi sono siti e blog dedicati. Una grande visibilit\u00e0 allo shoefiti si \u00e8 avuta anche grazie al cinema, nel 1997 Barry Levinson diresse \"Sesso &amp; potere\" in cui vennero rappresentati numerosi e spontanei lanci di scarpe in omaggio al Sergente William Schumann, interpretato da Woody Harrelson, presumibilmente ucciso dalle linee nemiche in Albania, anche se poi lo sviluppo della trama ha rivelato che la guerra in atto era una messa in scena per nascondere uno scandalo sessuale del Presidente. Lo shoefiti appare anche in film dai temi pi\u00f9 leggeri come \"Stanno tutti bene\" (1990) diretto da Giuseppe Tornatore, \" Amore a 5 stelle\" (2002), \"Big Fish - Le storie di una vita incredibile\" (2003), \"Sex Movie in 4D\" (2008) e \"Creed - Nato per combattere\" (2015) di Sylvester Stallone."}
{"id": "2424064", "revid": "767487", "url": "https://it.wikipedia.org/wiki?curid=2424064", "title": "M2-9", "text": "La M2-9 (conosciuta anche con il nome di Nebulosa Ali di Farfalla o semplicemente Nebulosa Farfalla) \u00e8 una nebulosa planetaria scoperta da Rudolph Minkowski nel 1947, localizzata a circa 2100 anni luce dalla Terra in direzione dell'Ofiuco.\nLa forma di questa nebulosa bipolare \u00e8 singolare, a causa dei due particolari lobi di materiale che fuoriescono dalla nana bianca che costituisce il centro della nebulosa. Si stima che lo strato esteriore di materia abbia circa 1200 anni.\nQuesta nebulosa \u00e8 il risultato dell'evoluzione finale di una stella binaria, situata al centro della stessa, le cui componenti sono una stella gigante e una nana bianca calda con un periodo orbitale di 120 anni. Si ipotizza che la nana bianca al centro quando si trovava nello stato evolutivo della sequenza principale fosse molto simile al Sole. Dopo essere passato per la tappa evolutiva della gigante rossa, ha espulso gli strati esterni nello spazio, lasciando il residuo stellare al suo interno. La velocit\u00e0 del gas in fase di espansione supera i 320\u00a0km/s."}
{"id": "2424066", "revid": "599013", "url": "https://it.wikipedia.org/wiki?curid=2424066", "title": "Suore francescane figlie dei Sacri Cuori di Ges\u00f9 e Maria", "text": "Le Suore Francescane Figlie dei Sacri Cuori di Ges\u00f9 e Maria, dette di Salzkotten, sono un istituto religioso femminile di diritto pontificio: i membri di questa congregazione pospongono al loro nome la sigla F.C.J.M.\nStoria.\nLa congregazione venne fondata da Clara Pf\u00e4nder (1827-1882): Lasciate le suore della Carit\u00e0 Cristiana di Paderborn, assieme a due compagne, il 23 settembre 1859 inizi\u00f2 a dedicarsi alla cura degli orfani a Olpe: presto estese il suo apostolato all'assistenza domiciliare ai malati, entrando in conflitto con le Figlie della Carit\u00e0 che gestivano l'ospedale cittadino e prestavano lo stesso servizio.\nNel 1863 la fraternit\u00e0, riconosciuta dal vescovo di Paderborn il 30 ottobre 1860, abbandon\u00f2 Olpe e trasfer\u00ec la casa madre a Salzkotten: a causa del Kulturkampf, le religiose furono costrette a lasciare l'insegnamento e a limitare le loro attivit\u00e0 alla cura dei malati.\nL'istituto ricevette il pontificio decreto di lode il 6 giugno 1927: le sue costituzioni vennero approvate definitivamente dalla Santa Sede il 6 giugno 1939 e nuovamente, dopo un aggiornamento, nel 1969.\nAttivit\u00e0 e diffusione.\nLe Francescane di Salzkotten si dedicano prevalentemente all'assistenza ospedaliera ai malati e agli anziani.\nSono presenti in Europa (Francia, Germania, Italia, Paesi Bassi, Romania), America (Brasile, Stati Uniti d'America), Africa (Malawi, Nigeria) e Indonesia: la sede generalizia \u00e8 a Roma.\nAl 31 dicembre 2005 l'istituto contava 687 religiose in 82 case."}
{"id": "2424068", "revid": "71433", "url": "https://it.wikipedia.org/wiki?curid=2424068", "title": "Scarpe volanti", "text": ""}
{"id": "2424071", "revid": "183976", "url": "https://it.wikipedia.org/wiki?curid=2424071", "title": "Nicosia (Cipro)", "text": ""}
{"id": "2424076", "revid": "277524", "url": "https://it.wikipedia.org/wiki?curid=2424076", "title": "Grotta dei briganti (Cerreto Sannita)", "text": ""}
{"id": "2424083", "revid": "1573940", "url": "https://it.wikipedia.org/wiki?curid=2424083", "title": "Corythaixoides concolor", "text": "Il turaco unicolore (Corythaixoides concolor ) \u00e8 un uccello della famiglia Musophagidae.\nSistematica.\n\"Corythaixoides concolor\" ha quattro sottospecie:\nDistribuzione e habitat.\nQuesto uccello vive nell'Africa centro-meridionale, dalla Repubblica Democratica del Congo e la Tanzania fino al Sudafrica."}
{"id": "2424084", "revid": "177744", "url": "https://it.wikipedia.org/wiki?curid=2424084", "title": "Bestesbulzibar", "text": "Bestesbulzibar \u00e8 un personaggio immaginario e il principale antagonista della prima trilogia della saga fantasy di Demon Wars scritta da R. A. Salvatore.\nStoria.\nBestesbulzibar \u00e8 uno dei demoni dactyl e il suo scopo \u00e8 dominare, con qualsiasi mezzo, il mondo di Corona e le creature che lo popolano.\nNel sesto secolo il demone si insedi\u00f2 nelle viscere del Monte Aida e radun\u00f2 un grande esercito con cui cominciare la conquista dei regni umani: ma i suoi piani furono bloccati dai Touel'alfar guidati dal ranger Terranen Dinoniel che ingaggi\u00f2 una dura guerra contro le sue forze. Dinoniel pose fine al conflitto proprio nel monte del Barbacan, infilzando il cuore di Bestesbulzibar: il demone dactyl riusc\u00ec comunque ad ottenere una vittoria in quanto con le sue ultime forze riusc\u00ec a far eruttare l'Aida spazzando via il ranger e gli elfi, che da quel momento furono costretti a ritirarsi a Caer'alfar per evitare l'estinzione. Ma il demone era una creatura eterna, che ciclicamente ritornava a Corona per perseguire i suoi scopi: infatti trecento anni dopo la sua sconfitta, Bestesbulzibar torn\u00f2, risvegliandosi nelle viscere del Monte Aida in un bozzolo di pietra vulcanica. Orchetti, powrie e Giganti fomoriani colsero il suo richiamo e misero da parte rivalit\u00e0 e gelosie per unirsi in un grande esercito che solo pochi anni dopo sarebbe arrivato a contare quasi 80000 unit\u00e0. Il demone dactyl procur\u00f2 alla propria armata un vessillo sotto cui combattere e dei luogotenenti a cui obbedire: per i Powrie Ubba Banrock, Ulg Tik'Narn e Kos-Kosio Begulne, per gli orchetti invece Re Gothra e per i giganti Maiyer Dek e Togul Dek capo delle guardie scelte del demone. \nBestesbulzibar scaten\u00f2 l'invasione nell'anno di Dio 825, travolgendo i villaggi delle Terre dei Boschi e gli insediamenti a nord di Palmaris. Il piano del demone dactyl prevedeva di assediare la citt\u00e0 del nord e tenere cos\u00ec impegnato l'esercito bearmano mentre una seconda armata aggrediva l'Alpinador e raggiungeva l'Oceano Mirianico congiungendosi con la flotta powrie. A questo punto si sarebbe compiuto uno sbarco nel Golfo di Corona e il regno di Honce-the-Bear sarebbe crollato sotto il peso di due fronti. Successivamente Bestesbulzibar avrebbe rivolto la sua attenzione al Behren, facendo scatenare una guerra civile al suo interno per indebolirlo e soggiogandolo poi con il suo esercito.\nFrugando nella mente di Juraviel, che stava salvando un gruppo di profughi dalle grinfie degli orchetti, Bestesbulzibar scopr\u00ec la missione intrapresa da Avelyn Desbris e i suoi compagni: raggiungere il Monte Aida e distruggere la fonte del male. Il demone dactyl non riusc\u00ec ad uccidere l'elfo in quanto Lady Dasslerond intervenne in suo favore trasportando magicamente il gruppo all'interno della Foresta di Nubi: Bestesbulzibar riusc\u00ec a fuggire dagli elfi ma lasci\u00f2 loro, sulla loro terra, un segno di oscurit\u00e0 che avrebbe fatto marcire la valle dei Touel'alfar entro un centinaio d'anni.\nIl demone dactyl commise un terribile errore: sottovalut\u00f2 largamente la forza e il coraggio di Avelyn e dei suoi amici; non solo essi erano riusciti ad arrivare nel Barbacan, nelle viscere del Monte Aida ma erano anche arrivati a distruggere la sua forma fisica. La vittoria era stata pagata per\u00f2 con la vita del buon Avelyn.\nLo spirito del demone per\u00f2 non era stato spezzato: Bestesbulzibar si avvicin\u00f2 al Padre Abate Dalembert Markwart, colui che avrebbe dovuto essere il suo peggior nemico, ma che grazie alle sue ossessioni e alla sua rabbia nei confronti di Avelyn Desbris permise alla creatura oscura di plagiarlo. Ogni volta che il prelato si immergeva in se stesso per risolvere i propri problemi, il demone gli forniva una risposta, un'ispirazione che lo trascinava sempre pi\u00f9 verso le tenebre; ormai ridotto ad una marionetta, il padre abate esegu\u00ec la volont\u00e0 di Bestesbulzibar arrivando addirittura ad evocare degli spiriti oscuri ultraterreni, tramite un libro di stregoneria bandito da secoli dalla Chiesa. \nLo spirito di Bestesbulzibar fu tuttavia sconfitto da Pony ed Elbryan durante il furioso scontro spirituale di Chasewind Manor, che mise fine all'esistenza del terribile demone."}
{"id": "2424092", "revid": "1977557", "url": "https://it.wikipedia.org/wiki?curid=2424092", "title": "Olin Chaddock Wilson", "text": "Ha condotto la maggior parte della propria ricerca all'Osservatorio di Monte Wilson studiando la Cromosfera stellare. \u00c8 stato il primo astronomo ad aver riscontrato un'attivit\u00e0 ciclica, simile a quella delle macchie solari, nelle altre stelle."}
{"id": "2424093", "revid": "1573940", "url": "https://it.wikipedia.org/wiki?curid=2424093", "title": "Corythaixoides leucogaster", "text": "Il turaco ventrebianco (Corythaixoides leucogaster ) \u00e8 un uccello della famiglia Musophagidae.\nSistematica.\n\"Corythaixoides leucogaster\" non ha sottospecie, \u00e8 monotipico.\nDistribuzione e habitat.\nQuesto uccello vive nell'Africa orientale, dal Sudan alla Tanzania."}
{"id": "2424094", "revid": "122246", "url": "https://it.wikipedia.org/wiki?curid=2424094", "title": "Alberto Elia", "text": "Carriera.\nLa carriera di Alberto Elia comincia nel 2004, entrando a far parte della squadra giovanile della Sisley Volley di Treviso: la stagione successiva fa il suo esordio in prima squadra, in Serie A1, collezionando qualche sporadica apparizione.\nNella stagione 2006-07 passa alla Pallavolo Reima Crema, in Serie A2, stessa categoria dove rester\u00e0 anche la stagione successiva vestendo la maglia della Pallavolo Catania; anche nell'annata 2008-09 \u00e8 in serie cadetta con la M. Roma Volley.\nNella stagione 2009-10 viene ingaggiato dalla Prisma Volley di Taranto, in Serie A1, ma la stagione successiva \u00e8 nuovamente in Serie A2 con la Volley Lupi Santa Croce: con la squadra toscana si aggiudica la coppa Italia di categoria.\nNella stagione 2011-12 si trasferisce alla New Mater Volley di Castellana Grotte, dove resta per due stagioni, vincendo nuovamente la Coppa Italia di Serie A2 e ottenendo la promozione in massima divisione. Nella stagione 2013-14 passa al Volley Milano, in serie cadetta, con cui ottiene la promozione in Serie A1, categoria dove resta anche nella stagione successiva con lo stesso club.\nPer il campionato 2015-16 viene ingaggiato dalla Sir Safety Umbria Volley di Perugia, sempre in Serie A1, mentre in quello successivo \u00e8 nella serie cadetta nuovamente con il club di Santa Croce sull'Arno, dove gioca per due campionati. Ritorna nella massima divisione nazionale per l'annata 2018-19 accasandosi alla di Ravenna, per poi difendere i colori della per la stagione 2019-20.\nNell'annata 2020-21 firma per l', in Serie A3, mentre in quella successiva \u00e8 all', in Serie A2."}
{"id": "2424095", "revid": "287204", "url": "https://it.wikipedia.org/wiki?curid=2424095", "title": "Mercedes-Benz W18", "text": "La sigla W18 identifica la Mercedes-Benz Typ 290, un'autovetture di fascia alta prodotta dal 1933 al 1937 dalla Casa tedesca Mercedes-Benz.\nProfilo e caratteristiche.\nCompito della \"290 W18\" era quello di sostituire la 260 Stuttgart, oramai in fase di pensionamento, proponendo un modello che puntasse verso una fascia leggermente pi\u00f9 alta e che poteva quindi porsi anche come alternativa economica alla 380 W22, vettura prodotta solo per un anno e che avrebbe fatto da \"cuscinetto\" prima dell'arrivo delle famose 500K.\nTelaisticamente, la \"290\" vantava alcune novit\u00e0 degne di nota, come le sospensioni a ruote indipendenti (avantreno con balestra trasversale e retrotreno a bracci oscillanti) ed i freni a tamburo idraulici sulle quattro ruote. Il cambio era manuale a 4 marce, con frizione monodisco a secco.\nLa vettura poteva essere prodotta in diverse varianti di carrozzeria: berlina, torpedo, limousine, cabriolet, roadster oppure come telaio nudo da carrozzare a piacimento. Addirittura era possibile averla come veicolo semi-fuoristrada per usi militari (K\u00fcbelwagen).\nNella sua carriera, la \"290\" \u00e8 stata prodotta sia a passo normale sia a passo lungo. Inizialmente, per\u00f2 era disponibile solo la versione a passo normale. Tale versione era equipaggiata dal 2.9 litri M18, un motore in grado di erogare fino a 60 CV a 3200 giri/min, sufficienti per spingere la vettura a quasi 110 km/h di velocit\u00e0 massima.\nFu solo un anno dopo il lancio che alla versione base venne affiancata anche la 290 Lang, ossia la versione a passo lungo (sigla di progetto \"W18 II\"). Tale versione era sempre equipaggiata dal 2.9 \"M18\", ma vantava un interasse passato dagli originali 2.88 m a ben 3.30 m, a tutto vantaggio dell'abitabilit\u00e0 interna. Calavano invece le prestazioni a causa della massa del corpo vettura, decisamente aumentato (da 1550 a 1850 kg).\nNel 1935, la piccola gamma \"290\" sub\u00ec degli aggiornamenti tecnici: il motore pass\u00f2 da 60 a 68 CV, ma le prestazioni non ne risentirono affatto.\nNel 1937 la \"290\" venne tolta di produzione dopo 7495 esemplari (di cui 3929 a passo lungo): la sua erede sarebbe stata la 320 W142."}
{"id": "2424107", "revid": "1573940", "url": "https://it.wikipedia.org/wiki?curid=2424107", "title": "Crinifer piscator", "text": "Il turaco grigio occidentale o schizoro chiassoso occidentale (Crinifer piscator ) \u00e8 un uccello della famiglia Musophagidae.\nSistematica.\n\"Crinifer piscator\" non ha sottospecie, \u00e8 monotipico.\nDistribuzione e habitat.\nQuesto uccello vive nell'Africa occidentale, dalla Mauritania al Ciad a nord, fino alla Repubblica Democratica del Congo a sud."}
{"id": "2424110", "revid": "729019", "url": "https://it.wikipedia.org/wiki?curid=2424110", "title": "Offensiva di Erzurum", "text": "L'offensiva di Erzurum o battaglia di Erzurum fu una massiccia offensiva invernale condotta dall'Esercito Imperiale Russo durante la campagna del Caucaso che port\u00f2 alla conquista dell'importante citt\u00e0 strategica di Erzurum. Le forze dell'Impero Ottomano, sorprese nei quartieri invernali, subirono una serie di sconfitte che portarono ad una decisiva vittoria russa."}
{"id": "2424114", "revid": "767487", "url": "https://it.wikipedia.org/wiki?curid=2424114", "title": "Antwain Barbour", "text": ""}
{"id": "2424119", "revid": "287204", "url": "https://it.wikipedia.org/wiki?curid=2424119", "title": "Piange... il telefono", "text": ""}
{"id": "2424121", "revid": "1573940", "url": "https://it.wikipedia.org/wiki?curid=2424121", "title": "Crinifer zonurus", "text": "Il turaco grigio orientale o schizoro chiassoso orientale (Crinifer zonurus ) \u00e8 un uccello della famiglia Musophagidae.\nSistematica.\n\"Crinifer zonurus\" non ha sottospecie, \u00e8 monotipico.\nDistribuzione e habitat.\nQuesto uccello vive nell'Africa centro-orientale, dal Ciad e l'Etiopia a nord fino alla parte orientale della Repubblica Democratica del Congo e la Tanzania a sud. Pi\u00f9 a ovest \u00e8 presente anche nella Repubblica Centrafricana e nel Camerun."}
{"id": "2424122", "revid": "767487", "url": "https://it.wikipedia.org/wiki?curid=2424122", "title": "Gran Premio d'Italia 1965", "text": "Il Gran Premio d'Italia 1965 fu l'ottava gara della stagione 1965 del Campionato mondiale di Formula 1, disputata il 12 settembre all'Autodromo Nazionale di Monza.\nLa corsa vide la prima vittoria in carriera per Jackie Stewart su BRM, seguito dal compagno di squadra Graham Hill e da Dan Gurney su Brabham-Climax."}
{"id": "2424123", "revid": "122128784", "url": "https://it.wikipedia.org/wiki?curid=2424123", "title": "Dami\u00e1n D\u00edaz", "text": ""}
{"id": "2424125", "revid": "2028514", "url": "https://it.wikipedia.org/wiki?curid=2424125", "title": "Jamais vu", "text": "Il jamais vu (in francese \"mai visto\") \u00e8 il contrario di d\u00e9j\u00e0 vu, ovvero consiste nell'incapacit\u00e0 di riconoscere una persona o una situazione familiare. \u00c8 un fenomeno normale e provato da almeno il 50% della popolazione se si presenta occasionalmente, nel caso in cui si presenti cronicamente e conduca a un disagio (ansia, paura o panico) e menomazione significativa \u00e8 consigliabile parlarne con uno psicoterapeuta o in alternativa uno psicologo clinico o uno psichiatra.\nIn psicotraumatologia pu\u00f2 essere descritto come una forma di estraniamento da persone o luoghi al soggetto familiari ma che risultano estranei. Questo fenomeno rientra fra i sintomi dissociativi di detachment, pi\u00f9 precisamente di derealizzazione.\nQuesto fenomeno \u00e8 di riscontro possibile nelle crisi epilettiche di vario tipo."}
{"id": "2424128", "revid": "1762097", "url": "https://it.wikipedia.org/wiki?curid=2424128", "title": "Facundo Roncaglia", "text": "Biografia.\nSoprannominato \"El Torito\". Ha origini italiane, pi\u00f9 precisamente di Oliveto Citra, e ha parenti che risiedono in provincia di Vicenza, che lo rendono cos\u00ec comunitario.\nCaratteristiche tecniche.\nParagonato a Daniel Passarella per la grande grinta, da giovanissimo inizia la carriera da attaccante, poi fu riposizionato da difensore. Predilige il ruolo di difensore centrale, ma pu\u00f2 essere impiegato anche come terzino destro. Le sue armi migliori sono la potenza nei contrasti e la reattivit\u00e0 nel gioco aereo.\nAlejandro G\u00f3mez ha dichiarato in un'intervista che Roncaglia \u00e8 il difensore pi\u00f9 forte da lui affrontato.\nCarriera.\nClub.\nBoca Juniors e i vari prestiti.\nHa fatto il suo debutto professionale con il Boca Juniors, la sua prima partita nella Primera Divisi\u00f3n avviene il 21 ottobre 2007 in una partita contro l'Estudiantes de La Plata finita 1-1. Ha aiutato il Boca Juniors a vincere il Torneo di apertura del 2008.\nIl 30 luglio 2009 firma con l'Espanyol club della Liga in prestito, squadra composta da cinque connazionali, tra cui l'allenatore Mauricio Pochettino e l'ex compagno di squadra Boca Juan Forl\u00edn. La stagione successiva torna in Argentina per giocare in prestito con l'Estudiantes.\nNel 2011 torna a vestire la maglia del Boca, con la quale nel 2012 sfiora la vittoria in Coppa Libertadores uscendo sconfitto solo in finale contro il Corinthians, dove mette a segno anche il gol del momentaneo 1-0 nella partita d'andata. \u00c8 invece costretto a non disputare la gara di ritorno, in quanto la gara si sarebbe giocata quattro giorni dopo la scadenza del suo contratto: per prendervi parte avrebbe dovuto firmare un'estensione contrattuale e il Boca pagare una polizza assicurativa considerata troppo onerosa.\nFiorentina.\nDopo la scadenza del legame col Boca Juniors, con una parte del cartellino detenuto dalla squadra uruguaiana del F\u00e9nix, l'11 luglio 2012 viene ufficializzato il suo trasferimento alla Fiorentina con la firma di un contratto quadriennale. Esordisce in Serie A il 25 agosto in Fiorentina-Udinese 2-1; il 22 settembre, alla quarta giornata di campionato, segna la sua prima rete in maglia viola in -Fiorentina 1-1 con un potente tiro scagliato da 32 metri a 99\u00a0km/h. Il 20 gennaio 2013 realizza un gol con un lancio dalla propria met\u00e0 campo contro il Napoli.\nNella nuova stagione (2013-2014) esordisce per la prima volta il 22 agosto nella gara Grasshoppers-Fiorentina (1-2) valida per i preliminari di Europa League. La prima partita in campionato arriva il 15 settembre 2013 in occasione della terza giornata di campionato con il pareggio casalingo per 1-1 contro il Cagliari. Complessivamente trova per\u00f2 meno spazio rispetto all'annata precedente, disputando un totale di 13 partite di campionato.\nPrestito al Genoa.\nIl 1\u00ba settembre 2014 passa al Genoa con la formula del prestito con diritto fissato a 4,5 milioni di euro contro-riscatto. Con la maglia rossobl\u00f9 esordisce in campionato il 14 settembre successivo in trasferta a Firenze proprio contro la sua ex squadra. Chiude la sua esperienza in rossobl\u00f9 con 32 presenze e a fine stagione torna alla Fiorentina per fine prestito.\nRitorno alla Fiorentina e anni in Spagna.\nIl 9 gennaio 2016 segna il suo primo gol nella sua nuova esperienza con i viola contro la Lazio. Ci\u00f2 nonostante i biancoazzurri battono i viola per 3-1. Complessivamente con la maglia viola ha messo insieme 84 presenze e 4 gol.\nIl 12 luglio 2016 passa al Celta Vigo firmando un contratto quadriennale.\nIl 31 gennaio 2019, dopo 83 presenze e 3 gol nel complesso, viene ceduto in prestito al .\nL'8 agosto 2019 viene ceduto a titolo definitivo all'.\nNazionale.\nViene convocato per la prima volta dalla nazionale argentina per le sfide di qualificazione per il Mondiale 2014 dell'11 e 15 ottobre 2013, ma a causa di un infortunio non ha potuto rispondere alla chiamata del CT Alejandro Sabella. Viene di nuovo convocato per le amichevoli contro Ecuador e Bosnia del 15 e 18 novembre, potendo questa volta rispondere alla chiamata, esordendo nella prima partita contro l'Ecuador finita 0-0.\nViene convocato per la Copa Am\u00e9rica Centenario negli Stati Uniti.\nStatistiche.\nPresenze e reti nei club.\n\"Statistiche aggiornate al 20 luglio 2018.\""}
{"id": "2424130", "revid": "1573940", "url": "https://it.wikipedia.org/wiki?curid=2424130", "title": "Corythaeola cristata", "text": "Il turaco azzurro gigante o turaco blu maggiore (Corythaeola cristata ), \u00e8 un uccello della famiglia dei Musophagidae e unico rappresentante del genere Corythaeola.\nSistematica.\n\"Corythaeola cristata\" non ha sottospecie, \u00e8 monotipica.\nDistribuzione e habitat.\nQuesto uccello vive nell'Africa centro-occidentale e centro-orientale, a nord dalla Guinea-Bissau a ovest fino al Sudan a est, e a sud dall'Angola a ovest fino alla Tanzania a est."}
{"id": "2424131", "revid": "767487", "url": "https://it.wikipedia.org/wiki?curid=2424131", "title": "Rosso d'autunno", "text": "Rosso d'autunno (\"Silent Fall\") \u00e8 un film del 1994 diretto da Bruce Beresford.\nTrama.\nIl dottor Jake Reiner \u00e8 un noto psichiatra, specializzato nella cura dell'autismo. Dopo il suicidio di un suo piccolo paziente ha per\u00f2 abbandonato tale campo di lavoro per fare lo psicologo di base. Un clamoroso duplice omicidio lo costringe a ritornare sulla propria scelta e ad affrontare il suo passato.\nIl sospetto omicida \u00e8, infatti, un bambino autistico, Tim."}
{"id": "2424132", "revid": "46291", "url": "https://it.wikipedia.org/wiki?curid=2424132", "title": "Corythaeola", "text": ""}
{"id": "2424137", "revid": "767487", "url": "https://it.wikipedia.org/wiki?curid=2424137", "title": "Ricardo Noir", "text": "Caratteristiche tecniche.\nGioca coma centravanti."}
{"id": "2424138", "revid": "729019", "url": "https://it.wikipedia.org/wiki?curid=2424138", "title": "Grand Prix Hassan II 2008", "text": "Il Grand Prix Hassan II 2008 \u00e8 stato un torneo di tennis giocato sulla terra rossa. \n\u00c8 stata la 24\u00aa edizione del Grand Prix Hassan II, \nche fa parte della categoria International Series nell'ambito dell'ATP Tour 2008.\nSi \u00e8 giocato al Complexe Al Amal di Casablanca in Marocco, dal 18 al 25 maggio 2008.\nCampioni.\nSingolare.\n Gilles Simon ha battuto in finale Julien Benneteau, 7\u20135, 6\u20132\nDoppio.\n Albert Monta\u00f1\u00e9s / Santiago Ventura hanno battuto in finale James Cerretani / Todd Perry, 6\u20131, 6\u20132"}
{"id": "2424142", "revid": "30580", "url": "https://it.wikipedia.org/wiki?curid=2424142", "title": "Gran Premio degli Stati Uniti d'America 1965", "text": "Il Gran Premio degli Stati Uniti 1965 fu la nona gara della stagione 1965 del Campionato mondiale di Formula 1, disputata il 3 ottobre sul Circuito di Watkins Glen.\nLa corsa vide la vittoria di Graham Hill su BRM, seguito dai piloti Brabham-Climax Dan Gurney e Jack Brabham."}
{"id": "2424146", "revid": "287204", "url": "https://it.wikipedia.org/wiki?curid=2424146", "title": "Viktor Gavrikov", "text": "Nel 1992, dopo lo scioglimento dell'Unione Sovietica, emigr\u00f2 in Svizzera, acquisendone dopo alcuni anni la cittadinanza.\nTra gli altri risultati della sua carriera i seguenti:"}
{"id": "2424150", "revid": "10473", "url": "https://it.wikipedia.org/wiki?curid=2424150", "title": "CESE", "text": ""}
{"id": "2424151", "revid": "1100311", "url": "https://it.wikipedia.org/wiki?curid=2424151", "title": "Julio Barroso", "text": ""}
{"id": "2424154", "revid": "1833487", "url": "https://it.wikipedia.org/wiki?curid=2424154", "title": "Puleggia", "text": "Una puleggia \u00e8 un organo di trasmissione del moto costituito da un disco girevole intorno al proprio asse. Essa pu\u00f2 eventualmente essere dotata di una o pi\u00f9 gole per accogliere altrettante funi, corde, cavi, cinghie o simili.\nFunzionamento.\nUna puleggia pu\u00f2 ruotare libera sul proprio asse per guidare o rinviare, oppure essere calettata ad un albero motore per imprimere movimento.\nGli impieghi sono disparati, fra i pi\u00f9 noti si citano: \nTipologie.\nLe serie di pulegge pi\u00f9 frequenti sono le trapezoidali come ad esempio 4SPC300, dove il primo numero (4) indica le gole di una puleggia, SPC indica la sezione ovvero il tipo di cinghia che porta mentre le ultime cifre (300) indicano il diametro primitivo di essa.\nMa possiamo avere anche pulegge dentate per cinghie dentate sia a passo metrico (3M-5M-8M-14M-T5-T10-AT5-AT10) sia a passo in pollici (MXL-XL-L-H) e pulegge POLY-V per cinghie a nervature (J-L)."}
{"id": "2424157", "revid": "1343317", "url": "https://it.wikipedia.org/wiki?curid=2424157", "title": "Giuncata", "text": "La giuncata \u00e8 un formaggio fresco molle di latte ovocaprino o vaccino. Ha una forma cilindrica o fusiforme che ha origine dalla fascera di giunco in cui viene inserita la cagliata. Non viene salato.\nIn Liguria viene steso e fatto colare su un supporto traforato (un tempo era di giunco, da qui il nome), facendogli assumere una forma piatta e poco spessa\nPreparazione.\nIl latte di vacca, di pecora, di capra o misto una volta munto viene filtrato con tessuti di cotone a trama fine gi\u00e0 sulla caldaia di lavorazione, in rame stagnato, alla temperatura di 32-38\u00a0\u00b0C. Al latte viene aggiunto caglio liquido di vitello o agnello. A causa della bassa temperatura, la giuncata deve essere prodotta con latte assolutamente sterile."}
{"id": "2424158", "revid": "599013", "url": "https://it.wikipedia.org/wiki?curid=2424158", "title": "Figlie della misericordia francescane", "text": "Le Figlie della Misericordia Francescane sono un istituto religioso femminile di diritto pontificio: i membri di questa congregazione pospongono al loro nome la sigla C.F.M.\nStoria.\nNel 1906 il vescovo di Ragusa di Dalmazia Giuseppe Mar\u010deli\u0107 fece arrivare da Brescia a Blatta, sull'isola di Curzola, una comunit\u00e0 di suore Ancelle della Carit\u00e0 per gestire la locale scuola femminile: a causa dello scoppio della prima guerra mondiale le religiose abbandonarono l'isola e il vescovo affid\u00f2 a una sua penitente, Marija Petkovi\u0107 (1892-1966), la missione di organizzare una nuova comunit\u00e0 religiosa che proseguisse l'opera delle Ancelle.\nLa congregazione, approvata dal vescovo di Ragusa il 18 febbraio 1929, ebbe rapida diffusione e nel 1936 apr\u00ec alcune filiali nell'America del Sud, dove la Petkovi\u0107 soggiorn\u00f2 tra il 1940 e il 1952.\nL'istituto, aggregato all'Ordine dei Frati Minori dal 26 gennaio 1928, ricevette il pontificio decreto di lode il 26 giugno 1944 e le sue costituzioni vennero approvate definitivamente dalla Santa Sede il 6 dicembre 1956.\nLa fondatrice (in religione madre Maria di Ges\u00f9 Crocefisso) \u00e8 stata beatificata da papa Giovanni Paolo II nel 2003.\nAttivit\u00e0 e diffusione.\nLe Figlie della Misericordia si dedicano all'istruzione della giovent\u00f9, alla cura degli orfani, all'assistenza agli ammalati, alle opere parrocchiali e alle missioni.\nSono presenti in Europa (Italia, Germania, paesi dell'ex Jugoslavia) e in America (Argentina, Canada, Cile, Paraguay, Per\u00f9, Uruguay): la sede generalizia \u00e8 a Roma.\nAl 31 dicembre 2005 l'istituto contava 425 religiose in 66 case."}
{"id": "2424160", "revid": "10473", "url": "https://it.wikipedia.org/wiki?curid=2424160", "title": "EESC", "text": ""}
{"id": "2424163", "revid": "115589315", "url": "https://it.wikipedia.org/wiki?curid=2424163", "title": "Gran Premio del Belgio 1966", "text": "Il Gran Premio del Belgio 1966 fu una gara di Formula 1, disputatasi il 12 giugno 1966 sul Circuito di Spa-Francorchamps. Fu la seconda prova del mondiale 1966 e vide la vittoria di John Surtees su Ferrari (che non vinceva dal Gran Premio d'Italia 1964), seguito da Jochen Rindt e da Lorenzo Bandini.\nIn questa gara la McLaren abbandona temporaneamente il motore Ford 406, in fase di revisione del progetto ed adotta il motore fornito dalla Serenissima. Non riusc\u00ec a prendere il via per un incidente in prova.\nSalta anche il previsto esordio di un altro nuovo motore. Il 16 cilindri BRM. Il motore sviluppato dal costruttore inglese, viene montato sulla nuova Lotus 43, che per\u00f2 non riuscir\u00e0 a partire.\nNote.\n\"Salvo indicazioni diverse le classifiche sono tratte da \"\n\" Il tipo di vettura utilizzata dai piloti \u00e8 desunto dal database di www.oldracingcars.com\""}
{"id": "2424165", "revid": "180559", "url": "https://it.wikipedia.org/wiki?curid=2424165", "title": "Manteca", "text": "La manteca \u00e8 un formaggio prodotto stagionalmente da materia grassa lattea e il siero residuo della caseificazione.\nPreparazione.\nViene lavorato manualmente da latte vaccino intero. Di colore bianco, con la maggiore maturazione assume un colore tendente al giallo paglierino, ha la particolarit\u00e0 di essere composto da due parti; quella esterna fatta dalla stessa pasta filata della scamorza, quella interna \u00e8 costituita da un cuore di burro. Esiste anche una variante con all'interno della crema di ricotta e panna."}
{"id": "2424168", "revid": "1582900", "url": "https://it.wikipedia.org/wiki?curid=2424168", "title": "Gran Premio del Messico 1965", "text": "Il Gran Premio del Messico 1965 fu la decima ed ultima gara della stagione 1965 del Campionato mondiale di Formula 1, disputata il 24 ottobre a Citt\u00e0 del Messico.\nLa corsa vide la prima vittoria in carriera per Richie Ginther, la Honda Racing F1 (per la prima volta nella storia della Formula 1 una gara era vinta da una vettura non europea) e la Goodyear. Secondo classificato Dan Gurney su Brabham-Climax e terzo Mike Spence su Lotus-Climax."}
{"id": "2424172", "revid": "324617", "url": "https://it.wikipedia.org/wiki?curid=2424172", "title": "San Giacomo di Veglia", "text": "San Giacomo di Veglia \u00e8 una frazione del comune di Vittorio Veneto, in provincia di Treviso.\nGeografia fisica.\nSorge su un'area pianeggiante sulla riva destra del fiume Meschio, all'estremit\u00e0 meridionale del comune e al confine con Colle Umberto.\nStoria.\nSotto il Regno Lombardo-Veneto rappresent\u00f2 un comune autonomo avente come frazioni Carpesica e Formeniga. Fu in seguito soppresso e accorpato a Ceneda.\nDurante la Prima guerra mondiale dal 19 novembre 1917 al 2 gennaio 1918 era sede della Jasta 31.\nMonumenti e luoghi d'interesse.\nChiesa di San Giacomo Apostolo.\nLa chiesa parrocchiale dedicata al santo patrono \u00e8 posta all'intersezione della Statale Alemagna con la Provinciale 71, dove si forma una piazza, sulla quale la chiesa guarda, assieme al monastero e agli altri edifici del centro.Parrocchia dal primo decennio del Settecento, essa deve la forma attuale a interventi del XIX secolo. \nDalla parte opposta dello spiazzo su cui si affaccia la chiesa, funge da campanile una torre mozza, forse di origini romane; dopo l'abbattimento della parte alta avvenuto negli anni 1920 per motivi statici, l'altezza di circa 20 metri \u00e8 stata ripristinata nel 2021, dopo un importante restauro che ha ripristinato anche le campane dopo vent'anni di silenzio.\nMonastero cistercense dei Santi Gervasio e Protasio.\nL'antica comunit\u00e0 di suore cistercensi ha vissuto in un convento di Belluno sino al 1909, anno in cui furono costrette a trasferirsi a San Giacomo di Veglia. Il complesso che tuttora ora la ospita, posto di fronte alla torre campanaria e alla chiesa parrocchiale, deriva da due barchesse dei nobili Crotta progettate, si pensa, dal Massari.\nChiesa di Sant'Antonio.\nCollocato lungo la Statale Alemagna, vicino alle porte di Vittorio Veneto, la chiesa di Sant'Antonio da Padova \u00e8 un edificio di dimensioni medie e sviluppato in altezza. Esso \u00e8 formato da due corpi: uno principale di forma ottagonale, una delle cui facce costituisce la facciata, e uno minore annesso nella parte retrostante, con piccola cupola.La facciata d\u00e0 sulla strada ed \u00e8 caratterizzata da un portale ligneo sovrastato da una nicchia contenente una statua di grandi dimensioni, con rappresentato Sant'Antonio; sopra una finestra a mezza luna.La chiesa, esistente come oratorio gi\u00e0 dal Rinascimento, fu ricostruita nel 1693, a testimonianza di un culto molto diffuso per il Santo di Padova.\nVilla Nardari.\nLungo la strada statale, tra il centro \u00e8 la chiesa di Sant'Antonio, si incontra Villa Nadari, del XVIII secolo; l'edificio padronale si dispone su tre piani, le aperture sono distribuite simmetricamente: due coppie di monofore rettangolari per piano, mentre centralmente un portale a tutto sesto e una monofora con balaustra al primo rendono di particolare eleganza la facciata, la cui sommit\u00e0 \u00e8 percorsa da un cornicione dentellato.\nArea di via delle Filande e fiume Meschio.\nLa via delle Filande si colloca ad est del centro, in un'area che conserva molte delle fattezze primonovecentesche. Qui scorre il fiume Meschio, che con le sue acque lambisce i terreni agricoli (dalle cui piantagioni si ricavano perlopi\u00f9 mais e uva); lungo il corso del fiume si incontrano numerosi borghi ben conservati, nonch\u00e9 gli edifici delle dismesse filande: infatti a San Giacomo, nel primo Novecento, era ben sviluppata, oltre all'allevamento del baco da seta, la produzione di filati da tale allevamento ricavati.La filanda dell'omonima via \u00e8 costituita da un grande complesso edilizio di valore architettonico-industriale, dominato da una ciminiera: il tutto, restaurato negli anni duemila, sar\u00e0 adibito a \"Museo del baco da seta\", a memoria di una tradizione industriale storica.A pochi metri dalla filanda, sulla Strada Provinciale 71, si affaccia il bacologico, anch'esso dismesso.\nEconomia.\nSan Giacomo di Veglia riveste anche una certa importanza economica, in quanto a sudovest del paese, tra la ferrovia e la Statale di Alemagna sorge la principale zona industriale del comune di Vittorio Veneto. Nel territorio Sangiacomese sono inoltre presenti campagne di cereali, vigneti e frutteti.\nInfrastrutture e trasporti.\nLa frazione si \u00e8 sviluppata alla confluenza della SP 71 \"del Ponte della Muda\" nella Strada statale 51 di Alemagna. Altra arteria degna di nota \u00e8 via Cal de Livera, diretta a Carpesica."}
{"id": "2424174", "revid": "21880", "url": "https://it.wikipedia.org/wiki?curid=2424174", "title": "Ficoraccia", "text": ""}
{"id": "2424175", "revid": "611126", "url": "https://it.wikipedia.org/wiki?curid=2424175", "title": "Confederations Cup 1995", "text": ""}
{"id": "2424176", "revid": "228587", "url": "https://it.wikipedia.org/wiki?curid=2424176", "title": "Lagane", "text": ""}
{"id": "2424183", "revid": "26415", "url": "https://it.wikipedia.org/wiki?curid=2424183", "title": "Uliata", "text": ""}
{"id": "2424187", "revid": "287204", "url": "https://it.wikipedia.org/wiki?curid=2424187", "title": "True Love (Cole Porter)", "text": "True Love \u00e8 un brano composto da Cole Porter e pubblicato nel 1956.\nIl brano e le varie versioni.\nIn quell'anno, questa canzone (letteralmente \"Vero Amore\"), di chiaro stampo pop, apparve nel film \"Alta societ\u00e0\" e venne cantata da Bing Crosby e Grace Kelly (anche se, in realt\u00e0, Kelly non fece altro che cantare l'ultimo ritornello con Bing); in seguito questa versione fu distribuita come singolo e raggiunse la quinta posizione nella classifica statunitense e la prima nei Paesi Bassi per 4 settimane.\n\"True Love\", divenuta ormai uno standard della musica popolare di quegli anni, fu quindi oggetto di numerosissime covers da parte di una moltitudine di artisti.\nFamosa \u00e8 per esempio quella di Jane Powell; Elvis Presley la inser\u00ec nella propria colonna sonora \"Loving You\", cos\u00ec come fecero Ricky Nelson nel suo album \"Ricky\" e gli Everly Brothers nel loro LP \"Instant Party\".\nAltre versioni di \"True Love\" sono quelle di Patsy Cline (presente nell'album \"Patsy Cline Showcase\"), Jack Jones, Richard Chamberlain (presente nell'LP \"Richard Chamberlain Sings\"), George Harrison (proveniente da \"Thirty-Three &amp; 1/3\") e Shakin' Stevens.\nDa segnalare la cover di Elton John e Kiki Dee, proveniente dall'album di Elton \"Duets\": il duetto raggiunse la numero 2 nella classifica britannica."}
{"id": "2424191", "revid": "396004", "url": "https://it.wikipedia.org/wiki?curid=2424191", "title": "Lama Ole Nydahl", "text": ""}
{"id": "2424192", "revid": "339392", "url": "https://it.wikipedia.org/wiki?curid=2424192", "title": "Black-Out", "text": ""}
{"id": "2424193", "revid": "767487", "url": "https://it.wikipedia.org/wiki?curid=2424193", "title": "Russ Rankin", "text": "Forma i Good Riddance nel 1986, pubblicando con il gruppo 8 album di studio, tutti, ad esclusione di \"Cover Ups\", pubblicati dalla Fat Wreck Chords. Il 27 maggio 2007 si scioglie la formazione, il cui ultimo concerto viene poi pubblicato come album live nel 2008 con il titolo \"Remain in Memory - The Final Show\". Nel 2003 forma il supergruppo Only Crime assieme al chitarrista dei Bane Aaron Dalbec. Con gli Only Crime ha attualmente pubblicato due album di studio, entrambi pubblicati dalla stessa etichetta di Fat Mike. \u00c8 stato anche un componente dei Fury 66 e degli State of Grace, nome del gruppo poi diventato Good Riddance. Ha cantato anche in canzoni di Rise Against, Ensign e Comeback Kid. Recentemente, ha iniziato una carriera da solista, pubblicando una cover di \"Walk the Line\" di Johnny Cash, pubblicata nell'album di tributo \"\".\nRankin \u00e8 un membro della PETA e del Partito Verde, oltre ad essere straight edge e vegano. \u00c8 inoltre osservatore regionale per i Kootenay Ice, squadra di hockey su ghiaccio che milita nella Western Hockey League. Scrive regolarmente su AMP Magazine, dove ha una propria colonna."}
{"id": "2424195", "revid": "195478", "url": "https://it.wikipedia.org/wiki?curid=2424195", "title": "Salvatore Greco dei Chiaramonte", "text": "Biografia.\nNacque a Mineo, in provincia di Catania, il 2 maggio 1835, dall'usciere percettoriale Girolamo e da Ignazia Mandr\u00e0, di cui era ultimo di sei figli. La sua famiglia era imparentata con la nobile stirpe dei Chiaramonte, e lo stesso Greco aveva il titolo nobiliare di marchese di Valdina.\nLaureato in chimica all'Universit\u00e0 di Catania nel 1862, nel periodo degli studi matur\u00f2 idee rivoluzionarie e sub\u00ec persecuzioni da parte delle autorit\u00e0 borboniche. Ader\u00ec alla causa risorgimentale nel 1856, e fu tra i capi dell'insurrezione anti-borbonica a Catania del 1860, dove cacci\u00f2 le truppe del generale Clary; divenuto camicia rossa dopo lo sbarco in Sicilia dei Mille guidati da Giuseppe Garibaldi, si un\u00ec a costoro e partecip\u00f2 alle battaglie di Messina, poi in Calabria e nel Lazio. Il suo motto era \"Italia una e Vittorio Emanuele\", e il Greco segu\u00ec Garibaldi anche in altre battaglie, quali quella dell'Aspromonte del 1862, di Bezzecca del 1866, di Mentana del 1867, alla guerra franco-prussiana del 1870-71, alla guerra turco-slava in Montenegro nel 1876, in cui con il grado di colonnello guid\u00f2 un corpo di spedizione formato da volontari siciliani in sostegno dei patrioti locali contro l'occupante ottomano.\nNella vita civile, Greco praticava la scherma, e nel periodo delle insurrezioni insegnava ai volontari a duellare con ogni tipo di arma, dalla sciabola alle armi da fuoco. Dopo la spedizione in Montenegro, Greco si stabil\u00ec a Roma, dove nel 1878 rilev\u00f2 la \"Sala d'Armi\" del maestro Gaetano Emanuele, marchese di Villabianca, in via del Seminario. Alla sua morte, avvenuta in Roma il 10 febbraio 1910, l'accademia di scherma venne gestita dai figli Agesilao (1866-1963) ed Aurelio Greco (1879-1954), anch'essi schermidori. L'Accademia prese in seguito il nome di Accademia d'Armi Musumeci Greco 1878."}
{"id": "2424204", "revid": "125409861", "url": "https://it.wikipedia.org/wiki?curid=2424204", "title": "Claude Brasseur", "text": "Biografia.\nFiglio d'arte, discendeva da una famiglia di attori: il bisnonno Jules Dumont (1829-1890), poi Brasseur, incominci\u00f2 la sua carriera come attore comico nei teatri, fino a fondarne uno, il \"Th\u00e9\u00e2tre des Nouveaut\u00e9s\". Il padre Pierre Brasseur, nato dalla relazione extraconiugale di Germaine Brasseur con l'attore Georges Espinasse, divent\u00f2 anche lui un celebre attore e si spos\u00f2 nel 1935 con l'attrice, ballerina e sceneggiatrice Odette Joyeux. Il suo padrino fu il celebre scrittore Ernest Hemingway.\nCarriera.\nClaude Brasseur debutt\u00f2 nel 1956, per lavorare in seguito sotto la direzione di grandi registi quali Marcel Carn\u00e9 in \"Il fantastico Gilbert\" (1956), Georges Franju in \"Occhi senza volto\" (1960), e Jean Renoir in \"Le strane licenze del caporale Dupont\" (1962). Si fece conoscere al pubblico nel 1971 con la serie televisiva \"Le nuove avventure di Vidocq\".\nMa \u00e8 solo nel 1974 con \"Esecutore oltre la legge\" di Georges Lautner che sfond\u00f2 come attore cinematografico, consolidando la propria fama con il successivo \"Certi piccolissimi peccati\" (1976) di Yves Robert. Grazie a questo film ricevette il Premio C\u00e9sar per il migliore attore non protagonista nel 1977. Ebbe notevole successo anche il seguito, \"Andremo tutti in paradiso\" (1977). Ottenne un altro C\u00e9sar con il film \"Guerra tra polizie\" (1979) e interpret\u00f2 il ruolo del dentista Fran\u00e7ois Berreton, il padre di Sophie Marceau, nella celebre serie di film cult \"Il tempo delle mele\" (1980) e \"Il tempo delle mele 2\" (1982), commedie romantiche che riscossero un enorme successo internazionale.\nIn Italia lavor\u00f2 nei film \"Gli eroi\" (1973) di Duccio Tessari, \"Aragosta a colazione\" (1979) di Giorgio Capitani e \"Quando la coppia scoppia\" (1981), per la regia di Steno. Parallelamente alla carriera artistica, si dedic\u00f2 alle corse automobilistiche, affiancando come co-pilota Jacky Ickx nel Rally Dakar del 1983, vinto dai due su una Mercedes 280 G."}
{"id": "2424208", "revid": "767487", "url": "https://it.wikipedia.org/wiki?curid=2424208", "title": "Algimantas Butnorius", "text": "Ha partecipato a 32 Campionati lituani, vincendone dieci (1967, 1968, 1970, 1973, 1975, 1976, 1980, 1982 e 1993).\nNel 2007 vinse a Gmunden il Campionato del mondo seniores, ottenendo di conseguenza il titolo di Grande Maestro.\nNel 2014 ha cambiato Federazione, passando da quella lituana a quella del Principato di Monaco."}
{"id": "2424209", "revid": "599013", "url": "https://it.wikipedia.org/wiki?curid=2424209", "title": "Suore del Santo Volto", "text": "Le Suore del Santo Volto sono un istituto religioso femminile di diritto pontificio: i membri di questa congregazione pospongono al loro nome la sigla S.S.V.\nStoria.\nLa congregazione venne fondata a San Fior di Sopra (Treviso) nel 1930 da Maria Pia Mastena (1881-1951) con il sostegno del vescovo di Vittorio Veneto Eugenio Beccegato.\nL'istituto venne approvato dal vescovo di Vittorio Veneto l'8 dicembre 1936 e ricevette il pontificio decreto di lode il 10 dicembre 1947.\nPer la fondatrice (in religione madre Maria Pia) \u00e8 stato iniziato da papa Giovanni Paolo II un processo di beatificazione, concluso da papa Benedetto XVI nel 2005.\nAttivit\u00e0 e diffusione.\nLe Suore del Santo Volto si dedicano all'istruzione e all'educazione cristiana della giovent\u00f9, all'assistenza domiciliare ai malati, alle opere parrocchiali e all'apostolato missionario.\nSono presenti in Italia (soprattutto in Veneto), Brasile e Indonesia: la sede generalizia \u00e8 a Santa Maria delle Mole, presso Marino.\nAl 31 dicembre 2005 l'istituto contava 143 religiose in 22 case."}
{"id": "2424216", "revid": "132266", "url": "https://it.wikipedia.org/wiki?curid=2424216", "title": "Alphonse Indelicato", "text": "Suo figlio \u00e8 Anthony Indelicato, anche lui noto esponente della \"Famiglia Bonanno\" .\nBiografia.\nNasce il 25 febbraio del 1931, a New York nel quartiere di Little Italy, da genitori emigrati dal paese di Siculiana, in provincia di Agrigento. Uomo tarchiato, con spalle ampie e busto scolpito, capelli scuri, possedeva sul braccio sinistro due tatuaggi: in uno era raffigurato un pugnale con due cuori, mentre l'altro riportava la scritta \"Holland 1945\". Indossava sempre dei grossi occhiali da sole neri, e fu descritto dai vari pentiti di mafia come un mafioso irrispettoso e arrogante e dalla forte personalit\u00e0, ma anche molto violento e spietato, soprattutto in giovent\u00f9.\nLegami familiari.\nMolti dei suoi familiari erano affiliati alla Mafia, tra cui un fratello pi\u00f9 grande, Joseph detto \"Bruno\", anche lui importante \"uomo d'onore\" dei \"Bonanno\", suo cugino Joseph Indelicato, detto \"Joe Scootch\" anch'egli un mafioso di spicco della famiglia Gambino tra gli anni quaranta e cinquanta, ed inoltre era imparentato con Giuseppe Indelicato, importante mafioso e trafficante internazionale di eroina, della \"Famiglia\" Cuntrera-Caruana di Siculiana. All'inizio degli anni cinquanta, si sposa con la figlia del boss mafioso Charles Ruvolo, vecchio e potente capodecina della famiglia Bonanno. Nel 1956 nasce il suo primo figlio Anthony \"Bruno\" Indelicato, mafioso e futuro killer del boss Carmine Galante.\nCarriera criminale.\nNel 1950 viene condannato a scontare 6 mesi di carcere per possesso di eroina. Il 26 dicembre del 1951, \u00e8 coinvolto in una sparatoria in un circolo sociale, dove rimane ucciso un uomo, ed un altro ferito. Successivamente il ferito lo identifica come uno dei killer, cos\u00ec viene condannato con l'accusa di omicidio e tentato omicidio a 12 anni da scontare nel carcere di Sing Sing. Nel 1966, viene rilasciato sulla parola. Proprio in quel periodo gli investigatori lo sospettano coinvolto nel traffico di stupefacenti.\nDa quel momento in poi, scaler\u00e0 i vertici della famiglia Bonanno, diventandone uno dei capidecina pi\u00f9 importanti e temuti, potere che durer\u00e0 per circa 15 anni. Inizi\u00f2 a costruire il suo impero, circondandosi di amici fidati, ed alleandosi con altri capidecina e soldati della sua cosca. Secondo gli investigatori era a capo di circa 12 \"uomini d'onore\" e di una quindicina di \"associati\", e coinvolto nel milionario traffico di eroina, traffico controllato principalmente dalle \"Famiglie Siciliane\". Nel 1976 appena ventenne con l'approvazione del capo della \"Famiglia\" riconobbe come \"uomo d'onore\" suo figlio Anthony, autista e guardaspalle.\nL'omicidio di Carmine Galante.\nNel 1979 la \"commissione di New York\" e le Famiglie Siciliane implicate nel traffico di droga, ordinano l'omicidio del boss dei Bonanno, il vecchio Carmine Galante. Ad organizzarlo sono lo stesso Indelicato, Philip Giaccone e Dominick Trinchera, assieme agli altri capidecina Joseph Massino e Dominick Napolitano, questi ultimi due fedelissimi di Philip Rastelli, principale avversario di Galante per il controllo della \"Famiglia\" e del traffico di eroina. Ad eseguire materialmente l'omicidio all'interno di un ristorante di Brooklyn sono suo figlio, Anthony Indelicato, Louis Giongetti e presumibilmente Philip Giaccone. Con la morte di Galante il nuovo boss diviene Rastelli.\nL'eliminazione.\nNel 1980 Indelicato e i suoi familiari vengono invitati al matrimonio del trafficante di eroina Giuseppe Bono, suo socio in affari e capo della \"Famiglia\" dei Bolognetta. Bono si sposa in un lussuoso albergo di New York, ed oltre a Indelicato sono presenti alcuni dei pi\u00f9 importanti mafiosi Siciliani ed Italoamericani, come i Catalano, i Fidanzati, i Castronovo, gli Spatola, i Cuntrera-Caruana ed i Gambino. Alla fine del 1980, Indelicato e gli uomini del suo gruppo acquistano una partita di eroina del valore di 1,5 milioni di dollari da Gerlando Sciascia e Joseph Lo Presti, della fazione dei Bonanno di Montr\u00e9al, rifiutandosi in seguito di pagare il debito. Indelicato entra cos\u00ec in rotta di collisione con Napolitano. Tutto ci\u00f2 inizi\u00f2 a preoccupare gli altri boss della \"Famiglia\", che credevano a ragione che Indelicato volesse prendere il controllo della \"cosca\".\nIndelicato aveva dei solidi legami con i vertici delle altre quattro famiglie di New York, soprattutto con i Colombo e con Vincent Gigante, boss dei \"Genovese\". Indelicato era considerato pericoloso da altri due capidecina dei \"Bonanno\" come Joseph Massino e lo stesso Dominick Napolitano, fedelissimi del boss della \"Famiglia\" Philip Rastelli. Con lo schieramento di Indelicato si schierarono i capidecina: Trinchera, Giaccone, Cesare Bonventre e Frank Lino, mentre a sostegno di Rastelli c'erano i capidecina: Michael Sabella, Nicholas Marangello, Steven Maruca, Joseph Massino e Dominick Napolitano. Tuttavia Indelicato non voleva scatenare una guerra civile all'interno della \"Famiglia\", e quindi si incontr\u00f2 con i lealisti di Rastelli per un accordo, ma la riappacificazione fall\u00ec, e Indelicato ed il suo schieramento si prepararono alla guerra.\nPer\u00f2 la fazione di Rastelli, con un inganno, organizz\u00f2 un'altra riunione di riappacificazione. Il 5 maggio del 1981, Indelicato, Trinchera, Giaccone e Frank Lino si presentarono alla riunione in un club di Brooklyn. La mattina prima della riunione Indelicato aveva ordinato ai suoi uomini di disperdersi per tutta New York: in caso l'incontro fosse andato male i suoi uomini avrebbero scatenato la faida e la vendetta. Appena entrati all'interno del locale Indelicato, Trinchera e Giaccone furono colpiti a morte, mentre Lino non fu ucciso perch\u00e9 era complice degli assassini. Il corpo di Indelicato fu ritrovato tre settimane dopo in un terreno di Ozone Park nel Queens, mentre i resti di Trinchera e Giaccone furono rinvenuti nel 2004.\nIl ritrovamento del corpo.\nIl 24 maggio del 1981 19 giorni dopo gli omicidi, alcuni ragazzini, mentre stavano giocando, ritrovarono un corpo. La polizia identific\u00f2 il cadavere di Indelicato, e, quattro giorni dopo, Salvatore Valenti, genero dello stesso Indelicato, lo identific\u00f2 ufficialmente. Suo figlio Anthony subito dopo gli omicidi era fuggito a Fort Lauderdale in Florida. Secondo l'agente dell'FBI Joe Pistone, e dei pentiti, gli autori degli omicidi furono: Dominick Napolitano, John Cersani, Joseph Massino, suo cognato Salvatore Vitale, Joseph DeSimone, Nicholas Santora, Louis Giongetti, Santo Giordano, Vito Rizzuto, e Gerlando Sciascia della fazione di Montr\u00e9al. Subito dopo James Episcopia, Robert Capazzio e Benjamin Ruggiero, smembrarono i corpi di Indelicato, Trinchera e Giaccone e li seppellirono. Nel 2004 Joseph Massino, divenuto poi il boss della \"famiglia\", venne condannato per gli omicidi."}
{"id": "2424225", "revid": "6923", "url": "https://it.wikipedia.org/wiki?curid=2424225", "title": "Nissan Primera", "text": "La Nissan Primera \u00e8 un'autovettura del segmento D prodotta dalla casa automobilistica Nissan Motor per il mercato interno ed europeo a partire dal 1990, in tre serie differenti.\nPrima serie (P10).\nNell'autunno del 1990 la Nissan sostitu\u00ec l'ormai anziana Nissan Bluebird con la pi\u00f9 fresca Primera, nella sua prima serie, prodotta nello stabilimento di Sunderland in Inghilterra. L'auto faceva parte del \"Nissan 901 project\" (di cui facevano parte Nissan 300 ZX, Skyline R32, e Infiniti Q45); il cui obiettivo era quello di creare le auto con il miglior handling di guida e le pi\u00f9 innovative tecnologie in materia di sicurezza entro il 1990.\nVeniva venduta con motori a benzina 1.6 a carburatori (GA16DS) successivamente ad iniezione (GA16DE), 1.8 (SR18De - motore mai arrivato in Europa) iniezione e 2.0 (SR20Di) iniezione e, a partire del 1992, con il motore Diesel 2.0 (CD20) e i listini, piuttosto articolati, presentavano ben sette allestimenti diversi denominati L, LS, SLX, GS, GSX, ZX e GT.\nCon la motorizzazione 1.6 16V 102 CV era disponibile anche una versione denominata SRi riconoscibile da elementi estetici come sottoparaurti anteriori, laterali e posteriori, spoiler posteriore, logo SRi nella parte bassa degli sportelli anteriori, sul bagagliaio e nel quadro strumenti.\nPer i pi\u00f9 sportivi c'era anche la versione 2.0 eGT (con motore 2.0 aspirato twin cam 16 valvole) con ben 155 cv (SR20DE), disponibile a trazione anteriore o con quattro ruote motrici.\nL'auto era disponibile anche nella versione cinque porte e station wagon, quest'ultima non derivava per\u00f2 dalla berlina, ma da un altro modello chiamato Nissan Avenir.\nL'auto ebbe un notevole successo sul mercato italiano e su quello europeo intanto per l'ottimo rapporto qualit\u00e0-prezzo, affidabilit\u00e0 e per le dotazioni dell'auto notevoli per l'epoca (come motori tutti a 16 valvole, sospensioni multilink, 3 anni di garanzia).\nLa Primera era commercializzata anche negli USA col marchio Infiniti ed era chiamata G20, prodotta in Giappone.\nEsiste anche una versione molto rara, preparata dalla compagnia giapponese Autech, equipaggiata con: SR20DE da 180 cv, spoiler maggiorato e con sospensioni ed interni rivisti.\nSeconda serie (P11).\nLa seconda serie della Primera, che presentava ora un aspetto pi\u00f9 al passo con i tempi, arriv\u00f2 nel 1995 in Giappone e nell'autunno del 1996 in Europa. Anche questa serie fu venduta anche negli Stati Uniti con il nome di Infiniti G20. Unica nel suo genere, l'auto abbandonava lo schema sospensivo a bracci paralleli della P10 all'asse posteriore, in favore di un nuovo design di sospensioni multilink ripreso dalla Nissan Maxima del 1995 (multi-link beam rear suspension), combinate alle multilink anteriori della serie precedente. Nel 1999, la seconda serie della Primera fu sottoposta a un restyling che le permise di rimanere competitiva nel suo segmento fino alla fine della sua produzione nel 2002 (P11-144).\nPer quanto riguarda la sicurezza automobilistica la Primera \u00e8 stata sottoposta ai crash test dell'EuroNCAP nel 1997, totalizzando il punteggio di tre stellee risultando all'epoca una delle auto pi\u00f9 sicure del suo segmento.\nTerza serie (P12).\nLa terza serie della berlina giapponese fu messa in commercio all'inizio del 2002 ed era frutto dell'alleanza con la casa francese Renault, che la rendeva \"cugina\" della seconda serie della grande berlina Renault Laguna. Tuttavia con l'arrivo di questa serie le vendite della Primera, che non erano mai state particolarmente alte dalla seconda serie, crollarono vertiginosamente e portarono Nissan a eliminarla dai listini in anticipo rispetto alle previsioni, in particolare nel 2006 in Regno Unito, lasciandola per\u00f2 nei listini di alcuni paesi per un paio di anni ancora.\nNonostante il basso numero di vendite era un'auto moderna; insieme al Nissan Murano, fu il primo modello della casa ad essere provvista di serie di videocamera posteriore d'assistenza alle manovre di parcheggio e in retromarcia.\nLa plancia, denominata N-FORM, aveva un design innovativo e ospitava al centro del cruscotto l'ampio monitor da 7\" del navigatore DVD e della radio. Altra particolarit\u00e0 estetica degli interni, era il quadro strumenti collocato in posizione centrale e non relegato, come consueto, in corrispondenza del guidatore.\nIl restyling del 2004 interess\u00f2 solamente gli interni che furono resi ancora pi\u00f9 moderni, sportivi e lussuosi. Tra le altre novit\u00e0, fu introdotto di serie il sistema ESP, l'intelligent cruise control, il cd charger, il controllo della pressione pneumatici, la videocamera posteriore a colori e il quadro strumenti digitale a cristalli liquidi.\nLe motorizzazioni erano da 1.6 benzina (QG16DE), 1.8 (QG18DE) benzina 16 valvole ; 2.0 (QR20DE) benzina CVT, 2.5 (QR25DD) benzina 170 cv (solo per il Giappone) - 1.9 dci diesel 120 cv, 2.2 (YD22DDTi) diesel 140 cv. Inoltre in Giappone esisteva la versione 20V equipaggiata con cambio manuale 6 marce ed SR20VE Neo VVL da 204 cv a fasatura variabile.\nPer quanto concerne la sicurezza automobilistica, la Primera era dotata di serie di 6 airbag, ESP, ASR, brake assist, poggiatesta attivi anteriori e posteriori. Durante il suo ciclo di vita venne risottoposta ai crash test dell'EuroNCAP, raggiungendo in questo caso le 4 stelle.\nQuesta Primera \u00e8 lunga mm 4565 (mm 4675 la familiare), larga mm 1998 con gli specchietti retrovisori e mm 1760 senza, alta mm 1482.\nAttivit\u00e0 sportiva.\nNel 1996 una P11 sponsorizzata dalla Unisia Jecs venne impiegata nel Japan Touring Car Championship. Pilotata dal pilota Masahiko Kageyama, la vettura era dotata di un propulsore SR20 dalla potenza di 300 cv con 256 Nm di coppia gestito da un cambio Holinger J6S a sei velocit\u00e0. Iscritta a partire dalla terza gara, riusc\u00ec a vincere l'ottava corsa che si svolse presso il circuito di Mine.\nNel 1998 la P11 si aggiudic\u00f2 la seconda posizione nell'ASEAN Championship. Tale versione, rispetto a quella impiegata nel JTCC, era equipaggiata con un propulsore SR20DE.\nL'anno successivo la Primera P11 vinse il British Touring Car Championship con 13 vittorie su 26 gare guidata dal pilota francese Laurent A\u00efello. Tale versione era nuovamente equipaggiata con il propulsore SR20DE."}
{"id": "2424226", "revid": "330270", "url": "https://it.wikipedia.org/wiki?curid=2424226", "title": "Alessandro Continenza", "text": ""}
{"id": "2424228", "revid": "486946", "url": "https://it.wikipedia.org/wiki?curid=2424228", "title": "ISD (ciclismo)", "text": ""}
{"id": "2424230", "revid": "2039709", "url": "https://it.wikipedia.org/wiki?curid=2424230", "title": "Bullismo", "text": "Con bullismo (in lingua inglese \"bullying\") si indica una forma di comportamento sociale di tipo violento e intenzionale, tanto di natura fisica che psicologica, ripetuto nel corso del tempo e attuato nei confronti di persone percepite come pi\u00f9 deboli dal soggetto che perpetra uno o pi\u00f9 atti in questione.\nIl bullismo come fenomeno sociale e deviante \u00e8 oggetto di studio tra gli esperti delle scienze sociali, della psicologia giuridica, clinica, dell'et\u00e0 evolutiva e di altre discipline affini. Il termine viene usato per descrivere il fenomeno soprattutto in ambito scolastico, sebbene non esista una definizione univoca per gli studiosi. Qualora tali atti siano perpetrati via internet si parla di cyberbullismo.\nStoria.\nIl termine \"bullo\" non ha sempre avuto un'accezione negativa nella lingua italiana e in Italia. In particolare nel dialetto romano, nel periodo storico della seconda met\u00e0 dell'800, il termine \"bullo\", spesso seguito dall'aggettivo \"de Roma\" o \"de Trastevere\", ha una sua collocazione ben precisa e definita indicando quei popolani, spesso animati dal desiderio di affermazione personale, che capeggiavano un rione. Nella Roma papalina e negli anni immediatamente successivi, il bullo usava il suo ascendente sul rione in modo disinteressato, non riscuoteva tangenti ma cercava solo un narcisistico modo per mettere in mostra il proprio esibizionismo e la propria forza. Si pensi alla figura di Romeo Ottaviani, \"er Pi\u00f9 de li Pi\u00f9\", a \"er Carcina\" o ai bulli della letteratura romana come, ad esempio Meo Patacca o Rugantino. Un bullo teneva in alta considerazione il suo nome ed il suo onore, che non doveva essere sporcato da nessuna azione disonorevole. Il bullo romano perci\u00f2 non era considerato un prepotente, ma un coraggioso tanto che il termine \"bullo\" risuona nel termine dialettale \"bulo\" presente in molti dialetti dell'Italia centrale. In questo senso si vedano vari esempi letterari di Jacaccio (Maggio Romanesco di C. Peresio) e Meo Patacca (Meo Patacca di G. Berneri).\nI primi studi sul bullismo furono svolti solo a partire dalla seconda met\u00e0 del XX secolo e si svolsero nei paesi scandinavi, a partire dagli anni settanta, e, poco dopo, anche nei paesi anglosassoni, in particolare nel Regno Unito e Australia. Uno degli studi pionieristici si deve alle indagini di Dan Olweus a seguito di una forte reazione dell'opinione pubblica norvegese dopo il suicidio di due studenti non pi\u00f9 in grado di tollerare le ripetute offese inflitte da alcuni loro compagni.\nAnalisi descrittiva.\nIl bullismo, dunque, non riguarda soltanto l\u2019interazione tra due soggetti, ma deve essere piuttosto considerato come un fenomeno di gruppo, e potr\u00e0 essere contrastato soltanto dopo aver compreso, e soprattutto accettato, che si tratta di una manifestazione culturale, espressione di una societ\u00e0 in cui, di fatto, sono dominanti i valori della sopraffazione e dell\u2019arbitrio del pi\u00f9 forte sul pi\u00f9 debole, in cui i modelli vincenti, spesso veicolati anche attraverso i mass media, sono quelli dell\u2019arroganza e del non rispetto per l\u2019altro.\nIl termine bullismo viene spesso utilizzato per riferirsi a fenomeni di violenza tipici degli ambienti scolastici, ma pu\u00f2 verificarsi anche in altri contesti sociali riservati ai pi\u00f9 giovani. Lo stesso comportamento, o comportamenti simili, in altri contesti, sono identificati con altri termini, come \"mobbing\" in ambito lavorativo o \"nonnismo\" nell'ambito delle forze armate. A partire dagli anni 2000, con l'avvento di Internet, si \u00e8 andato delineando un altro fenomeno legato al bullismo, anche in questo caso diffuso soprattutto fra i giovani, il cyberbullismo.\nSebbene ad un primo sguardo possano apparire simili, \u00e8 di estrema importanza distinguere tra il bullismo e tutti quei riti di passaggio che contraddistinguono determinati ambienti, prevalentemente di ispirazione militare. Questi ultimi, infatti, pur prevedendo il superamento di prove, spesso goliardiche e imbarazzanti per il novizio, sono comunque generalmente privi di quella crudelt\u00e0 gratuita e di quella volont\u00e0 di umiliare il prossimo tipici del bullismo.\nLetteralmente il termine \"bullo\" significherebbe \"prepotente\", tuttavia la prepotenza, come alcuni autori hanno avuto modo di rilevare, \u00e8 solo una componente del bullismo, che \u00e8 da intendersi come un fenomeno multidimensionale. In Inghilterra non esiste una definizione univoca, mentre in Italia con il termine bullismo si indica generalmente \u00abil fenomeno delle prepotenze perpetrate da bambini e ragazzi nei confronti dei loro coetanei soprattutto in ambito scolastico\u00bb. In Scandinavia, soprattutto in Norvegia e Danimarca, per identificare il fenomeno viene correntemente utilizzato il termine \"mobbing\", cos\u00ec come in Svezia e Finlandia derivante dalla radice inglese \"mob\" stante a significare \u00abun gruppo di persone implicato in atti di molestie\u00bb. che \u00e8, appunto, il calco dell'inglese \"bullying\".\nIl bullismo pu\u00f2 includere una vasta gamma di comportamenti diretti, ad esempio violenza, attacchi e/o offese verbali, discriminazione, molestie, il plagio e altre vessazioni oppure di comportamenti indiretti, tesi ad ottenere l'allontanamento dal gruppo e l'isolamento utilizzando sistemi come la mormorazione, il rifiuto a socializzare con la vittima, il tentativo di isolarla mettendo in evidenza caratteristiche fisiche o, persino le sue capacit\u00e0 intellettuali (ed esempio uno studente particolarmente brillante potrebbe diventare oggetto di scherno come \"secchione\") fino ad arrivare a spaventare i suoi amici di modo da indurli ad allontanarsi. Accanto a metodi attivi, finalizzati ad emarginare o ferire la vittima, ce ne sono altri di tipo differente, pi\u00f9 subdoli secondo il modello comportamentale del \"bullo amico\" che, simulando amicizia ed accettazione della vittima all'interno del gruppo, nascondono il tentativo di procurarle danni o discriminazioni, ad es. sottoponendo la vittima a dei rituali umilianti, illegali o pericolosi (a seconda dell'et\u00e0 o del contesto i rituali possono variare e consistere nell'invito a commettere un reato, partecipare ad una competizione clandestina in auto o in moto, assumere una grande quantit\u00e0 di alcool o sostanze stupefacenti, fumare ecc). Lo scopo \u00e8 quello di alzare sempre pi\u00f9 la posta in modo da esporre la vittima a rischi sempre maggiori per poi colpirla nel momento di maggiore debolezza o stanchezza oppure in quello di maggior fiducia in s\u00e9 stessa da parte della vittima.\nIn diverse circostanze, le vittime possono essere scelte in maniera casuale o arbitraria, specialmente nei gruppi sociali in cui la mentalit\u00e0 bulla pu\u00f2 ottenere proseliti nella gerarchia del medesimo gruppo quando, ad es., i meccanismi di difesa del gruppo possono essere raggirati in modo tale che non sia necessario andare a cercare le vittime fuori dal quel gruppo. Il ciclo di tale comportamento implica qualche volta una previsione maggiore delle possibili risposte delle eventuali vittime, rispetto a quei gruppi dove la mentalit\u00e0 bulla si trova a uno status ancora primitivo e dove, idealmente, \u00e8 ancora possibile intervenire per recuperare i soggetti.\nCaratteristiche.\nCause, scopi e obiettivi.\nIl bullismo, a differenza del vandalismo e del teppismo, non \u00e8 una forma di violenza rivolta verso una istituzione o un simbolo di essa: \u00e8 invece rivolta spesso verso un singolo individuo, ad esempio nei casi di ostracismo nel bullismo scolastico l'intera classe di attendenti tende a essere coinvolta in tale attivit\u00e0 rivolto verso la vittima o le vittime scelte, tramite meccanismi di consenso, pi\u00f9 o meno consapevole, non solo nel timore di diventare nuove vittime dei bulli, o per mettersi in evidenza nei loro confronti, ma perch\u00e9 questi spesso riescono a esprimere la cultura identitaria del gruppo, sia pur in negativo, attraverso la designazione della vittima quale capro espiatorio.\nGeneralmente, il ciclo pu\u00f2 includere sia atti di aggressione sia atti di reazione a disposizione dell'eventuale vittima che sono interpretati come stimolanti da parte del bullo. Il ciclo si basa essenzialmente sulla capacit\u00e0 di avere sempre degli stimoli che possano motivare l'aggressore a porre in essere i propri propositi deviati, a volte reiterati nel lungo termine per mesi, anni o per tutta la vita. Allo stesso tempo il ciclo pu\u00f2 essere subito interrotto al suo nascere, o durante la sua progressione, se viene a mancare o l'atto abusivo o la risposta della vittima.\nMentre il coinvolgimento sociale pu\u00f2 sembrare complicato per comprendere l'attivit\u00e0 bullistica, lo stimolo che pi\u00f9 frequentemente \u00e8 implicato nella riattivazione del ciclo \u00e8 la sottomissione. Nel momento di percezione dello stimolo, l'istigatore tenta di ottenere un riconoscimento pubblico per ci\u00f2 che andr\u00e0 a compiere. Nel momento in cui la vittima dimostra di possedere delle tendenze passive o comunque che la inibiscono di reagire, allora il ciclo continuer\u00e0 a riattivarsi. Nei casi in cui il ciclo non si \u00e8 stabilito ancora, la vittima potrebbe rispondere in modo che qualsiasi tentativo da parte dell'aggressore non avrebbe alcun effetto. Talvolta, le stesse istituzioni possono inibire o rafforzare il bullismo, ad es., colpevolizzando le vittime o inducendole a risolvere da soli i propri problemi.\nI principi.\nIl bullismo si basa su tre principi:\nVale a dire un'azione intenzionale eseguita al fine di arrecare danno alla vittima, continuata e protratta nei confronti di un particolare soggetto, caratterizzata da uno squilibrio di potere tra chi compie l'azione e chi la subisce (ad esempio per la mancanza di una tecnica di autodifesa). Il bullismo presuppone come fondamentale la condivisione del medesimo contesto deviante.\nLe parti.\nNelle azioni di bullismo vero e proprio si riscontrano quasi sempre i seguenti ruoli:\nUna prima distinzione \u00e8 in base al genere del bullo: i bulli uomini sono maggiormente inclini al bullismo diretto, mentre le donne a quello indiretto. Gli uomini in particolare, tendono maggiormente all'approccio di forza, mentre le donne preferiscono la mormorazione. Per quanto riguarda invece l'et\u00e0 in cui si riscontra questo fenomeno, si hanno due diversi periodi. Il primo tra gli 8 ed i 14 anni di et\u00e0, mentre il secondo tra i 14 ed i 18, ma negli ultimi anni si sono riscontrati fenomeni di bullismo anche tra i ragazzi di 11 anni e anche di meno.\nUna quarta figura \u00e8 rappresentata dall'\"attendente o spettatore\" che partecipa all'evento senza prendervi parte attivamente (vedi \"infra\"). Il bullismo, quindi, varia da un semplice rapporto diadico a una gerarchia di bulli che si circuiscono a vicenda. \nTipologie.\nNella letteratura scientifica si tende a distinguere tra \"bullismo diretto\" e \"bullismo indiretto\". Il primo \u00e8 caratterizzato da una relazione diretta tra vittima e bullo e viene generalmente esercitato attraverso violenze fisiche e/o verbali, mentre il bullismo indiretto, che tende ad attaccare e colpire prevalentemente le relazioni sociali della vittima, mira alla sua emarginazione e al suo isolamento. Entrambe le forme di bullismo possono trovare ospitalit\u00e0 ed essere poste in essere tanto nel mondo reale che in quello virtuale (cyberbullismo).\nIl \"bullismo diretto\" \u00e8 caratterizzato da una relazione diretta tra vittima e bullo e a sua volta pu\u00f2 essere catalogato come:\nIl \"bullismo indiretto\" \u00e8 meno visibile di quello diretto, ma non meno pericoloso, e tende a danneggiare la vittima nelle sue relazioni con le altre persone, escludendola e isolandola per mezzo soprattutto del bullismo psicologico e quindi con pettegolezzi e diffamazioni sul suo conto.\nAlcune tipologie di bullismo possono consistere in condotte che si pongono a cavallo tra le due fattispecie, come ad esempio:\nLe possibili conseguenze.\nGli effetti del bullismo possono essere gravi e permanenti. Il collegamento tra bullismo e violenza ha attirato un'attenzione notevole dopo il massacro della Columbine High School nel 1999. Due ragazzi armati di fucili e mitragliatori uccisero 13 studenti e ne ferirono altri 24 per poi suicidarsi. Un anno dopo un rapporto ufficiale della CIA ha messo in luce ben 37 tentativi pianificati da altrettanti ragazzi in diverse scuole statunitensi, per i quali il bullismo aveva giocato un ruolo chiave in almeno due terzi dei casi.\nSi stima che circa il 60-80% del totale del bullismo a scuola, stia evolvendo verso forme inattese in senso stragistico e terroristico. Molti criminologi, ad esempio, si sono soffermati sull'incapacit\u00e0 della folla di reagire ad atti di violenza compiuti in pubblico, a causa del declino della sensibilit\u00e0 emotiva che pu\u00f2 essere attribuito al bullismo. Quando, infatti, una persona veste i panni di bullo, assume anche uno \"status\" che lo rende meno sensibile al dolore, fino al punto che anche gli attendenti incominciano ad accettare la violenza come un evento socialmente conveniente. A tal proposito l'\"Anti-Bullying Centre at Trinity College\" di Dublino \u00e8 intenta ad approfondire le conseguenze del bullismo sugli aggressori stessi, sia minorenni sia adulti, i quali sono pi\u00f9 soggetti a soffrire di una serie di disturbi quali depressione, ansia, deficit di autostima, alcolismo, autolesionismo e altre dipendenze.\nDurante gli anni 2000 i \"mass media\" hanno messo in luce certi casi di suicidio indotto da bullismo omofobico. Si stima che circa 15-25 giovani in Spagna ogni anno tentino il suicidio a causa del bullismo.\nIl ruolo delle parti.\nIl bullo e/o l'istigatore.\nSebbene molto spesso quando si parla di bullismo si tenda ad applicare una facile e semplice dicotomia tra leader e gregario, la letteratura in materia \u00e8 pressoch\u00e9 concorde nel ritenere che non esista un solo tipo di bullo, ma che sia possibile individuare alcune specifiche tipologie, tutte caratterizzate da proprie peculiarit\u00e0, caratteristiche e modo di comportarsi. \u00c8 bene precisare che tracciare il profilo del soggetto che si comporta da bullo non \u00e8 mai semplice, soprattutto perch\u00e9 trattandosi di individui in et\u00e0 evolutiva e con un carattere non ancora formato, sono comunque soggetti, con la crescita, a numerosi cambiamenti anche radicali. In genere si tende a distinguere tra \"bullo leader\", \"bullo cinico\", \"bullo agitato\", \"bullo aggressivo\", \"bullo amico\".\nSviluppi nella ricerca hanno dimostrato che fattori come l'invidia e il risentimento possono essere indicatori di rischio per diventare un bullo. I risultati sull'autostima, in particolare, sono controversi: mentre alcuni evidenziano un aspetto narcisistico, altri mostrano vergogna o imbarazzo.\nIn alcuni casi l'origine del bullismo affonda le radici nell'infanzia, magari da parte di chi \u00e8 stato a sua volta vittima di abusi. Ci sono delle prove che indicano che i bulli hanno molte pi\u00f9 probabilit\u00e0 di avere problemi con la giustizia, e che possa strutturarsi da adulto in una vera e propria carriera criminale soprattutto nel caso del cosiddetto \"bullo cinico\".\nGli adulti che abusano della propria personalit\u00e0, che hanno un atteggiamento autorevole, combinato con il bisogno di controllare l'ambiente circostante, hanno anche una maggiore tendenza a sottovalutare le proprie vittime.\nI gregari ed il pubblico.\nIl ruolo del pubblico \u00e8 determinante: senza il suo apporto la maggior parte dei bulli si sgonfierebbe in breve tempo perch\u00e9 sono i gregari a determinare lo status di capo di un bullo e, in questo modo, sono loro che gli danno la possibilit\u00e0 di sottomettere e umiliare gli altri ragazzi.\nNon a caso, la letteratura prevalente in materia di contrasto al bullismo focalizza le proprie strategie di prevenzione proprio sul ruolo del pubblico e sull\u2019importanza che quest\u2019ultimo pu\u00f2 assumere nel corso di un\u2019aggressione: a seconda della loro condotta, gli spettatori possono rappresentare un facilitatore, alimentando l\u2019aggressivit\u00e0 e la violenza del bullo, ricoprendo cos\u00ec il ruolo di gregari e andando a costituire il branco, oppure un deterrente, riducendo fino a eliminare completamente la carica aggressiva; in ogni caso, quasi mai quello che il pubblico assume \u00e8 un ruolo completamente neutrale e privo di conseguenze.\nStudi e ricerche, basati prevalentemente sull\u2019analisi di episodi di bullismo ripresi dalle videocamere presenti in molte scuole americane, hanno dimostrato che l\u2019intervento del pubblico a favore della vittima o contro il bullo (identificato con il termine helpful bystanders), \u00e8 in grado di disinnescare un episodio di bullismo entro dieci secondi dall\u2019inizio.\nPer questa ragione, in letteratura si tende a distinguere in primo luogo gli \u201cspettatori dannosi\u201d (hurtful bystanders) che istigano il bullo, lo incitano, ridono o partecipano direttamente alle violenze o guardano senza fare nulla giocando il ruolo di \u201cspettatori passivi\u201d. Anche questi ultimi giocano un ruolo importante fornendo al bullo il pubblico di cui ha bisogno e, con il loro silenzio, avallano la condotta sua e del branco che, cos\u00ec, si sente legittimato a proseguire.\nGli unici \u201cspettatori utili\u201d (helpful bystanders) sono coloro che intervengono direttamente, scoraggiando il bullo o difendendo la vittima, oppure corrono in cerca di aiuto, adulti, autorit\u00e0 o altri ragazzi, per prestare soccorso alla vittima: tutti questi soggetti giocano un ruolo importante nel contrastare e prevenire efficacemente la diffusione del bullismo\nCerchiamo ora di capire cosa potrebbe spingere un ragazzo a voler far parte del branco: la letteratura in materia individua molte spiegazioni e cause, a volte anche in contrasto tra loro, ma, in linea di massima, le ragioni prevalenti vanno dal carisma del leader, che agisce come una calamita attirando nella sua orbita soggetti affascinati dalla sua personalit\u00e0, al bisogno di appartenere a un gruppo, tipico di molti adolescenti e preadolescenti in cerca di un\u2019identit\u00e0, ma anche il bisogno di sentirsi protetti, la noia, la mancanza di solide regole morali fino ad arrivare a veri e propri casi di instabilit\u00e0 psichica.\nA seconda delle ragioni che lo hanno spinto avremo un differente profilo di gregario. Partiamo dal contesto generale, cercando di arrivare a una definizione il pi\u00f9 possibile precisa e completa di che cosa sia un branco e in base a quali dinamiche operi. Il pi\u00f9 delle volte a capo di questi gruppi troviamo dei leader carismatici, sicuri di s\u00e9 e delle proprie idee, capaci di focalizzare l\u2019aggressivit\u00e0 e la violenza del gruppo verso uno o pi\u00f9 specifici obiettivi.\nUna volta all\u2019interno del branco, la coscienza dell\u2019individuo si affievolisce lasciando il posto a quella collettiva, fenomeno, questo, studiato con particolare attenzione da Gustave Le Bon che, considerato il fondatore della psicologia delle masse, fu uno dei primi studiosi ad analizzare scientificamente il comportamento delle folle, cercando di capire come si muovono e, soprattutto, quali meccanismi entrano in gioco quando l\u2019individuo cessa di essere tale e diventa massa. Le teorie di Le Bon vennero successivamente riprese e sviluppate dal professor Philip Zimbardo della Stanford University, che svilupp\u00f2 soprattutto la teoria della deindividuazione nota anche come \"effetto Lucifero\".\nLa vittima.\nMentre in superficie il bullismo cronico pu\u00f2 apparire come una semplice azione di aggressione perpetrata su vittime casuali, il ciclo di riattivazione del bullismo pu\u00f2 essere visto come una risposta inadeguata da parte della vittima verso l'aggressore, cio\u00e8 di una risposta che \u00e8 vista come stimolante da parte del bullo al fine di porre in essere i propri propositi devianti. D'altro canto, una risposta adeguata presuppone la capacit\u00e0 da parte della vittima di ignorare le attenzioni dell'aggressore oppure di stare al gioco nell'ambito dei processi di comunicazione fra pari. La vittima designata, comunque, deve necessariamente dimostrare in qualche modo di non essere intenzionata a continuare a subire alcuna intimidazione n\u00e9 altri sintomi che possano favorirne l'insorgenza. Quei soggetti, infatti, che riescono subito a scoraggiare chiunque a effettuare nuovi tentativi di approccio deviante, sono coloro che pi\u00f9 di tutti riescono a sfuggire dal distruttivo ciclo abusivo. D'altro canto coloro che reagiscono rapidamente a situazioni nelle quali si percepiscono delle vittime, tendono a diventare pi\u00f9 frequentemente delle potenziali vittime del bullismo.\nIl bullo-vittima o vittima reattiva\nSecondo uno studio di Barker, Arsenault, Brendgen, Fontan, Maughan (2008) l\u2019idea che i bulli e le vittime siano sempre due ruoli separati necessita di revisioni. Nonostante gli attori del fenomeno del bullismo seguano dei veri e propri script, cio\u00e8 ruoli stabiliti in una sequenza stereotipata (Menesini, 2003), che dipendono dalle caratteristiche personali e dalle aspettative degli altri nelle interazioni sociali, il ruolo del bullo vittima o vittima reattiva risulta pi\u00f9 spurio degli altri. Egli appare come il pi\u00f9 problematico degli attori coinvolti nel bullismo, il suo profilo \u00e8 stato definito secondo la teoria socio cognitiva e secondo la teoria dell\u2019attaccamento. Il bullo vittima sembra distinguersi dalle vittime passive per un\u2019incompetenza sociale generalizzata e per l\u2019inefficacia nell\u2019opporsi al suo aggressore.\nEgli presenta una combinazione del modello reattivo aggressivo (tipico del bullo) e del modello reattivo ansioso (tipico della vittima). Da un lato \u00e8 oggetto di aggressione da parte dei suoi pari, dall\u2019altro reagisce alle offese subite facendo ricorso alla forza (Cerutti et al. 2005). Ci\u00f2 che distingue le vittime provocatrici da quelle passive \u00e8 proprio il tentativo di combattere i loro aggressori. Le vittime reattive di solito risultano sgradite anche agli adulti perch\u00e9 manifestano irrequietezza e distrazione e cercano di prevaricare a loro volta attivando situazioni di elevata conflittualit\u00e0 (Cerutti et al., 2008). Questi spesso hanno un comportamento iperattivo, problemi di concentrazione, un concetto di s\u00e9 per lo pi\u00f9 negativo, risultano ansiose e insicure (Cerutti et al, 2008). Il bullo vittima proviene spesso da ambienti ad alto rischio di abuso e maltrattamento, per questo incontra molte difficolt\u00e0 nelle esperienze sociali (Espelage, Holt, 2006). Infatti, la vittima provocatrice vive nella relazione con l\u2019altro un\u2019alternanza di status (Menesini, 2003). La vittima reattiva, presentando le difficolt\u00e0 comuni sia ai bulli che alle vittime, ha maggiore probabilit\u00e0 di sviluppare problemi di adattamento rispetto agli altri attori. In particolare la scarsa modulazione dell\u2019aggressivit\u00e0 incide sui comportamenti antisociali che possono incontrare il loro picco durante la tarda adolescenza o durante la giovane et\u00e0 adulta (Barker, Arsenault, Brendgen, Fontaine, Maughan, 2008). Secondo Perry, Perry e Kennedy (1992) la teoria dell\u2019attaccamento e la teoria socio cognitiva potrebbero spiegare l\u2019incompetenza sociale del bullo vittima e la sua centrale difficolt\u00e0 di gestione del conflitto. Il bullo vittima potrebbe aver subito vittimizzazione anche in famiglia o in ambienti extrafamiliari (Espelage, Holt, 2006). Le possibili conseguenze del bullo-vittima dipendono anche dal ruolo disadattivo delle strategie di interazione di tipo aggressivo. Le conseguenze psicopatologiche cui va incontro la vittima reattiva implicano un\u2019ampia serie di problemi di adattamento e difficolt\u00e0 comuni sia ai bulli che alle vittime passive. Per queste ragioni la collaborazione tra la scuola e la famiglia assume un ruolo centrale per l\u2019intervento e la sua efficacia.\nCircostanze particolari.\nOmofobia.\nIl bullismo nei confronti di queste persone si caratterizza per comportamenti, specialmente di tipo verbale e denigratorio, specialmente in ambienti dominati da stereotipi e pregiudizi nei confronti di gay, lesbiche, bisessuali e transessuali.\nSoggetti disabili.\nA causa della propria condizione, molti atti di bullismo compiuti su questo tipo di persone sono spesso confusi con i crimini d'odio.\nNei vari contesti.\nNella scuola.\nA scuola, il bullismo si verifica non solo in classe ma in tutti gli ambienti che permettono le relazioni tra pari quali palestre, bagni, scuola bus, laboratori o all'esterno. In tali casi si pongono in essere dei comportamenti devianti tesi a isolare un compagno e guadagnare il rispetto degli attendenti che, in tal modo, eviteranno di diventare a loro volta delle vittime designate.\nIn molte scuole si stanno predisponendo dei codici di condotta anche per gli insegnanti. Per contrastare il fenomeno si pu\u00f2 ricorrere a sospensioni, pagelle e respingimenti, o anche castighi corporali che spesso per\u00f2 non fanno altro che peggiorare il fenomeno. Queste soluzioni, infatti, non considerano il dialogo che il docente potrebbe instaurare con lo studente.\nIn alcuni casi sono gli stessi insegnanti che, per svariate quanto deprecabili ragioni, ridicolizzando o umiliando un alunno/a (per i suoi risultati e/o per caratteristiche personali) davanti ai propri compagni, invitano questi ultimi, esplicitamente o implicitamente, a prenderlo/la di mira, innescando la spirale di isolamento e/o di violenza fisica/morale tipica del bullismo.\nIl fenomeno si riscontra anche nelle universit\u00e0 e negli enti di ricerca dove sono pi\u00f9 frequenti i rapporti tra docenti e propri assistenti, intesi sia come ricercatori sia come dottorandi.\nNei luoghi di lavoro.\nLe statistiche mostrano che il bullismo \u00e8 pi\u00f9 frequente sul posto di lavoro e che, mentre un impiegato su 10 000 diventa una vittima di mobbing, uno su sei subisce atti di bullismo, molti dei quali non sono necessariamente illegali nel senso che non sono previste dalla \"policy\" organizzativa del datore di lavoro. Un'altra fattispecie sono le molestie sessuali che colpiscono soprattutto le donne, in tal senso gli studi presentano delle lacune sui danni subiti dagli uomini.\nIn internet.\nQuesta forma di bullismo, chiamata cyberbullismo, \u00e8 molto diffusa ma non sempre rilevata a causa dell'anonimato con cui agiscono gli aggressori magari tramite l'uso di email, forum asincronici, siti web, social network, ecc.\nSecondo l'Indagine nazionale sulla Condizione dell'Infanzia e dell'Adolescenza pubblicata nel 2011 un quinto dei ragazzi ha trovato in Internet informazioni false sul proprio conto: \u201craramente\u201d (12,9%), \u201cqualche volta\u201d (5,6%) o \u201cspesso\u201d (1,5%). Con minore frequenza si registrano casi di messaggi, foto o video dai contenuti offensivi e minacciosi, ricevuti \u201craramente\u201d, \u201cqualche volta\u201d o \u201cspesso\u201d dal 4,3% del campione; analoga percentuale (4,7%) si registra anche per le situazioni di esclusione intenzionale da gruppi on-line.\nNelle istituzioni carcerarie.\nUn altro ambiente conosciuto per le proprie pratiche coercitive \u00e8 l'istituto penitenziario. Ci\u00f2 \u00e8 inevitabile quando molti dei detenuti sono stati a loro volta bulli prima di finire in carcere e ora si ritrovano a subire le medesime angherie da altri detenuti o, magari, dal personale di polizia penitenziaria.\nNelle forze armate.\nNel caso delle forze armate, il fenomeno \u00e8 molto diffuso, soprattutto nel caso di eserciti formati da coscritti, grazie al ricorso al servizio militare obbligatorio.\nI soldati accettano il rischio di perdere la propria vita, nella prospettiva di un miglioramento in carriera quando potranno a loro volta formulare ordini nei confronti di nuove reclute, sia di genere maschile sia femminile. In quest'ultimo caso per\u00f2 gli interessi personali sembrano prevalere rispetto a quelli prettamente pratici, nonostante il ruolo del militare in carriera attualmente sia molto meno impegnativo che nel passato.\nDati sulla diffusione.\nNel 2003 in Inghilterra, a fronte dell'incremento notevole di casi di bullismo, \u00e8 stato necessario adottare nelle scuole un codice di comportamento per aiutare le vittime a denunciare i propri carnefici. \u00c8 attualmente in atto a livello europeo una rilevazione di dati che consenta un confronto della diffusione del fenomeno del bullismo in vari Paesi europei. Il progetto E-ABC (Europe Anti-Bullying-Project), promosso dalla Commissione Europea, riunisce vari Paesi, ciascuno rappresentato da un'organizzazione nazionale che si impegna nella prevenzione del bullismo.\nNegli ultimi anni in Italia sono stati condotti molti studi e ricerche sul bullismo, con l'intento di definire quale sia la diffusione del fenomeno in Italia. Manca per\u00f2 un sistema unitario e permanente di monitoraggio del fenomeno. Secondo l'Indagine nazionale sulla Condizione dell'Infanzia e dell'Adolescenza pubblicata nel 2011 le forme di prevaricazione pi\u00f9 comunemente messe in atto da bambini e ragazzi sono la diffusione di informazioni false o cattive sul proprio conto (25,2%), provocazioni e prese in giro ripetute (22,8%), essere ripetutamente oggetto di offese immotivate (21,6%). Il 10,4% degli intervistati ha detto di subire una continua esclusione/isolamento dal gruppo dei pari. Le forme di bullismo indiretto (verbale e relazionale) appaiono quindi molto pi\u00f9 diffuse rispetto alle forme di bullismo fisico. Rispetto a parametri quali sesso ed et\u00e0, emerge che il bullismo riguarda sia i maschi sia le femmine, con una prevalenza per queste ultime di episodi di diffusione di informazioni false o cattive sul proprio conto.\nIl dibattito.\nIl grande risalto che i mezzi di comunicazione di massa hanno dato - soprattutto a partire dagli anni 2000 - hanno fatto s\u00ec che una sempre maggiore attenzione si sia sviluppata sul fenomeno. Sono pensieri o opinioni sul bullismo essenzialmente errati, ma troppo spesso radicati:\nPer contrastare il bullismo, \u00e8 di fondamentale importanza, infatti, che l'opinione pubblica riconosca la gravit\u00e0 degli atti di bullismo e delle loro conseguenze per il recupero sia delle piccole vittime, che nutrono una profonda sofferenza, sia dei propri prevaricatori, che corrono il rischio di intraprendere percorsi caratterizzati da devianza e delinquenza.\nLegislazione nel mondo.\nNon esiste una normativa europea di riferimento, e i giudici degli Stati membri identificano la legge applicabile in base all'interpretazione analogica di norme gi\u00e0 esistenti, che inquadrano il bullismo come reati gi\u00e0 codificati.\nItalia.\nLa condotta del soggetto che agisce da bullo, anche quando non integrano un reato autonomo, sono sovente pluririlevanti dal punto di vista penale, potendo integrare diversi reati gi\u00e0 previsti dal codice penale e dalla legislazione penale speciale, e come tali vengono punite dalla magistratura: possono configurarsi, infatti, alcuni reati tipici come, ad esempio, le percosse, le lesioni personali (art. 581 e 582 codice penale), la minaccia (art. 612), la diffamazione (595), il furto (art. 624), la rapina (art. 628) o danneggiamento di cose (art. 635), molestia o disturbo (art. 660), stupro (art. 609-bis), interferenze illecite nella vita privata (art. 615-bis).\nBullismo e razzismo si nutrono della stessa subcultura fatta di ignoranza e violenza tanto che, non di rado, vanno a braccetto. Si tratta, infatti, di due evidenti espressioni di una preoccupante mancanza di senso civile, di rispetto per gli altri e di apertura mentale.\nL\u2019appartenere a una diversa etnia, il parlare male la lingua del paese ospite o l\u2019avere la pelle di un colore differente rendono molto facile per il bullo isolare la vittima e coalizzare il gruppo contro di lei.\nIl bullismo \u00e8 spesso sanzionato con pene maggiori dovute all'aggravante dei futili motivi.\nUna particolare modalit\u00e0 di bullismo, che risulta significativa sia per la rilevanza che per gli effetti su adolescenti e preadolescenti, \u00e8 quella delle molestie sessuali, cio\u00e8 quelle attenzioni sessuali (di natura verbale, psicologica e fisica) non desiderate dal soggetto che le riceve. In questo caso, \u00e8 bene precisare che il reato di violenza sessuale sussiste anche in presenza di un generico gesto verso la zona genitale con l'intenzione di affermare una superiorit\u00e0 del bullo sulla vittima.\nL\u2019Italia ha stabilito di affrontare il problema del cyberbullismo con un\u2019apposita legge: si tratta della legge 29 maggio 2017, n. 71, \u201cDisposizioni a tutela dei minori per la prevenzione ed il contrasto del fenomeno del cyberbullismo\u201d pubblicata nella \u00abGazzetta Ufficiale\u00bb n. 127 del 3 giugno 2017.\nLa legge nasce con l\u2019obiettivo di contrastare il fenomeno del cyberbullismo attraverso azioni di carattere preventivo e attuando una strategia di attenzione, tutela ed educazione nei confronti dei minori coinvolti, sia nella posizione di vittime sia in quella di responsabili di illeciti e prevede alcuni importanti strumenti tra cui la richiesta di rimozione di contenuti lesivi della dignit\u00e0 del minore (art.2) e l'ammonimento del questore (art.7). Quest'ultimo strumento prevede che, fino a quando non \u00e8 proposta querela o non \u00e8 presentata denuncia per taluno dei reati di cui agli articoli 594, 595 e 612 del codice penale e all\u2019articolo 167 del codice per la protezione dei dati personali, e laddove questi reati siano stati commessi, attraverso la rete internet, da minorenni di et\u00e0 superiore agli anni quattordici nei confronti di altro soggetto minorenne, \u00e8 possibile procedere alla richiesta di ammonimento da parte del questore. Ai fini dell\u2019ammonimento, il questore convoca il minore, unitamente ad almeno un genitore o ad altra persona esercente la responsabilit\u00e0 genitoriale, e gli effetti dell\u2019ammonimento cessano al compimento della maggiore et\u00e0.\nIl bullismo possa avere conseguenze molto gravi, ma cosa ci dice la giurisprudenza in merito alla responsabilit\u00e0 penale per le azioni dei bulli e, soprattutto, chi \u00e8 tenuto al risarcimento dei danni che tali azioni causano alle vittime?\nPer prima cosa, dobbiamo precisare che, in Italia, come in altri ordinamenti, esistono due differenti tipologie di responsabilit\u00e0: una prima (cosiddetta \u201cresponsabilit\u00e0 civile\u201d che, a sua volta, pu\u00f2 essere divisa in responsabilit\u00e0 contrattuale ed extracontrattuale) che, semplificando al massimo, possiamo definire come quella relativa agli aspetti meramente economici della vicenda e, quindi, al risarcimento del danno, e una seconda (cosiddetta \u201cresponsabilit\u00e0 penale\u201d) che, invece, riguarda il diritto-dovere dello Stato di sottoporre a una specifica punizione l\u2019autore di un fatto riconosciuto dalla legge come reato.\nAi fini che qui ci interessano, possiamo dire che la principale differenza tra i due tipi di responsabilit\u00e0 consiste nel fatto che, mentre l\u2019obbligo di risarcire il danno pu\u00f2 essere imposto anche a soggetti diversi da chi, materialmente, ha commesso il fatto, la responsabilit\u00e0 penale pu\u00f2 essere sempre solo ed esclusivamente attribuita al soggetto che ha commesso il reato.\nLa responsabilit\u00e0 penale si occupa di tutte quelle azioni o omissioni che, nel codice penale italiano, configurano un reato o, pi\u00f9 precisamente, un delitto o una contravvenzione.\nUn aspetto molto importante della responsabilit\u00e0 penale \u00e8 che deve rispettare due importanti principi: la tipicit\u00e0 e la personalit\u00e0. Sin dalla notte dei tempi, infatti, una delle principali conquiste della civilt\u00e0 \u00e8 stata rappresentata dal fatto che la responsabilit\u00e0 penale dovesse essere attribuita personalmente all\u2019autore del fatto; non si pu\u00f2 essere chiamati a rispondere penalmente del reato commesso da un\u2019altra persona e non si pu\u00f2 essere chiamati a rispondere di un fatto che, al momento in cui fu commesso, non era previsto dalla legge come reato.\nPer poter essere punito legalmente, un soggetto deve essere \u201cimputabile\u201d, ossia deve trovarsi in possesso della capacit\u00e0 di intendere e di volere (cosiddetta \u201ccapacit\u00e0 naturale\u201d), infatti, secondo l\u2019art. 85 c.p. \u00abnessuno pu\u00f2 essere punito per il fatto, se al momento in cui lo ha commesso non era imputabile. \u00c8 imputabile chi ha la capacit\u00e0 d\u2019intendere e di volere\u00bb.\nloro et\u00e0 \u00e8 inferiore ai quattordici anni.\nA seconda dell\u2019et\u00e0 del \u201cbullo\u201d, si possono aprire differenti scenari in ambito giudiziario:\n\u2013 bullo minore di quattordici anni;\n\u2013 bullo tra i quattordici e i diciotto anni;\n\u2013 bullo maggiorenne.\nPer i minori di quattordici anni esiste una presunzione assoluta di non imputabilit\u00e0, il che significa che qualunque sia l\u2019effettivo grado di sviluppo psicofisico del soggetto e indipendentemente dal reato che costui ha commesso, non potr\u00e0 in nessun caso essere sottoposto a un procedimento penale.\nPer quanto concerne, invece, il minore che si trova nella fascia compresa tra i quattordici e i diciotto anni, il codice prevede che questi sia imputabile soltanto se, al momento in cui ha commesso il fatto, abbia effettivamente la capacit\u00e0 di intendere e di volere.\nAbbiamo visto che, molto spesso, i protagonisti di episodi di bullismo sono minorenni e abbiamo anche visto che l'ordinamento italiano prevede la possibilit\u00e0 di punire penalmente i soggetti tra i quattordici e i diciotto anni che dimostrino un\u2019adeguata maturit\u00e0.\nNell'ordinamento italiano, il compito di valutare la condotta e la personalit\u00e0 del minore non spetta al giudice ordinario, ma a un giudice specializzato: il Tribunale per i minorenni.\nIl Tribunale per i minorenni, che si inquadra tra le sezioni specializzate previste dall\u2019art. 102 Cost., fu istituito nel 1934 con il Rdl 1404, ed \u00e8 composto da giudici togati e da esperti; normalmente, eccetto le funzioni di gip che sono svolte in veste monocratica, opera sempre in composizione collegiale.\nGli strumenti a disposizione di dirigenti scolastici e collegi docenti per reprimere il bullismo nelle scuole e universit\u00e0, sono (o erano fino agli anni novanta): voto in condotta fino alla bocciatura, sospensione fino a 15 giorni di lezione (massimo ammesso), trasferimento \"coatto\" di classe, espulsione dall'istituto per arrivare fino all'espulsione da tutte le scuole d'Italia a vita, come massima sanzione disciplinare ammessa dalla legge (norme del regio decreto del 1925, in vigore fino al mese di giugno del 1998).\nInfatti, con Schema di Regolamento del 15 ottobre 2007, il Ministero della Pubblica Istruzione modificava lo Statuto delle studentesse e degli studenti (art. 3 e 4) per chi \u00e8 sorpreso \"in atteggiamenti lesivi della dignit\u00e0 dei compagni e degli stessi insegnanti\", reintroducendo la possibilit\u00e0 di sospensione fino alla fine dell'anno scolastico con conseguente automatica bocciatura perch\u00e9 lo studente sospeso superato il limite massimo di assenze consentito, non garantendo il numero minimo di giorni effettivi di lezione: la norma appariva come una naturale continuazione di un voto in condotta non sufficiente, che comporta comunque una inevitabile bocciatura, laddove la mancata sospensione fino a fine anno e la permanenza in aula presentano alte probabilit\u00e0 di peggiorare la situazione di bullismo. Gli organi collegiali (Consiglio di classe o Consiglio d'istituto) deputati a infliggere la sanzione non saranno comunque inappellabili. I ragazzi incolpati, o chi per loro, potranno rivolgersi all'organo di Garanzia della scuola che al suo interno, oltre ai docenti e al capo d'istituto, avr\u00e0 i rappresentanti dei genitori e degli alunni.\nIl genitore che intervenga a difesa del figlio minore, anche contro minori, potrebbe invocare la legittima difesa anche se non \u00e8 direttamente il destinatario dell'azione aggressiva, purch\u00e9 esista il pericolo di un'offesa ingiusta e minacciata, e la necessit\u00e0 di difendere un diritto. Esiste una responsabilit\u00e0 civile dei genitori dei \"bulli\" per il risarcimento dei danni alle vittime, essendo i minori sprovvisti di autonomia patrimoniale. Se l'imputato non \u00e8 maggiorenne, non \u00e8 ammesso l'esercizio dell'azione civile per la restituzione e risarcimento del danno cagionato dal reato, e sono necessari un procedimento civile e uno penale, distinti.\nPer l'azione penale, \u00e8 competente la Procura della Repubblica presso il tribunale per i minorenni. Il minorenne non ha legittimazione attiva o passiva ad agire in giudizio: non ha valore la denuncia del minore, se non sottoscritta da chi esercita la responsabilit\u00e0 genitoriale. Anche in corso di anno scolastico, lo studente pu\u00f2 chiedere il trasferimento ad altra classe dello stesso istituto, o ad altra scuola. Se adeguatamente motivato, il dirigente dell'istituto di provenienza deve concedere il nulla-osta. Tuttavia, non \u00e8 previsto un termine per il silenzio-assenso, n\u00e9 un automatismo specifico per episodi di bullismo.\nDocenti e collaboratori scolastici non sono tenuti dai contratti collettivi di lavoro (e quindi non sanzionabili sul profilo disciplinare) a segnalare a presidi e famiglie episodi di bullismo. In capo al personale scolastico, esiste:\nL'amministrazione scolastica (non il danneggiato) deve dare la prova liberatoria che ha adottato la vigilanza e questa era diligente in misura idonea a impedire il fatto; il danneggiato deve solo provare che il fatto \u00e8 avvenuto nel periodo dal momento dell'ingresso a quello di uscita dalla scuola (Cassazione n. 6331/1998). Viceversa, non c'\u00e8 presunzione di colpa e quindi l'onere \u00e8 interamente del danneggiato, per azioni promosse contro i dirigenti scolastici (art. 2043 c.c.).\nL'amministrazione scolastica surroga la responsabilit\u00e0 civile del personale soltanto per \"culpa in vigilando\" (anticipa il pagamento danni, salvo successiva rivalsa della Corte dei Conti), mentre per ipotesi diverse il dipendente pubblico risponde direttamente e personalmente col suo patrimonio (Cassazione Sez. Unite n. 7454/1).\nIl 3 luglio 2019, la stampa italiana ha dato la notizia della prima sentenza per atti di bullismo commessi su un quindicenne, rinchiuso in un garage e torturato per ore da un gruppo di coetanei. La Procura dei Minori di Milano ha inflitto ai quattro minorenni colpevoli delle sevizie una condanna a 4 anni di carcere e a 1.200 euro di multa, oltre ad aver contestato anche i reati di rapina, violenza privata, sequestro di persona e lesioni.\n114 \u00e8 il numero telefonico di emergenza per i problemi dei minori, gestito dal Telefono Azzurro fin dal 2002. Disponibile anche come app per smartphone, dal 2019 \u00e8 stato integrato da alcuni istituti scolastici con un servizio di consulenza psicologica e di pronto intervento della Croce Rossa Italiana."}
{"id": "2424236", "revid": "6923", "url": "https://it.wikipedia.org/wiki?curid=2424236", "title": "Partito Unionista dell'Ulster", "text": "Il Partito Unionista dell'Ulster (in inglese Ulster Unionist Party o UUP) \u00e8 un partito politico britannico dell'Irlanda del Nord, di stampo conservatore, fondato nel 1905. Il suo presidente \u00e8 Sir Reg Empey, membro della Camera dei Lord.\nIdeologia.\nL'UUP difende l'unione dell'Irlanda del Nord con il Regno Unito e la comunit\u00e0 protestante. \u00c8 il pi\u00f9 moderato dei partiti unionisti. \u00c8 alleato con i Conservatori britannici per le elezioni, con il nome di \"Ulster Conservatives and Unionists\u00a0\u2013New Force\".\nNel Parlamento europeo l'UUP ha aderito dal 2009 al 2014 al Gruppo dei Conservatori e dei Riformisti Europei.\nNel referendum sulla permanenza del Regno Unito nell'Unione europea del 2016 l'UUP ha sostenuto la campagna per rimanere all'interno della UE con una mozione del 5 marzo 2016 in cui il partito dichiarava che \"nel complesso l'Irlanda del Nord fa meglio a rimanere nell'Unione europea, con una spinta del governo del Regno Unito per delle riforme e un ritorno al principio fondante del libero scambio, non un'unione politica rafforzata. Il partito rispetta la scelta individuale di chi vota a favore dell'uscita\".\nStoria.\nFu tradizionalmente affiliato nel \"National Union of Conservative and Unionist Associations\" con il partito conservatore britannico, ma nel 1985 ne usc\u00ec, per protesta contro l'accordo anglo-irlandese.\nAlle elezioni del 2011 per l'Assemblea del Nord Irlanda, l'UUP ha ottenuto il 13,2% dei voti e 16 seggi. L'UUP nelle ultime competizioni elettorali ha subito un lento calo, al pari del Partito Socialdemocratico e Laburista (SDLP). L'UUP e SDPL rappresentano le due tradizionali componenti conservatrice-unionista e socialdemocratica-indipendentista del Nord Irlanda. Gli accordi del \"Venerd\u00ec Santo\", che hanno frenato la violenza etnico-politica, hanno, per\u00f2, avvantaggiato le due componenti conservatrice-unionista del Partito Unionista Democratico e socialista-indipendentista dello Sinn F\u00e9in, entrambe pi\u00f9 radicali, che sono divenuti i primi due partiti nord-irlandesi.\nRisultati elettorali.\nElezioni britanniche.\nIl totale dei seggi \u00e8 riferito a quelli assegnati all'Irlanda del Nord."}
{"id": "2424237", "revid": "1543377", "url": "https://it.wikipedia.org/wiki?curid=2424237", "title": "ARP Axxe", "text": "L'ARP Axxe era un sintetizzatore analogico monofonico creato dalla ARP Instruments nel 1975. Si trattava di una versione economica e di dimensioni ridotte dell'Odyssey, e divent\u00f2, col tempo, il sintetizzatore analogico pi\u00f9 comune.\nStoria e caratteristiche.\nL\u2019\"Axxe\" aveva un solo oscillatore VCO che produceva due forme d'onda diverse, che a loro volta passavano attraverso un filtro VCF passa basso a 24dB/oct e quindi in un VCA di base. La modulazione era piuttosto inflessibile, ma poteva essere applicata ad ogni parte del sintetizzatore. Notevole era nel sintetizzatore l'aggiunta di un Sample&amp;Hold e l'abilit\u00e0 di far passare suoni esterni attraverso il filtro. Furono costruite tre diverse versioni dell\"'Axxe\", le ultime due caratterizzate dalla tipica livrea nero-arancione dei prodotti ARP. La differenza fra queste due versioni e quella originale era principalmente nel montaggio della tastiera. Nelle prime unit\u00e0 della versione originale non era contenuto l'innovativo sistema del \"Proportional Pitch Control\", brevettato dalla ARP; in esse invece era contenuto un filtro (mod. 4034) copiato dal modello a transistor ladder della Moog Music, che fu rimosso nelle versioni successive (mod. 2310-2323) e che port\u00f2 a svariate minacce di denuncia per violazione di brevetto, anche se poi la Moog rinunci\u00f2 ad un'azione legale contro la ARP, accontentandosi di percepire una quota da ARP per ogni esemplare venduto.\nCi\u00f2 port\u00f2 allo sviluppo di un nuovo modulo VCF (modello 4075), che venne impiegato anche sui prodotti Odyssey (mod. 2810-2823), Pro/DGX, Quadra, Omni, Omni-2 e Avatar,"}
{"id": "2424239", "revid": "298171", "url": "https://it.wikipedia.org/wiki?curid=2424239", "title": "Sintetizzatore analogico", "text": ""}
{"id": "2424240", "revid": "729019", "url": "https://it.wikipedia.org/wiki?curid=2424240", "title": "Hypo Group Tennis International 2008", "text": "L'Hypo Group Tennis International 2008 \u00e8 stato un torneo di tennis giocato sulla terra rossa. \n\u00c8 stata la 28\u00aa edizione dell'Hypo Group Tennis International, \nche fa parte della categoria International Series nell'ambito dell'ATP Tour 2008. \nSi \u00e8 giocato al Werzer Arena di P\u00f6rtschach am W\u00f6rthersee in Austria, dal 17 al 24 maggio 2008.\nCampioni.\nSingolare.\n Nikolaj Davydenko ha battuto in finale Juan M\u00f3naco, 6\u20132, 2\u20136, 6\u20132\nDoppio.\n Marcelo Melo / Andr\u00e9 S\u00e1 hanno battuto in finale Julian Knowle / J\u00fcrgen Melzer, 7\u20135, 6\u20137(3), 13\u201311"}
{"id": "2424242", "revid": "767487", "url": "https://it.wikipedia.org/wiki?curid=2424242", "title": "George Mearns", "text": ""}
{"id": "2424243", "revid": "599013", "url": "https://it.wikipedia.org/wiki?curid=2424243", "title": "Bob Shea", "text": ""}
{"id": "2424246", "revid": "30794", "url": "https://it.wikipedia.org/wiki?curid=2424246", "title": "Le Pont-Neuf", "text": "Le Pont-Neuf \u00e8 un dipinto del pittore francese Pierre-Auguste Renoir, realizzato nel 1872 e conservato alla National Gallery di Washington.\nDescrizione.\nIl quadro riprende con una suggestiva inquadratura dall'alto il Pont-Neuf di Parigi, uno dei ponti pi\u00f9 antichi della citt\u00e0, immerso nell'abbacinante sole di una mattinata di inizio estate. Renoir usa il colore con audacia, senza alcuna remora. Sebbene non sia ancora pienamente impressionista, ad un primo sguardo la sua mano \u00e8 riconoscibile: le figure vengono delineate con poche e rapide pennellate, i volti e gli abiti diventano pure macchie di luce e di colore e l'atmosfera generale assume una piacevole tonalit\u00e0 azzurrata. Come in tutte le opere di questo periodo, la pittura di Renoir si svincola dal disegno e si basa sulla tecnica del \u00abcolore locale\u00bb che viene steso in modo libero, a macchie. Il colore, insieme alla luce, diventa il protagonista della tela.\nGli azzurri in particolare devono essere sembrati, all'epoca, quasi crudi, persino spregiudicati. Tutto \u00e8 luminoso e vibra nel calore della giornata, ma si capisce che l'ombra \u00e8 ancora deliziosamente fresca. La scena ha un'aria di gaia vivacit\u00e0 e la gente appare gioiosa di trovarsi in tanto splendore.\nNell'opera c'\u00e8 un particolare ingenuo e piuttosto curioso ed \u00e8 l'uomo col cappello di paglia e il bastone. Renoir spieg\u00f2 che si trattava del suo fratello minore Edmond al quale aveva affidato l'incarico di \"rallentare\" i pedoni (magari semplicemente chiedendo qualche informazione) in modo tale da rendergli pi\u00f9 agevole la loro rappresentazione sulla tela.\nUn anno dopo anche Monet si cimenter\u00e0 nello stesso soggetto. Parigi, con il suo aspetto borghese e festoso e i suoi ampi \"boulevard\" che un testimone dell'epoca descriveva come \u00abuna lunga sala all'aperto scintillante di luci e di colori\u00bb, sono in effetti uno dei soggetti pi\u00f9 frequentati dalla pittura impressionista."}
{"id": "2424248", "revid": "729019", "url": "https://it.wikipedia.org/wiki?curid=2424248", "title": "Dornier Do 14", "text": "Il Dornier Do 14 era un idrovolante di linea a scafo centrale realizzato dall'azienda tedesca Dornier-Werke GmbH negli anni trenta e rimasto allo stadio di prototipo.\nSviluppato per il servizio di trasporto su rotte transatlantiche e caratterizzato dalla complessa trasmissione del moto all'unica elica, tramite una serie di alberi trasmissione che la trasmettevano dai due motori installati all'interno dello scafo, non riusc\u00ec ad essere avviato alla produzione."}
{"id": "2424252", "revid": "599013", "url": "https://it.wikipedia.org/wiki?curid=2424252", "title": "George Pastushok", "text": ""}
{"id": "2424254", "revid": "486946", "url": "https://it.wikipedia.org/wiki?curid=2424254", "title": "Quick Step-Davitamon", "text": ""}
{"id": "2424260", "revid": "767487", "url": "https://it.wikipedia.org/wiki?curid=2424260", "title": "Ken Keller", "text": ""}
{"id": "2424262", "revid": "115313393", "url": "https://it.wikipedia.org/wiki?curid=2424262", "title": "Ivan Ivanovi\u010d \u0160i\u0161kin", "text": "Biografia.\nNato a Elabuga che all'epoca faceva parte del Gubernija di Vjatka (oggi repubblica di Tatarstan) si diplom\u00f2 al liceo di Kazan; in seguito studi\u00f2 alla Scuola di Mosca di pittura, scultura e architettura per quattro anni e frequent\u00f2 l'Accademia Imperiale d'Arte dal 1856 al 1860, laureandosi con le pi\u00f9 alte onorificenze e una medaglia d'oro.\nRicevette la borsa di studio imperiale per continuare ulteriormente i suoi studi in europa. Cinque anni pi\u00f9 tardi \u0160i\u0161kin divenne membro dell'Accademia imperiale di San Pietroburgo e fu professore di pittura dal 1873 al 1898, contemporaneamente diresse la classe di pittura paesaggistica nella scuola superiore d'arte di San Pietroburgo.\nDopo il ritorno a San Pietroburgo, dal periodo di permanenza in Svizzera e Germania dovuto alla borsa di studio, divenne un membro dei Peredvi\u017eniki e della societ\u00e0 russa dei pittori ad acquerello. Prese parte alle mostre dell'accademia, la mostra di tutti i russi tenuta Mosca nel 1882, a Ni\u017enij Novgorod nel 1896, all'esposizioni universali di Parigi nel 1867 e nel 1878 e Vienna nel 1873. Il metodo pittorico di \u0160i\u0161kin era basato sullo studio analitico della natura. Divenne famoso per i suoi paesaggi forestali, e per il suo eccellente disegno tecnico e per le sue stampe.\nIvan Ivanovi\u010d \u0160i\u0161kin possedeva una dacia a Vyra, a sud di San Pietroburgo, dove dipinse alcuni dei suoi paesaggi. I suoi lavori sono notevoli per la poetica rappresentazione delle stagioni negli alberi, nella natura selvaggia, negli animali e negli uccelli.\nMor\u00ec a San Pietroburgo nel 1898 mentre stava lavorando al suo ultimo dipinto.\nOmaggi.\nL'asteroide 3558 Shishkin, scoperto dalla sovietica Lyudmila Zhuravlyova fu battezzato cos\u00ec in suo onore."}
{"id": "2424268", "revid": "767487", "url": "https://it.wikipedia.org/wiki?curid=2424268", "title": "Woody Grimshaw", "text": ""}
{"id": "2424270", "revid": "486946", "url": "https://it.wikipedia.org/wiki?curid=2424270", "title": "Lotto-Domo", "text": ""}
{"id": "2424273", "revid": "121352868", "url": "https://it.wikipedia.org/wiki?curid=2424273", "title": "Oklahoma!", "text": "Oklahoma! \u00e8 il primo musical scritto da Rodgers e Hammerstein. Il musical \u00e8 tratto dalla commedia di Lynn Riggs del 1931, \"Green Grow the Lilacs\". Ambientato nel Territorio dell'Oklahoma nei dintorni dalla citt\u00e0 di Claremore nel 1906, narra del cowboy Curly McLain e della sua storia d'amore con Laurey Williams, una ragazza che vive in una fattoria. Una storia d'amore secondaria riguarda quella tra Ado Annie ed il suo fidanzato di vecchia data Will Parker.\nLa produzione originale di Broadway debutt\u00f2 il 31 marzo 1943. Fu un grande successo e tenne il cartellone per 2.212 recite, fatto mai accaduto fino ad allora, e successivamente venne pi\u00f9 volte riproposto, sia a Broadway che in tour per gli Stati Uniti, ma anche a Londra nel West End. Successivamente venne realizzata la versione cinematografica. Il musical \u00e8 stato a lungo una scelta molto popolare per scuole e compagnie di dilettanti.\nPer il Teatro Verdi (Trieste) va in scena nel 1992 al Teatro Stabile Politeama Rossetti.\nNel 2020 il Teatro Coccia di Novara in co-produzione con la Scuola del Teatro Musicale (Novara) presenta la prima produzione italiana dello spettacolo con orchestra dal vivo diretta dal Maestro Sandro Torriani, regia di Luca Savani, libretto in lingua italiana di Andrea Ascari e le coreografie di Ilaria Suss.\nQuesto musical, costruito sulle innovazioni del precedente \"Show Boat\", port\u00f2 allo sviluppo del \"book musical\", un musical in cui le canzoni e le danze sono completamente integrate nel tessuto della trama, con una struttura drammatica capace di evocare genuine emozioni oltre che sonore risate. Inoltre, \"Oklahoma!\" comprende temi musicali, o motivi, che si ripresentano nel corso del lavoro per collegare in maniera pi\u00f9 organica le diverse sezioni del testo del libretto, pi\u00f9 che in qualunque altra commedia musicale in passato. Uno speciale Premio Pulitzer venne attribuito a Richard Rodgers e Oscar Hammerstein II per \"Oklahoma!\" nella categoria \"Special Awards And Citations - Letters\" nel 1944.\nAntefatto.\nNel 1931, la \"Theatre Guild\" produsse la commedia di Lynn Riggs, \"Green Grow the Lilacs\", basata sulla vita di alcuni colonizzatori nei territori indiani dell'Oklahoma. Nonostante il lavoro non fu un grande successo, dieci anni dopo nel 1941, Theresa Helburn, una delle produttrici di \"Guild\", vide una produzione estiva con l'aggiunta di alcune canzoni folkloristiche e di danze tradizionali, e decise che il lavoro poteva essere la base per un musical che facesse rivivere questo pezzo di storia americana. Ella contatt\u00f2 Richard Rodgers e Lorenz Hart, la cui prima collaborazione di successo, \"The Garrick Gaieties\", era stata prodotta dal \"Theatre Guild\" nel 1925. Nonostante Rodgers volesse lavorare al progetto, Hart rifiut\u00f2 di imbarcarsi in una trasferta in Messico. Rodgers chiese allora a Oscar Hammerstein II di collaborare con lui. Jerome Kern aveva a sua volta declinato l'invito di Hammerstein a lavorare ad una versione musicale di \"Green Grow The Lilacs\", e pertanto Hammerstein non si lasci\u00f2 sfuggire l'occasione di collaborare con Rodgers a questo progetto.\nIn quel tempo, i ruoli nei musical erano normalmente affidati ad attori che sapevano cantare, ma Rodgers e Hammerstein scelsero il contrario, scegliendo cantanti che erano anche degli attori. Come risultato ne consegu\u00ec che non vi furono dei nomi altisonanti nel cast della produzione, altra differenza inusuale rispetto al passato. La coreografia venne affidata a Agnes de Mille (la sua prima coreografia in un musical a Broadway), che realizz\u00f2 un balletto dei pi\u00f9 eccezionali fra i musical di Broadway, sia per la durata (15 minuti nel balletto del finale del primo atto) che per la variet\u00e0 e complessit\u00e0 delle coreografie.\nIl primo titolo dato al lavoro fu \"Away We Go!\" prodotto a New Haven allo Shubert Theatre nel marzo 1943. La versione messa in scena a Broadway vide apportare soltanto delle piccole modifiche, ma due risultarono determinanti: l'aggiunta della canzone \"Oklahoma!\" e la decisione di rititolare il musical con il nome della canzone.\nTrama.\nAtto I.\nNei territori dell'Oklahoma nel 1906, il cowboy Curly McLain ritorna con il pensiero ai bei giorni in cui vagava nei terreni della bella Laurey Williams (\"Oh, What a Beautiful Mornin'\"). Lui e Laurey si stuzzicavano l'un l'altro, mentre la zia Eller li stava a guardare. Vi sarebbe stato un ballo quella notte che prevedeva una vendita all'asta di cesti da picnic preparati dalle ragazze del luogo (una raccolta fondi per la costruzione di un edificio scolastico). Gli uomini che vincevano un cesto avrebbero mangiato con la ragazza che lo aveva preparato. Curly chiese a Laurey di andare con lui, ma lei rifiut\u00f2. Lui tent\u00f2 di persuaderla dicendole che sarebbe andato a prenderla con la pi\u00f9 bella carrozza che si sarebbe potuta comprare \"The Surrey With The Fringe On Top\", ma lei lo stuzzic\u00f2 finch\u00e9 lui disse di essersi inventato tutto per riaverla, e Laurey scapp\u00f2 via, non sapendo che Curly aveva veramente preso a nolo quella carrozza.\nIl cattivo Jud Fry aveva messo gli occhi su Laurey e le aveva chiesto di danzare con lui. Lei accett\u00f2 per innervosire Curly, nonostante avesse paura di Jud. Nel frattempo, il cowboy Will Parker ritorn\u00f2 da un viaggio nella nuova citt\u00e0 di \"Kansas City\". Egli aveva vinto 50 dollari alla fiera, che secondo il padre della sua ragazza Ado Annie, erano i soldi che gli sarebbero serviti per sposare Ado Annie. Sfortunatamente, spese tutti i soldi acquistando regali per lei. Ado Annie confess\u00f2 a Laurey che da quando lui era andato via, lei aveva passato molto tempo con Ali Hakim, un venditore ambulante persiano. Laurey le disse che avrebbe dovuto scegliere tra loro due, ma Ado Annie insistette che lei li amava entrambi (\"I Cain't Say No\"). Laurey ed i suoi amici si preparavano per il ballo, mentre Gertie amoreggia con Curly. \"Many a New Day\" fu la risposta di Laurey alla preoccupazione del suo amico che lei fosse preoccupata del flirt fra Curly e Gertie; il suo tentativo di assicurarli che non le importa niente di lui, risult\u00f2 vano.\nIl padre di Ado Annie, Andrew Carnes la scopr\u00ec con Ali Hakim. Dopo che Ado Annie sub\u00ec un interrogatorio da parte del padre sulla sua relazione con il venditore ambulante, quest'ultimo venne costretto, dal padre di Ado Annie a sposare la figlia. Hakim e gli altri uomini conclusero che \"It's a Scandal! It's a Outrage!\". Curly scopre che Laurey sta andando alla festa con Jud e tenta di convincerla ad andare con lui. Impaurita di dire a Jud che lei non andr\u00e0 con lui, Laurey dice allegramente a Curly (\"People Will Say We're In Love\"). Ferito dal suo rifiuto, Curly va allo \"smokehouse\" dove Jud vive, e suggerisce che siccome Jud non si sente apprezzato, potrebbe impiccarsi ed ognuno comprenderebbe quanto essi si vogliono bene (\"Pore Jud is Daid\"). Il loro discorso si trasforma in un confronto di malaugurio, allarmante ma nello stesso tempo innocuo. Dopo la partenza di Curly, la volont\u00e0 di Jud di avere Laurey diviene ancora pi\u00f9 forte, poich\u00e9 egli \u00e8 stanco di vivere da solo \"Lonely Room\".\nConfusa fra i suoi sentimenti per Curly e la paura di Jud, Laurey acquista una pozione da Ali Hakim che gli garantisce riveler\u00e0 il suo vero amore. Ella medita di lasciarsi alle spalle i suoi sogni d'amore e di seguire l'uomo che ama (\"Out of My Dreams\"), poi si addormenta sotto l'influenza della pozione (\"Dream Ballet\"). Prima sogna come sarebbe il matrimonio con Curly. Il sogno diventa realt\u00e0 quando Jud uccide Curly, e lei non \u00e8 capace di sfuggirgli, confusa dai suoi desideri. Il sogno le fa comprendere che Curly \u00e8 l'uomo giusto per lei, ma \u00e8 troppo tardi per cambiare idea sul fatto di andare al ballo con Jud; lui \u00e8 venuto a prenderla, e vanno al ballo sociale.\nAtto II.\nAl ballo sociale, tutti ballano al suono delle musiche folk. La rivalit\u00e0 tra i coltivatori locali ed i cowboy sui recinti e sull'utilizzazione dell'acqua aveva creato una certa tensione. Entrambe le fazioni rimanevano ferme sul loro punto di vista, mentre la zia Eller tenta, riuscendovi, a farli riappacificare (\"The Farmer and the Cowman\"). Laurey rimane sconvolta quando Curly arriva con Gertie Cummings, una ragazza sciocca con una risata disgustosa. La vendita all'asta incomincia in maniera spensierata ma diviene molto pi\u00f9 seria quando il cesto di Laurey viene posto all'asta. Jud ha messo insieme tutti i suoi guadagni di mesi e mesi per avere la possibilit\u00e0 di aggiudicarsi il cesto di Laurey. Curly \u00e8 cos\u00ec determinato nel controbattere Jud che vende quanto ha di pi\u00f9 prezioso: la sella, il cavallo ed anche la pistola; senza questi oggetti, Curly non potr\u00e0 pi\u00f9 fare il cowboy e dovr\u00e0 divenire un coltivatore. Curly batte Jud e vince il cesto. Will offre 50 dollari per il cesto di Ado Annie nelle speranze di poterla avere in moglie, ma spendendo i 50 dollari, non avrebbe pi\u00f9 i soldi necessari ad ottenere, dal padre di Ado Annie il consenso a sposare la ragazza. Disperato, nel timore di aver perso Ado Annie, il venditore ambulante offre 51 dollari e si aggiudica il cesto cos\u00ec che Will pu\u00f2 avvicinarsi ad Andrew Carnes con i suoi 50 dollari e richiedere Ado Annie come sua sposa. Pi\u00f9 tardi quella notte, Will ed Annie palesano le proprie differenze di vedute (\"All Er Nuthin'\").\nJud parla con Laurey dei suoi sentimenti per lei. Quando lei ammette che non li ricambia, lui la minaccia. Lei lo licenzia, ordinandogli di lasciare la sua propriet\u00e0. Jud, prima di partire, minaccia pesantemente Laurey. Ella scoppia in lacrime e chiede di Curly. Lei gli dice di aver sparato a Jud e di essere preoccupata delle sue reazioni. Curly, vedendo che Laurey si \u00e8 rivolta a lui per essere consigliata e protetta, la rassicura e si propone di sposarla ed ella accetta (\"People Will Say We're In Love\" (Ripresa)).\nTre settimane pi\u00f9 tardi, un Jud ubriaco riappare la mattina successiva al matrimonio di Curly e Laurey. Egli attacca Curly con un coltello. Quando Curly schiva un fendente, Jud cade su suo stesso coltello e muore sul posto. Su richiesta della zia Eller, gli invitati al matrimonio decidono di testimoniare in favore di Curly. Il giudice, padre di Ado Annie, dichiara il verdetto: \"non colpevole!\" e tutti fanno festa (\"Oklahoma!\") celebrando l'imminente indipendenza del territorio. Dopo una grande festa, Curly e Laurey partono per la luna di miele su una carrozza con dei festoni.\nRuoli principali e interpreti famosi.\n\u00b0 cast originale di Broadway"}
{"id": "2424279", "revid": "265990", "url": "https://it.wikipedia.org/wiki?curid=2424279", "title": "Altran Technologies", "text": ""}
{"id": "2424286", "revid": "62004", "url": "https://it.wikipedia.org/wiki?curid=2424286", "title": "Jurgen Van den Broeck", "text": ""}
{"id": "2424291", "revid": "1305772", "url": "https://it.wikipedia.org/wiki?curid=2424291", "title": "Duets for One", "text": "Duets for One \u00e8 un brano composto e interpretato dall'artista britannico Elton John; il testo \u00e8 di Chris Difford.\nIl brano.\nSi presenta come un brano pop rock e, a dispetto del nome dell'LP dal quale proviene (\"Duets\" del 1993, del quale costituisce l'ultima traccia), costituisce l'unico brano del disco cantato dal solo Elton. La produzione \u00e8 affidata ad Elton, Stuart Epps e Greg Penny; la melodia presenta diversi cambiamenti di tonalit\u00e0. Il pezzo parte in maniera tranquilla, per poi assumere immediatamente un'andatura ritmata al terzo verso, rafforzata dal ritornello. Il testo, scritto da Chris Difford (e non, eccezionalmente, da Bernie Taupin, paroliere storico di Elton) significa \"Duetti Per Uno\" e si riferisce ad una relazione amorosa.\n\"Duets for One\" fu pubblicata come singolo in Spagna."}
{"id": "2424293", "revid": "6923", "url": "https://it.wikipedia.org/wiki?curid=2424293", "title": "Lancia rally 1973", "text": ""}
{"id": "2424296", "revid": "1543377", "url": "https://it.wikipedia.org/wiki?curid=2424296", "title": "Rob Furlong", "text": "Fino al novembre 2009 detenne il record mondiale di uccisione alla pi\u00f9 lunga distanza, ottenuto con un colpo che centr\u00f2 il bersaglio a 2430 metri di distanza. Super\u00f2 cos\u00ec il precedente record di Carlos Hathcock, ottenuto durante un combattimento nella guerra del Vietnam, con il quale colp\u00ec un militare nordvietnamita da 2286 metri.\nCarriera.\nL'esercito e l'operazione Anaconda.\nNel 2002 Furlong stava partecipando all'Operazione Anaconda nella valle Shah-i-Kot in qualit\u00e0 di membro del \"3\u00ba Battaglione Princess Patricia's Canadian Light Infantry (PPCLI)\". La squadra di cecchini era composta anche dal caporal maggiore Graham Ragsdale (comandante della squadra), dal caporal maggiore Tim McMeekin, dal caporal maggiore Arron Perry e dal caporale Dennis Eason.\nTre combattenti di Al-Qaida furono avvistati mentre si spostavano sul crinale di una montagna. Furlong prese il suo fucile di precisione McMillan Tac-50 e spar\u00f2 a un talebano armato con una mitragliatrice RPK. Il primo colpo non centr\u00f2 il bersaglio, il secondo lo colp\u00ec allo zaino e il terzo centr\u00f2 il torace, uccidendolo.\nCon calcoli successivi si vide che il proiettile rest\u00f2 in volo per circa 4.5 secondi con una flessione di 70 metri. Il record di Furlong \u00e8 stato battuto nel novembre 2009 dal britannico Craig Harrison, che centr\u00f2 il bersaglio a 2475\u00a0m e nel 2017 quando un cecchino canadese colp\u00ec un nemico a 3540 metri di distanza.\nDopo l'esercito.\nPochi giorni dopo il record di Furlong, un membro della sua squadra fu coinvolto in un'indagine militare del \"Canadian Forces National Investigation Service (NIS)\" per condotta irregolare. Durante l'inchiesta, Furlong e alcuni suoi compagni cecchini furono interrogati. A quel punto il caporale decise di congedarsi dall'esercito e di arruolarsi nella Reale polizia canadese a cavallo (le \"giubbe rosse\", ossia la gendarmeria canadese), dove lavor\u00f2 dal 2005 fino al 2012, quando fu cacciato dal dipartimento per cattiva condotta, dopo aver urinato su un collega. Ora lavora come istruttore di marksman ad Alberta."}
{"id": "2424297", "revid": "1543377", "url": "https://it.wikipedia.org/wiki?curid=2424297", "title": "Rights-managed", "text": "Rights-managed \u00e8 una licenza che d\u00e0 diritto all'acquirente di utilizzare una risorsa pagando per ogni utilizzo e secondo limitazioni di utilizzo ben determinate quali tempo, luogo, spazio, esclusivit\u00e0 ed altre.\nUtilizzo.\nLa licenza rights-managed \u00e8 un tipo di licenza che stabilisce che il diritto di utilizzo di una risorsa (che sia essa una fotografia, un video, un brano o altre) venga definito al momento dell'acquisto, stabilendo un prezzo da corrispondere all'agenzia, che varia a seconda di determinate caratteristiche. Queste possono essere il numero di copie stampate, il periodo di tempo per il quale questa viene usata, la dimensione dell'eventuale azienda che utilizza l'immagine, il mercato di riferimento, il supporto sul quale verr\u00e0 stampata, le modifiche da apportare all'immagine, eccetera. Un'opera pu\u00f2 essere venduta tramite licenza rights-managed in esclusiva (dando cos\u00ec all'utente la garanzia di essere l'unico acquirente della risorsa), ma questa non \u00e8 una condizione vincolante a questo tipo di licenza.\nImportante sottolineare che una licenza rights-managed viene concessa solo ed esclusivamente per l'utilizzo per la quale viene acquistata. Nel caso il cliente volesse utilizzare il file acquistato una seconda volta sar\u00e0 per lui necessario acquistare una nuova licenza.\nCosti.\nIn linea generale si pu\u00f2 affermare che il costo di una risorsa acquistata con una licenza rights-managed dipenda dai benefici che l'utilizzatore ricever\u00e0 dall'utilizzo della stessa. Per esempio si suppone che un'immagine utilizzata da una multinazionale per una pubblicit\u00e0, pubblicata su una rivista letta da milioni di persone, apporter\u00e0 pi\u00f9 benefici all'azienda rispetto alla stessa immagine pubblicata su un giornale di paese da un'azienda a conduzione familiare. In questo caso, la stessa immagine con le stesse caratteristiche tecniche coster\u00e0, nel primo caso, centinaia se non migliaia di volte in pi\u00f9 rispetto al secondo.\nRights-managed e royalty-free.\nUna licenza royalty-free permette, pagando soltanto una volta al momento dell'acquisto, di utilizzare il file senza limiti di tempo, di spazio e di progetto. Anche per il tipo di licenza royalty-free rimane il vincolo legato all'utilizzatore, che deve essere unico; tuttavia esistono determinate estensioni di questa licenza che permettono di allargare l'uso del file acquistato anche a pi\u00f9 persone. Il termine royalty-free (spesso tradotto in italiano in maniera erronea con il termine \"libero da diritti\") \u00e8 cos\u00ec chiamato per il fatto che l'acquirente non ha bisogno di sostenere ulteriori spese ogni qualvolta voglia utilizzare nuovamente la risorsa acquistata: letteralmente significa \"libero (dal pagamento di qualsiasi) royalty\" (a fronte di ogni utilizzo della risorsa).\nUna licenza per ogni utilizzo.\nDopo quasi 10 anni dalla nascita del concetto di vendita royalty-free si pu\u00f2 affermare che tra licenze rights-managed e royalty-free non ne esista una migliore dell'altra, soprattutto per quanto riguarda la qualit\u00e0 delle foto (o del materiale offerto).\nUna licenza di tipo rights-managed \u00e8 pi\u00f9 adatta ad un'azienda che ha bisogno di immagini, magari per una campagna pubblicitaria, sapendo che queste non sono state (e non verranno) usate da altre aziende, magari concorrenti: questo \u00e8 possibile per il fatto che un'agenzia di foto rights-managed \u00e8 a conoscenza di ogni passo della storia della foto venduta. In questo caso, l'azienda sar\u00e0 disposta ad accollarsi i costi notevolmente superiori da pagare per la risorsa.\nUna licenza di tipo royalty-free di canto suo permette di risparmiare sul costo della risorsa senza per\u00f2 avere garanzie sul fatto che questa non verr\u00e0 usata da altre aziende. D'altro canto, dato l'elevato numero di foto disponibili presso le agenzie di foto royalty-free (di solito diversi milioni) ed il fatto che queste sono vendute (e possono essere utilizzate) in tutto il mondo, l'utente pu\u00f2 scegliere un'immagine che \u00e8 scaricata poche volte, con molte probabilit\u00e0 di non vederla mai pubblicata nel suo stesso paese. Inoltre con questo tipo di licenza, sia l'azienda multinazionale che quella a conduzione familiare, potranno utilizzare contenuti di alta qualit\u00e0 per qualsiasi scopo, pagando pochi euro per file scaricato.\nPer esempio, nel caso di un'azienda che avesse bisogno di fotografie o clip video per la propria newsletter aziendale, avrebbe poco senso per questa rivolgersi ad un'agenzia rights-managed per l'acquisto delle immagini, in quanto potrebbe utilizzare le fotografie solo una volta senza inoltre ricavare nessun beneficio dal fatto che le immagini acquistate non siano usate da nessun altro. Acquistano le stesse immagini da un'agenzia royalty-free, l'azienda potrebbe pagare le fotografie centinaia di volte meno ed utilizzarle per successive newsletter (o pubblicit\u00e0, siti internet, eccetera...)\nFornitori di royalty-free stock video e foto\nwww.shutterstock.com\nwww.istockphoto.com\nwww.onfootage.com\nwww.framepool.com\nwww.rmistock.com"}
{"id": "2424299", "revid": "365207", "url": "https://it.wikipedia.org/wiki?curid=2424299", "title": "Royalty free", "text": ""}
{"id": "2424300", "revid": "716642", "url": "https://it.wikipedia.org/wiki?curid=2424300", "title": "Scottish Challenge Cup", "text": "La Scottish Challenge Cup \u00e8 una competizione calcistica scozzese. La manifestazione fu creata nel 1990 per commemorare il centenario della fondazione della Scottish Football League.\nIl concetto alla base del torneo \u00e8 molto simile a quello della Football League Trophy inglese.\nAlla competizione avevano accesso tutte le 30 squadre dell'ex \"Scottish Football League\", ossia quelle che partecipano alla Scottish Championship, alla Scottish League One e alla Scottish League Two, pi\u00f9 due squadre dilettantistiche per completare il tabellone. A partire dall'edizione 2016-2017 la competizione \u00e8 allargata a 54 squadre, con l'aggiunta delle formazioni giovanili delle squadre della Scottish Premiership, di altre due formazioni di Highland e Lowland Football League. Le altre 4 squadre partecipanti provengono da IFA Premiership e Welsh Premier League, estendendo la competizione oltre i confini della Scozia."}
{"id": "2424301", "revid": "767487", "url": "https://it.wikipedia.org/wiki?curid=2424301", "title": "Bubble Boy", "text": "Bubble Boy \u00e8 un film del 2001 diretto da Blair Hayes. La storia \u00e8 ispirata a David Vetter, e molti altri bambini come lui affetti da ADA-Scid.\nTrama.\nJimmy Livingston \u00e8 un bambino nato senza sistema immunitario: \u00e8 quindi costretto a vivere in una bolla di plastica sterile, e per questo i suoi compagni di scuola lo hanno soprannominato \"Bubble Boy\", \"Ragazzo bolla\". Con l'aiuto dei suoi genitori riesce a condurre una vita difficile ma accettabile, fino a quando conosce Chloe, una ragazza molto carina appena trasferitasi accanto a casa sua. I due diventano immediatamente amici, ma un giorno Chloe annuncia di doversi trasferire alle cascate del Niagara per sposare Mark, un ragazzo che aveva sempre preso in giro Jimmy. Il protagonista decide cos\u00ec di costruire una bolla mobile per allontanarsi da casa e impedire il matrimonio.\nColonna sonora.\nLa colonna sonora \u00e8 composta da diversi brani punk rock degli anni novanta, alcuni degli artisti: Blink 182 (\"What's My Age Again\"), The Offspring (\"Come Out And Play\")."}
{"id": "2424304", "revid": "830939", "url": "https://it.wikipedia.org/wiki?curid=2424304", "title": "Lucy Lippard", "text": "Lippard \u00e8 stata tra i primi critici a riconoscere la dematerializzazione nell'arte concettuale. Ha scritto oltre diciotto libri sull'arte contemporanea. Ha scritto articoli per \"Art in America\", \"The Village Voice\", \"In These Times\", e \"Z Magazine\"."}
{"id": "2424309", "revid": "287204", "url": "https://it.wikipedia.org/wiki?curid=2424309", "title": "Kenneth Armitage", "text": "Biografia.\nSi avvicin\u00f2 all'arte studiando alla Slade School di Londra dal 1937 al 1939.\nDopo la seconda guerra mondiale inizi\u00f2 la carriera di docente, insegnando alla Bath Academy of Art.\nNel 1952 alla Galleria Gimpel Fils di Londra e due anni dopo a New York, tenne le sue prime mostre personali.\nLe sue opere si caratterizzarono per una dinamica e pungente vitalit\u00e0, grazie alle quali chiarisce il rapporto tra figure e spazio ed evoca, con suggestione, una forte vitalit\u00e0 esistenziale.\nNel 1964 partecipa alla mostra Documenta 3 a Kassel in Germania."}
{"id": "2424313", "revid": "24728191", "url": "https://it.wikipedia.org/wiki?curid=2424313", "title": "Pifferaio Magico di Hamelin", "text": ""}
{"id": "2424314", "revid": "24728197", "url": "https://it.wikipedia.org/wiki?curid=2424314", "title": "Pifferaio di Hamelin", "text": ""}
{"id": "2424315", "revid": "108225856", "url": "https://it.wikipedia.org/wiki?curid=2424315", "title": "Julio Gonz\u00e1lez (scultore)", "text": "Biografia.\nInizi\u00f2 la sua carriera artistica nella pittura, grazie alla frequentazione del gruppo iberico guidato da Picasso a Parigi, ma nel 1927 decise di dedicarsi alla scultura, divenendo un precursore e un caposcuola della costruzione plastica modellata in vari materiali.\nMa la lavorazione dei metalli, per Gonz\u00e1lez non era una novit\u00e0 assoluta, in quanto la sua famiglia aveva gi\u00e0 da molte generazioni praticato l'arte degli orafi, e lui stesso, dall'et\u00e0 adolescente, si era cimentato in questa attivit\u00e0 tradizionale, ottenendo assieme al fratello Juan ottimi risultati e successi, come dimostrarono i premi vinti all'esposizione di Barcellona del 1892.\nNel 1900 si trasfer\u00ec nella capitale transalpina e, se nel periodo 'pittorico' i suoi lavori risultarono influenzati dai periodi picassiani 'rosa' e 'blu', miscelati da accostamenti con il realismo ottocentesco, nella scultura mostr\u00f2 un maggiore spirito innovativo e una grande originalit\u00e0 plasmando maschere in ferro, \"rechazadas\", cesellate e saldate insieme pezzo per pezzo.\nFurono i primi approcci e i primi usi di questa nuova tecnica che, successivamente, venne ripresa dallo stesso Picasso nei suoi lavori di scultura.\nPer\u00f2 dopo pochi anni, nel 1918, il destino avverso riserv\u00f2 a Gonz\u00e1lez un grande dolore, la morte del fratello Juan, suo principale collaboratore, e questo tragico evento lo costrinse a sospendere la sua attivit\u00e0, a causa di una forte depressione.\nNel periodo della prima guerra mondiale, Gonz\u00e1lez trov\u00f2 un impiego nella casa automobilistica Renault, dove lavor\u00f2 nella divisione preposta alla saldatura autogena, e questa esperienza si rivel\u00f2 utilissima per affinare la tecnica.\nSolamente dopo il 1927 riprese i suoi impegni artistici, avvicinandosi al movimento costruttivista parigino \"Circle et Carr\u00e9\", guidato dal pittore uruguayano Torres Garcia.\nGonz\u00e1lez, seppur assimilando i gusti surrealisti di Mir\u00f2, Salvador Dal\u00ed e Breton, continu\u00f2 in un suo personalissimo e originale percorso artistico, focalizzato nel rapporto forma-spazio, divenendo un caposcuola capace di fare proseliti nel secondo dopoguerra.\nOpere in collezioni pubbliche.\nL'Art Institute of Chicago, il Cleveland Museum of Art, l'Hirshhorn Museum and Sculpture Garden (Washington D.C.), l'Honolulu Academy of Arts, il Kr\u00f6ller-M\u00fcller Museum (Otterlo, Netherlands), il Los Angeles County Museum of Art, la Lu\u00eds \u00c1ngel Arango Library (Bogot\u00e1, Colombia), il Mary and Leigh Block Museum of Art (Northwestern University, Evanston, Illinois), il Mus\u00e9e des Beaux-Arts de Rennes (Francia), Museo Nacional Centro de Arte Reina Sof\u00eda (Madrid) Museo Patio Herreriano de Valladolid (Spagna), Museu Nacional d'Art de Catalunya (Barcellona, Spagna), il Museum of Modern Art (New York City), il Nasher Sculpture Center (Dallas, Texas), la National Gallery of Scotland (Edimburgo), il Peggy Guggenheim Collection (Venezia), the Philadelphia Museum of Art, il Centre Pompidou (Parigi), the Solomon R. Guggenheim Museum (New York City), e la Tate Gallery (Londra) sono alcuni dei musei in cui si trovano le opere di Julio Gonz\u00e1lez."}
{"id": "2424317", "revid": "217591", "url": "https://it.wikipedia.org/wiki?curid=2424317", "title": "Poggio di Roio", "text": "Poggio di Roio \u00e8 una frazione della citt\u00e0 dell'Aquila distante circa 4 km dal capoluogo. Inglobato nel comune autonomo di Roio Piano fino al 1927, \u00e8 oggi parte della II circoscrizione della citt\u00e0 ed \u00e8 sede della delegazione comunale. Costituisce con le vicine frazioni di Colle di Roio, Roio Piano e Santa Rufina, con cui formava il comune sparso, la localit\u00e0 di Roio.\nConta 733 abitanti, oltre 1.500 considerando le altre ville che costituivano il comune sparso ed \u00e8 ubicato ad un'altitudine di 831 metri, sulle propaggini di monte Luco.\nStoria.\nNel XIII secolo, partecip\u00f2 con altri castelli del contado alla fondazione dell'Aquila ricevendo dei locali nel quarto di San Giovanni. Il paese tuttavia mantenne una propria autonomia di cui rimane testimonianza in numerose carte, ove compare sotto il nome di \"Rodii\", \"Castrum Rodii\" o \"Rodium\".\nNel 1806, a causa della nuova suddivisione amministrativa voluta da Giuseppe Bonaparte entr\u00f2 a far parte del Distretto di Aquila divenendo parte del Circondario di Aquila, mentre nel 1860, in seguito alla creazione del Regno d'Italia divenne parte del comune autonomo di Roio o Rojo, successivamente ridenominato Roio Piano dal nome dell'allora villa principale della localit\u00e0.\nNel 1927 il comune di Roio Piano fu accorpato all'allora comune di Aquila degli Abruzzi (oggi L'Aquila) per la creazione della cosiddetta \"Grande Aquila\"; da quel momento il suo territorio costituisce la II circoscrizione della citt\u00e0 e la frazione di Poggio di Roio \u00e8 sede della delegazione comunale.\nTrattasi del Regio Decreto legge del 29 luglio 1927 (anno V era fascista) numero 1564 che prevede la soppressione e l'annessione al comune di Aquila degli Abruzzi dei comuni di Arischia, Bagno, Camarda, Lucoli, Paganica, Preturo, Roio, Sassa, nonch\u00e9 la frazione di San Vittorino del comune di Pizzoli. Nel 1947 Lucoli dopo essere stato per 20 anni una frazione dell'Aquila fu il solo a riuscire a ritornare comune autonomo a differenza degli altri 7 comuni soppressi.\nFino alla prima met\u00e0 del XX secolo le attivit\u00e0 principali del territorio erano l'agricoltura e la pastorizia legata al fenomeno della transumanza. Sul finire del secolo la frazione fu scelta per ospitare le facolt\u00e0 di Economia e di Ingegneria dell'Universit\u00e0 degli studi dell'Aquila, divenendo polo universitario.\nNonostante abbia subito danni e crolli in seguito al terremoto dell'Aquila del 2009, nel suo territorio sono stati costruiti due nuovi quartieri destinati ad ospitare circa 900 sfollati.\nMonumenti e luoghi d'interesse.\nSantuario della Madonna di Roio.\nNella frazione, e precisamente in piazza del Santuario, si trova il Santuario di Santa Maria della Croce, meglio conosciuto come Santuario della Madonna di Roio, che custodisce l'omonima statua mariana. Il complesso, gravemente danneggiato dal terremoto dell'Aquila del 2009, \u00e8 stato inserito nella lista dei 44 monumenti da adottare presentata dal Ministro dei beni e delle attivit\u00e0 culturali Sandro Bondi.\nLa statua, secondo la tradizione, fu trovata da Felice Calcagno, un pastore originario di Lucoli, nel dicembre del 1578 in un bosco detto \"Ruo\", in localit\u00e0 Tressanti in provincia di Foggia (un'altra versione parla di Ruvo di Puglia), durante il periodo della transumanza. Il pastore aveva smarrito parte del suo gregge e preg\u00f2 la Vergine per evitare di essere punito dai padroni; gli apparve allora una donna con un bambino in braccio, immersi in una luce abbagliante. La donna indic\u00f2 al giovane il luogo dove recuperare il gregge, cosa che effettivamente avvenne.\nAlcuni pastori, accorsi sul posto dopo la notizia del ritrovamento miracoloso, vi trovarono una statua di cedro dorato in grandezza naturale, e il Calcagno vi riconobbe la figura che gli era apparsa. I pastori deciser\u00f2 di attendere la primavera per riportare con loro sul dorso di un mulo la statua.\nSulla via del ritorno, quando i pastori giunsero al castello di Roio, davanti alla chiesetta di san Leonardo, il mulo che trasportava la statua si inginocchi\u00f2 e non volle proseguire (\u00e8 presente una lapide commemorativa lungo la via Mariana). I pastori portarono allora a spalla la statua a Lucoli. \nIl giorno seguente la statua era sparita e fu ritrovata a Poggio di Roio, dove il mulo si era fermato, e l\u00ec fu deciso di edificare il santuario mariano dove custodirla. Nel luogo dove il mulo si era inginocchiato era presente una croce e per questo motivo alla statua fu dato anche il titolo di \"Madonna della Croce\". Ora \u00e8 meglio conosciuta come \"Madonna della Transumanza\", dopo le iniziative promosse e organizzate dal 1980 al 1990 dall'Associazione Culturale per la Storia della Civilt\u00e0 della Transumanza (animata e presieduta da Carlo Frutti cultore del fenomeno della Transumanza).\nUniversit\u00e0 degli Studi dell'Aquila.\nNegli anni '60 presso la vetta del Monteluco \u00e8 stato costruito il palazzo del Polo didattico della Facolt\u00e0 di Ingegneria, dell'universit\u00e0 di L'Aquila. Il polo \u00e8 la parte in posizione pi\u00f9 elevata del comprensorio universitario del capoluogo."}
{"id": "2424318", "revid": "114830933", "url": "https://it.wikipedia.org/wiki?curid=2424318", "title": "Henri Laurens", "text": "Henri Laurens lavor\u00f2 come scalpellino prima di diventare scultore. Nel 1899 frequent\u00f2 lezioni di disegno durante le quali produsse opere fortemente influenzate dalla popolarit\u00e0 di Auguste Rodin. Pi\u00f9 tardi si stabil\u00ec a Montparnasse, un quartiere con una vivace vita artistica, e dal 1911 inizi\u00f2 a scolpire in stile cubista dopo aver conosciuto Pablo Picasso, Georges Braque, Juan Gris e Fernand L\u00e9ger.\nLaurens, non fu solo scultore, ma utilizz\u00f2 le tecniche della pittura a guazzo, il collage e fu incisore e creatore di disegni e decorazioni per il teatro. Nel 1915 illustr\u00f2 un libro per l'amico Pierre Reverdy. Nel 1938 condivise un'esposizione itinerante con Picasso e Braque che tocc\u00f2 le maggiori citt\u00e0 scandinave. Nel 1937 fece delle stampe per le illustrazioni di un libro e nel 1948 espose le sue opere alla Biennale di Venezia. Nello stesso anno fece un'esposizione alla Galerie d'Art Moderne a Basilea, in Svizzera.\nLa maggior parte delle sue sculture sono oggetti imponenti come la monumentale \"L'Amphion\", scolpita nel 1937 e in seguito fusa in bronzonel 1953 per l'Universit\u00e0 Centrale del Venezuela, su richiesta dell'architetto Carlos Ra\u00fal Villanueva.\nHenri Laurens mor\u00ec a Parigi e venne seppellito nel Cimitero di Montparnasse a Parigi. La sua tomba \u00e8 decorata con una delle sue pi\u00f9 grandi sculture, \"La Douleur\".\nEsposizioni (selezione).\npostume: "}
{"id": "2424324", "revid": "1745487", "url": "https://it.wikipedia.org/wiki?curid=2424324", "title": "Jacques Villon", "text": "Biografia.\nFratello di Marcel Duchamp. Fu legato al movimento cubista.\nL'opera di Villon si trova in importanti musei: Fine Arts Museums of San Francisco; Minneapolis Institute of Arts, Museum of Fine Arts, Boston; MOMA, New York City;, The University of Michigan Collection; The National Gallery of Art, Washington D.C.; The Art Gallery of New South Wales, Sydney, Australia; La Biblioth\u00e8que Nationale in Paris; and Musee Jenisch, Vevey, Switzerland. Si trova anche in importanti collezioni private: Joachim Collection of Chicago, the Vess Collection of Detroit, e la Ginestet Collection di Parigi."}
{"id": "2424327", "revid": "6923", "url": "https://it.wikipedia.org/wiki?curid=2424327", "title": "Anfiteatro della memoria", "text": "Il Teatro della Memoria \u00e8 l'oggetto di una speculazione utopistica dell'umanista rinascimentale Giulio Camillo Delminio, che, nel XVI secolo, concep\u00ec \u2013 e forse in parte anche realizz\u00f2 \u2013 l'idea di un teatro destinato a recare l'impronta mnemonica di tutta la conoscenza universale, codificata e organizzata attraverso schemi di memoria associativa.\nStruttura.\nIl teatro di Camillo, che, pi\u00f9 esattamente, dovrebbe dirsi un anfiteatro, si ispirava al modello del \"De architectura\" dell'architetto romano Vitruvio ed era diviso in sette gradi, intersecati da sette corsie: l'edificio si trovava cos\u00ec ad essere suddiviso in quarantanove caselle, a ognuna delle quali era associata mnemonicamente una figura simbolica desunta dalla mitologia, dalla cabala o dall'ermetismo.\nPer la realizzazione del suo teatro Camillo cerc\u00f2 il sostegno dei regnanti dell'epoca, tra cui il re di Francia Francesco I (che ebbe modo di conoscere di persona a Milano) riuscendo infine a convincere solo il celebre condottiero Alfonso d'Avalos, marchese del Vasto. Si ritiene che non sia stato in grado di portare a compimento i suoi intenti, anche se in una lettera di Viglius van Aytta (Zwichem), emissario di Erasmo da Rotterdam, si parla del \"Theatro\" come di una cosa esistente: \u00e8 quindi probabile che sia stato realizzato un modello in legno, abbastanza grande da permettere l'ingresso di almeno una persona.\n\"Idea del Theatro\".\nDi questo misterioso Teatro della Memoria rimane la descrizione lasciata per iscritto da Camillo nel libro \"L'idea di Theatro\", postumo e neppure di prima mano, pubblicato nel 1550 a Firenze dal tipografo Lorenzo Torrentino. Il teatro di Camillo rimane uno degli oggetti pi\u00f9 affascinanti che il Rinascimento italiano ha lasciato alla cultura europea: in esso \u00e8 contenuta una sintesi del pensiero degli umanisti del Cinquecento.\nLa prospettiva dell'organizzazione della sapienza umana, nella sua interezza, e della delimitazione dell'immagine cosmica entro la finitezza di uno spazio fisico contrassegnato da simboli, riproduceva visioni e immagini dell'universo, e concezioni dello scibile, profondamente permeate da significati simbolici, sintesi delle pi\u00f9 intense esperienze filosofiche del Rinascimento europeo, l'ermetismo filosofico, la tradizione cabalistica occidentale, il neoplatonismo e l'astrologia. Una simile aspirazione porta con s\u00e9 i tratti di una tipica propensione utopica della cultura rinascimentale, la tensione costante verso la conoscenza universale."}
{"id": "2424328", "revid": "24728477", "url": "https://it.wikipedia.org/wiki?curid=2424328", "title": "Teatro della memoria", "text": ""}
{"id": "2424333", "revid": "124636486", "url": "https://it.wikipedia.org/wiki?curid=2424333", "title": "Tim Sparv", "text": "Carriera.\nClub.\nNell'agosto 2009 firma un contratto con la squadra olandese del Groningen, esordendo nel club il 1\u00ba gennaio 2010.\nNazionale.\nIl 4 febbraio 2009 fa il suo esordio in nazionale durante un incontro amichevole contro il Giappone.\nNell'estate del medesimo anno partecipa agli Europei Under-21."}
{"id": "2424336", "revid": "740478", "url": "https://it.wikipedia.org/wiki?curid=2424336", "title": "Ferdinando Cartellieri", "text": "Biografia.\nNato a Milano dal ragioniere Filippo e da Teresa Antongini, unico figlio maschio con 9 sorelle, si laure\u00f2 in legge a Pavia. Ancora studente, nel 1849 combatt\u00e9 accanto a Garibaldi nella difesa della Repubblica romana. Durante l'assedio di Roma fu tra i volontari di Giacomo Medici che si batterono alla villa del Vascello.\nLaureatosi in legge, e divenuto avvocato, si impegn\u00f2 nella Societ\u00e0 di incoraggiamento di scienze, lettere ed arti di cui divenne segretario generale. Ma al richiamo dei volontari per la guerra del '59, abbandon\u00f2 tutto quanto per raggiungere Garibaldi in Piemonte.\nMor\u00ec eroicamente durante la battaglia di San Fermo: colpito mentre guidava un attacco, riport\u00f2 una grave e dolorosissima ferita; trasportato alla casa Grigioni, a Cavallasca, dove era stato allestito un ospedale da campo, non fu possibile alcuna cura ed egli mor\u00ec dopo una lunga agonia. \nUn mese dopo, il 27 giugno 1859, nella Milano liberata gli vennero tributate solenni esequie in San Fedele."}
{"id": "2424343", "revid": "2008592", "url": "https://it.wikipedia.org/wiki?curid=2424343", "title": "Sjarhej Kryvec", "text": "Carriera.\nClub.\nIl 30 settembre 2008 ha segnato un gol alla Juventus in Champions League (2-2), il primo della storia del in questa competizione.\nIl 23 dicembre 2009 viene ufficializzato il suo passaggio alla squadra polacca del Lech Pozna\u0144, a partire dal 1\u00ba gennaio 2010.\nNazionale.\nCon la selezione giovanile del suo paese ha preso parte agli Campionato europeo Under-21 2009 in Svezia."}
{"id": "2424345", "revid": "115533", "url": "https://it.wikipedia.org/wiki?curid=2424345", "title": "Aeronautica militare dell'Honduras", "text": ""}
{"id": "2424346", "revid": "190231", "url": "https://it.wikipedia.org/wiki?curid=2424346", "title": "Honduras Air Force", "text": ""}
{"id": "2424348", "revid": "24728681", "url": "https://it.wikipedia.org/wiki?curid=2424348", "title": "Programma universitario Erasmus", "text": ""}
{"id": "2424349", "revid": "1543377", "url": "https://it.wikipedia.org/wiki?curid=2424349", "title": "Reino H\u00e4yh\u00e4nen", "text": "Nato in un paesino finlandese nei pressi di Pietrogrado (oggi San Pietroburgo) e tenente colonnello dell'ex-Unione Sovietica, ha svolto attivit\u00e0 di spionaggio negli Stati Uniti d'America durante il periodo della Guerra Fredda con il nome in codice di \"Victor\". \u00c8 noto soprattutto per il cifrario VIC che da lui prende il nome, un complicatissimo cifrario \"carta e penna\" che tenne in scacco gli specialisti dell'NSA dal 1953, anno della sua scoperta, fino al 1957, anno in cui H\u00e4yh\u00e4nen trad\u00ec il suo Paese chiedendo asilo politico agli Stati Uniti e rivelando poi il sistema per decifrarlo.\nNascita ed istruzione.\nDi umili origini (i suoi genitori erano contadini), H\u00e4yh\u00e4nen studi\u00f2 per\u00f2 con profitto e, nel 1939, consegu\u00ec un titolo di studio equivalente al diploma di insegnamento per la scuola superiore; in quello stesso anno gli fu assegnata una cattedra presso un istituto scolastico nel villaggio di Lipitzi.\nAttivit\u00e0 come membro della struttura militare sovietica.\nDopo alcuni mesi di insegnamento, H\u00e4yh\u00e4nen fu avvicinato da agenti dell'NKVD, la polizia segreta comunista: dato che aveva studiato il finlandese e lo sapeva parlare molto bene, H\u00e4yh\u00e4nen fu assegnato come interprete ad un gruppo dell'NKVD ed inviato in una zona di combattimento sul fronte della guerra russo-finnica per tradurre i documenti recuperati al nemico ed interrogare i prigionieri finlandesi. Con la fine del conflitto, nella primavera del 1940, a H\u00e4yh\u00e4nen fu assegnato il compito di controllare la lealt\u00e0 dei lavoratori sovietici presenti in Finlandia ed a formare informatori in mezzo a loro. Il suo primo obiettivo era quello di identificare elementi anti-sovietici tra i membri dei servizi segreti.\nNel 1943, grazie al suo ottimo lavoro, fu accettato come membro del Partito Comunista Sovietico. Prima della Seconda guerra mondiale divenne uno dei dirigenti della sezione distrettuale di Segozerski dell'NKGB, i cui quartieri generali erano nel villaggio di Padani, assegnato all'identificazione degli elementi dissidenti della locale popolazione.\nNell'estate del 1948 fu chiamato a Mosca dal KGB. L'agenzia di intelligence sovietica aveva un nuovo compito per H\u00e4yh\u00e4nen, un compito che richiedeva il taglio delle relazioni con la sua famiglia, lo studio della lingua inglese, e l'apprendimento delle tecniche per fotografare documenti e codificare e decodificare i messaggi. Il compito offerto era quello di trasferirsi negli Stati Uniti d'America sotto mentite spoglie e di effettuare attivit\u00e0 di spionaggio. L'opportunit\u00e0 era data dal ritorno in Estonia, alcuni anni prima, di un finlandese che si era trasferito negli USA e che pensava, con l'instaurazione del regime comunista, di trovare una patria diversa. Ma le aspettative erano state presto disilluse e pi\u00f9 volte aveva scritto ai suoi ex-amici in America del suo malcontento e del desiderio di tornare, con moglie e figlio, tra di loro. Il figlio si chiamava \"Eugene Nicolai Maki\" e questa sarebbe stata la copertura di H\u00e4yh\u00e4nen per entrare negli Stati Uniti d'America.\nH\u00e4yh\u00e4nen inizi\u00f2, quindi, l'addestramento, conducendo per\u00f2 una normale vita da operaio meccanico nella citt\u00e0 estone di Valga fino al 1949, quando H\u00e4yh\u00e4nen entr\u00f2 in Finlandia e vi si stabil\u00ec come Eugene Nicolai Maki, un manovale di origini americane. L\u00ec continu\u00f2 la sua vita in incognito fino al 1952, creandosi anche una famiglia e sposandosi con \"Hanna Kurikka\". Nel 1951 visit\u00f2 ad Helsinki la legazione degli Stati Uniti, dichiarando che egli era Eugene Nicolai Maki, nato nell'Idaho nel 1919 e trasferitosi in Estonia al seguito di sua madre che aveva deciso di tornare nel suo Paese, con cui era rimasto fino alla sua morte, dopo la quale aveva deciso di andare a vivere in Finlandia. Adesso voleva tornare in America, ma non aveva n\u00e9 soldi n\u00e9 documenti per farlo.\nNel 1952 fu recapitato ad H\u00e4yh\u00e4nen un passaporto per l'America. Prima di partire, torn\u00f2 a Mosca a ricevere gli ultimi ordini da suoi superiori: sbarcato a New York si sarebbe dovuto recare ad un locale chiamato \"Tavern of the Green\" a Central Park; accanto a quel locale c'era un cartello indicatore con la scritta \"Carrelli per cavalli\". Sul cartello avrebbe dovuto lasciare l'impronta del pollice: rossa, per un arrivo regolare sul suolo americano, bianca se pensava di essere pedinato. Quello sarebbe stato il segnale per incontrare in seguito il suo diretto superiore, \"Mikhail\".\nIl 16 ottobre del 1952 l'agente \"Victor\" part\u00ec da un porto inglese verso gli Stati Uniti per svolgervi la sua azione di spionaggio.\nLa diserzione ed il ritorno negli USA.\nNel maggio del 1957 H\u00e4yh\u00e4nen chiam\u00f2 l'ambasciata statunitense a Parigi e fiss\u00f2 un incontro. Appena entrato in ambasciata dichiar\u00f2: \"Sono un ufficiale dei servizi segreti sovietici. Negli ultimi 5 anni ho operato negli Stati Uniti. Adesso mi serve il vostro aiuto.\". A H\u00e4yh\u00e4nen era stato ordinato di rientrare a Mosca, ma egli non voleva obbedire e decise di disertare. H\u00e4yh\u00e4nen fu riportato negli Stati Uniti e fu fatto incontrare con agenti dell'FBI, a cui spieg\u00f2 che nei 5 anni precedenti, durante i quali aveva svolto la sua attivit\u00e0 di agente segreto, si era incontrato con il suo superiore, l'agente Mikhail, solo poche volte e lo stretto indispensabile, in genere nella stazione della metropolitana di Prospect Park. Per scambiarsi i messaggi utilizzavano dei nascondigli apparentemente impensabili, come piccoli fori nella copertura di cemento della pavimentazione o simili, in cui infilavano oggetti cavi con al loro interno i messaggi scritti in un cifrario incomprensibile.\nIl cifrario VIC.\nNel 1953 l'FBI era entrata in possesso di una moneta cava da 5 centesimi (\"nichelino\", dal nome del metallo, il nickel, con cui \u00e8 fatta): al suo interno era nascosta una piccolissima fotografia di un documento contenente colonne ordinate di gruppi di numeri. Il fatto, noto come il caso del nichelino cavo, rappresentava un mistero: si trattava senz'altro di una forma di cifrario segreto e per questo l'FBI aveva passato il materiale all'NSA che, per\u00f2, non era riuscita a decifrarlo. All'epoca della diserzione di H\u00e4yh\u00e4nen tale messaggio era ancora un mistero: H\u00e4yh\u00e4nen, svelando il codice utilizzato per comunicare con l'agente Mikhail, aiut\u00f2 anche a decifrare quel messaggio, che da lui prese il nome di cifrario VIC.\nSpie sovietiche scoperte con l'aiuto di H\u00e4yh\u00e4nen.\nGrazie al suo aiuto ed alle informazioni recuperate decifrando i messaggi intercettati scritti con il cifrario VIC, l'FBI fu in grado di risalire a numerose spie sovietiche che operavano sul suolo statunitense, tra cui il contatto di H\u00e4yh\u00e4nen, l'agente Mikhail, identificato nel primo segretario della delegazione sovietica a New York Mikhail Nikolaevich Svirin, e Vilyam Genrikhovich Fisher, falso nome di Rudo\u013ef Abe\u013e, alias agente \"Mark\", che aveva sostituito l'agente \"Mikhail\" come superiore di H\u00e4yh\u00e4nen; Vitali G. Pavlov, ufficiale dell'ambasciata sovietica ad Ottawa; Aleksandr Mikhailovich Korotkov; il sergente dell'esercito statunitense Roy Rhodes (nome in codice \"Quebec\")\nH\u00e4yh\u00e4nen e Fisher erano negli Stati Uniti principalmente per recuperare informazioni sul programma atomico e sui sottomarini della marina statunitense\nMorte.\nSecondo quanto riportato da Phillipp J. Bigger nel suo libro \"Negotiator: The Life And Career of James B. Donovan\", H\u00e4yh\u00e4nen mor\u00ec in circostanze mai del tutto chiarite in un incidente d'auto sull'autostrada Pennsylvania Turnpike nel 1961."}
{"id": "2424351", "revid": "24728844", "url": "https://it.wikipedia.org/wiki?curid=2424351", "title": "Arte della memoria", "text": ""}
{"id": "2424352", "revid": "371529", "url": "https://it.wikipedia.org/wiki?curid=2424352", "title": "The Allman Brothers Band (album)", "text": "The Allman Brothers Band \u00e8 l'album di debutto dell'omonimo gruppo rock statunitense, pubblicato il 4 novembre 1969 dalla Atco Records e dalla Capricorn Records negli Stati Uniti, e prodotto da Adrian Barber.\nIl disco.\nFormatasi nel 1969, l'Allman Brothers Band nacque dai vari orientamenti musicali portati in dono da ciascun membro del gruppo. Dopo aver terminato il suo lavoro come session man presso gli studi Muscle Shoals in Alabama, Duane Allman si spost\u00f2 a Jacksonville, Florida, dove ebbe lunghe jam session con la sua nuova band, che aveva voluto organizzata con due chitarristi e due batteristi. Allargata la formazione del gruppo con l'aggiunta di suo fratello, Gregg Allman, la band suon\u00f2 in diversi concerti gratuiti per poi trasferirsi nella comune di Macon, in Georgia, pronti ad essere il gruppo principale dell'etichetta Capricorn.\nL'album fu inciso e mixato in due settimane agli Atlantic Studios di New York City. La maggior parte del materiale era gi\u00e0 stato ampiamente rodato dal vivo in pubblico e combinava diversi stilemi jazz, blues e country. Sono inclusi rifacimenti di classici blues come \"Trouble No More\" e \"Don't Want You No More\", ma anche originali di pregio quali \"Dreams\", che illustra le evidenti influenze jazz presenti nella band, e \"Whipping Post\", presto diventata un pezzo richiestissimo durante i concerti. Anche se il gruppo avrebbe dovuto ufficialmente lavorare con il produttore Tom Dowd (che aveva precedenti illustri con Cream e John Coltrane), egli al momento non era disponibile, e la band volle incidere con l'ingegnere del suono Adrian Barber.\nInizialmente il disco non riscosse particolare successo, vendendo poche copie e classificandosi nei bassifondi della classifica Billboard 200. Nonostante ci\u00f2, l'album ebbe buone recensioni da riviste come \"Rolling Stone\", che lo defin\u00ec \"consistente e onesto\". Dopo l'uscita del disco, la band rimase on the road a far concerti per un lungo periodo di tempo. I membri del gruppo scelsero di rimanere a Macon, nonostante fossero alte le pressioni da parte dei discografici affinch\u00e9 si trasferissero in un'altra citt\u00e0 dal maggior appeal mediatico e commerciale.\nGrafica e copertina.\nLa foto di copertina per l'album venne scattata dal fotografo Stephen Paley. Paley aveva avuto modo di conoscere Duane Allman durante delle sedute fotografiche per la Atlantic. Egli rimase con la band per circa una settimana nella loro casa-comune di Macon, vivendo con il gruppo. Perlustrarono tutti i dintorni della citt\u00e0 per trovare un luogo adatto per le foto, visitando luoghi quali \"campi, vecchie case abbandonate, strade, e cimiteri\". La foto di copertina fu scattata vicino all'entrata del College House (ora propriet\u00e0 della Mercer University) al 315 di College Street. La foto sul retro dell'album venne invece scattata presso la Bond Tomb nel Rose Hill Cemetery, 1091 Riverside Drive, Macon.\nLe immagini interne mostrano i membri della band che posano nudi in un ruscello. L'idea originale era stata del manager del gruppo, Phil Walden, e il ruscello era di propriet\u00e0 di suo fratello. La foto venne scattata a Round Oak, nella Contea di Jones, in Georgia. Il batterista Butch Trucks si era ferito una gamba il giorno precedente, e non essendo in grado di sedersi in acqua, si mise in piedi dietro a Oakley nella foto."}
{"id": "2424354", "revid": "1745361", "url": "https://it.wikipedia.org/wiki?curid=2424354", "title": "Simbolismo (disambigua)", "text": ""}
{"id": "2424363", "revid": "30610", "url": "https://it.wikipedia.org/wiki?curid=2424363", "title": "Scappati con la cassa", "text": "Scappati con la cassa \u00e8 un programma televisivo di intrattenimento andato in onda per la prima volta su Italia 1 nel 2007, considerato una sorta di spin-off del programma \"Le Iene\" in quanto realizzato dallo stesso gruppo autoriale.\nStoria.\nIl programma \u00e8 andato in onda per la prima volta il 4 dicembre 2007 in una puntata unica, ed \u00e8 stato riedito in tre puntate andate in onda il 9, 16 e 23 giugno 2009. Il programma propone le storie di truffatori italiani che dopo aver abilmente truffato diverse persone sono fuggiti all'estero facendo perdere le loro tracce. La trasmissione si propone di rintracciarli e dar loro voce in modo che i truffati possano capire e soprattutto sperare in un risarcimento."}
{"id": "2424364", "revid": "1008732", "url": "https://it.wikipedia.org/wiki?curid=2424364", "title": "Surplus (album)", "text": "Surplus \u00e8 il quarto album solista del rapper italiano Ape, uscito nel 2009, in freedownload. L'album, pubblicato per Rinascenza, segna la fine della collaborazione con Vibrarecords."}
{"id": "2424369", "revid": "124232120", "url": "https://it.wikipedia.org/wiki?curid=2424369", "title": "Gianni Baget Bozzo", "text": "Fu per due volte europarlamentare.\nBaget Bozzo ha militato prima nella Democrazia Cristiana, poi nel Partito Socialista Italiano, infine in Forza Italia e ne Il Popolo della Libert\u00e0.\nIn seguito all'elezione al Parlamento europeo con il Partito Socialista, nel 1985 \u00e8 stato sospeso a divinis dal cardinale Giuseppe Siri fino al termine del secondo mandato elettorale.\nBiografia.\nFiglio di una ragazza madre catalana di cognome Baget (morta quando lui aveva solo 5 anni), e di un sergente dell'Aeronautica, fu cresciuto a Genova da una coppia di zii. Lo adottarono e gli diedero anche il loro cognome, Bozzo. Il suo professore di religione al liceo fu don Giuseppe Siri, futuro vescovo di Genova e cardinale. Nel 1944, diciannovenne, Gianni Baget Bozzo si univa al CLN della Liguria, nelle ultime fasi della Resistenza.\nDalla militanza nella Democrazia Cristiana al sacerdozio.\nAll'universit\u00e0 si iscrisse alla Facolt\u00e0 di Giurisprudenza ed entr\u00f2 a far parte della FUCI dove, grazie alla guida di sacerdoti genovesi quali, tra gli altri, Franco Costa e Giuseppe Siri, si stavano formando importanti figure del Movimento cattolico in Italia; durante la guerra entr\u00f2 nella Democrazia Cristiana genovese; conobbe Paolo Emilio Taviani. Dopo la laurea in legge, ader\u00ec nel 1946 alla \"Civitas humana\" di Giuseppe Dossetti, Giuseppe Lazzati, Amintore Fanfani e Giorgio La Pira, associazione nata da pochi mesi con lo scopo di orientare il mondo cattolico verso una riforma politica e sociale, seguendo i principi dell'uguaglianza e della partecipazione. Collabor\u00f2 alla rivista cattolica \"Cronache Sociali\" dalla fondazione nel 1947 al 1949. Incontr\u00f2 in questo periodo il cattolico liberale Augusto Del Noce.\nSi trasfer\u00ec a Roma, dove abit\u00f2 in via Chiesa Nuova 14, al primo piano, appartenente ai signori Domenicano, condiviso con Bartolo Ciccardini, Giuseppe Glisenti, Benedetto De Cesaris, i fratelli Claudio Leonardi e Matteo Leonardi, e Corrado Guerzoni. Con Claudio Leonardi strinse un'amicizia culturale che dur\u00f2 tutta la vita. All'ultimo piano della stessa casa abitavano le sorelle Portoghesi, che davano ospitalit\u00e0 ai deputati Dossetti, Lazzati, Gotelli e Bianchini. Baget Bozzo aveva l'onore di sedersi alla tavola, con gli altri ospiti, delle Portoghesi.\nNel 1949, dopo che Dossetti decise di lasciare la DC e sciogliere la propria corrente, ed essendosi distaccato dalla tesi di Dossetti e di Costantino Mortati sul primato del partito sullo Stato, se ne allontan\u00f2. Nel 1950-1951 collabor\u00f2 alla rivista \"Cultura e realt\u00e0\" diretta da Mario Motta.\nDal 1951 frequent\u00f2 un piccolo gruppo di cattolici comunisti e di cristiano-sociali di ispirazione dossettiana che si raccoglievano attorno al filosofo torinese Felice Balbo per discutere sulla crisi dei valori nella societ\u00e0 contemporanea e sui modi di superarla mediante l'impegno sociale. Dopo la scomunica inflitta da Pio XII ai comunisti e ai loro fiancheggiatori, si avvicin\u00f2 ad Alcide De Gasperi, in senso non solo morale ma anche concreto, con la collaborazione alla rivista \"Terza generazione\", il cui scopo era di unire i giovani al di l\u00e0 dei partiti e superare la divisione tra fascisti e antifascisti. La rivista fu promossa da Felice Balbo e diretta prima da Ubaldo Scassellati, poi dallo stesso Baget Bozzo. Morto De Gasperi (1954), e rinunciato alla politica nazionale, ritorn\u00f2 da Roma a Genova, e alcuni amici lo coinvolsero nella politica locale.\nNegli anni 1955-1958 ; il tema centrale della Voce era l'annuncio di una grande crisi dottrinale che avrebbe invaso la Chiesa dall'interno. Nel 1958 ruppe con Fanfani e con La Pira, scrivendo su \"Il quotidiano\" una serie di articoli contro l'apertura a sinistra. Si trov\u00f2 poi su una linea politica vicina a quella di Luigi Gedda, con il quale fond\u00f2 la rivista \"L'Ordine civile\" avente per oggetto la riforma in senso presidenziale dello Stato e la critica alla partitocrazia. In seguito Fernando Tambroni gli affid\u00f2 la direzione di una rivista, \"Lo stato\", con cui Baget Bozzo sognava di creare un nuovo partito di cattolici per la libert\u00e0, omogeneo alla tradizione sturziana. Successivamente si avvicin\u00f2 al gruppo della DC romana di Pietro Giubilo, Paolo Possenti e Vittorio Sbardella.\nAll'inizio degli anni sessanta il cardinale Alfredo Ottaviani, Prefetto del Sant'Uffizio e rappresentante delle correnti pi\u00f9 tradizionaliste della Chiesa, avrebbe voluto che Baget Bozzo fondasse un nuovo partito politico cattolico, al fine di punire la Democrazia Cristiana per l'accordo di governo di centro-sinistra con il PSI. Baget Bozzo, cos\u00ec come Ottaviani, vedeva nell'accordo di centro-sinistra e nel PSI degli anni sessanta una testa di ponte per l'apertura al PCI. Il progetto fu tuttavia fermato dall'allora arcivescovo di Genova, Giuseppe Siri, in nome del principio dell'unit\u00e0 politica dei cattolici: non a caso a quel periodo risale l'inveterata ostilit\u00e0 di Baget Bozzo rispetto a questo assioma della politica italiana della prima Repubblica.\nNel 1960 assist\u00e9 con preoccupazione ai disordini di Genova volti a impedire il congresso del Movimento Sociale Italiano. Dopo quella sommossa e la caduta del Governo Tambroni lasci\u00f2 la politica e si dedic\u00f2 alla ricerca spirituale e allo studio della Teologia, laureandosi presso la Pontificia Universit\u00e0 Lateranense. Nello stesso periodo si riuniva con un piccolo gruppo di amici a Roma, a Genova e a Rovereto, per leggere testi patristici, testi mistici e opere di Tommaso d'Aquino; insieme costituirono la \"Societ\u00e0 dello Spirito Santo e di Maria Regina del Mondo\", che ebbe un bollettino, \"Vi saluta la Chiesa che \u00e8 in Babilonia\", contenente scritti e conversazioni di Baget Bozzo e altri dal 1974 al 1978, quando il sodalizio si sciolse.\nFu ordinato sacerdote dal cardinale Siri il 17 dicembre 1967, all'et\u00e0 di 42 anni. Erano presenti Gedda, Dossetti e La Pira. Cos\u00ec come Siri, Baget Bozzo era nostalgico della Chiesa pre-conciliare: \"la Chiesa di Pio XI e Pio XII, una Chiesa che era ancora in piedi\". Fu incaricato di insegnare esegesi e teologia dogmatica presso la sede genovese della facolt\u00e0 teologica inter-regionale dell'Italia settentrionale, e aggiornamenti filosofici e teologia della politica presso la sede milanese di tale facolt\u00e0. Gli fu affidata la cura della rivista \"Renovatio\", fondata dallo stesso Siri e caratterizzata da un'impronta conservatrice, tanto che le librerie Paoline ne rifiutarono la distribuzione. Sul tema della Chiesa dopo il Concilio ebbe dal 1967 una corrispondenza con Ernesto Balducci.\nLa militanza nel Partito Socialista.\nLa successiva scelta di Baget Bozzo per il PSI si spiega nell'ottica della coerenza dell'anticomunismo. Spinto dalla sua avversione per il compromesso storico fra Democrazia Cristiana e Partito Comunista Italiano, alla fine degli anni settanta si avvicin\u00f2 a Bettino Craxi, nel quale vedeva l'ispiratore di una sinistra moderata e socialdemocratica, avversa al comunismo; ci\u00f2 nonostante incominci\u00f2 fin dal 1976 una collaborazione con \"la Repubblica\", quotidiano anticraxiano e favorevole al compromesso storico. Il suo primo articolo, \u00abIl ruolo dei cattolici nella societ\u00e0 radicale\u00bb \u00e8 datato 12 maggio di quell'anno. Il fondatore Eugenio Scalfari scrisse il distico con cui present\u00f2 Baget Bozzo ai lettori:\nUn altro fattore di allontanamento di Baget Bozzo dalla DC furono la prigionia e la morte di Aldo Moro: Baget Bozzo lament\u00f2 la \u00ab\"mancanza di umanit\u00e0\"\u00bb sia della DC sia del PCI nel rifiuto di trattare con le Brigate Rosse. Contribu\u00ec dal 1978 alla rivista \"Bozze\", mensile diretto da Raniero La Valle, strumento del dibattito ecclesiale e civile. L'opera di fiancheggiamento di don Gianni al PSI \u00e8 continua, tanto che nel 1980 il cardinal Siri lo ammonisce vietandogli di scrivere su giornali e riviste. Baget Bozzo non lo ascolt\u00f2 e anzi al congresso socialista di Verona dichiar\u00f2: \u00abLa politica di Craxi ha per s\u00e9 il presente, ha per s\u00e9 il futuro, ha per s\u00e9 l'eterno\u00bb.\nSospensione a divinis.\nNel 1984 si candid\u00f2 per il Partito Socialista Italiano al Parlamento europeo. Un anno dopo, il 29 luglio 1985, fu sospeso \"a divinis\" dal cardinale Siri, per aver violato la norma della Chiesa cattolica che vieta al clero di assumere cariche politiche o istituzionali senza esplicito permesso. Si ricandid\u00f2 con successo nel 1989, e rimase a Strasburgo fino al 1994. Fu riammesso all'esercizio delle funzioni sacerdotali alla scadenza del mandato da europarlamentare.\nL'impegno in Forza Italia.\nLo scandalo di Mani pulite e la \"discesa in campo\" di Silvio Berlusconi spinsero Baget Bozzo a continuare il suo impegno in politica, partecipando nel 1994 alla fondazione di Forza Italia, di cui redasse successivamente la Carta dei valori e che si occup\u00f2 di radicare culturalmente nell'orizzonte del \"liberalismo popolare\". Baget Bozzo defin\u00ec Berlusconi \"il politico del secolo\". Il Cavaliere era riuscito secondo lui a fermare la lunga marcia verso il potere della sinistra, cominciata con la svolta del 1960 dopo i fatti di Genova.\nLo \"sconfinato entusiasmo\" di Baget Bozzo per Berlusconi provoc\u00f2 la riprovazione dell'allora arcivescovo di Genova, Tarcisio Bertone, ma senza conseguenze formali. Successivamente collabor\u00f2 con alcune testate giornalistiche come \"Panorama\" e i quotidiani \"il Giornale\", \"La Stampa\" e \"Il Secolo XIX\". Nel 2001 fond\u00f2 insieme con Alessandro Gianmoena uno dei primi periodici telematici politico-culturali italiani, \"Ragionpolitica\". Egli ricopr\u00ec, fino alla fine dei suoi giorni, l'incarico di direttore responsabile della rivista on line.\nLa morte.\nMor\u00ec nel sonno a Genova l'8 maggio 2009. Dopo l'apertura del suo testamento il corpo di don Gianni \u00e8 stato spostato, come da lui voluto, nel cimitero di Santa Margherita di Staffora, comune dove si trova la comunit\u00e0 Nova Cana (fondata dalla mistica Angela Volpini) di cui il padre \u00e8 stato pi\u00f9 volte ospite. Nel marzo 2010 viene impugnato il testamento da parte della famiglia degli zii, che lo avevano adottato all'et\u00e0 di 5 anni dopo la morte della madre.\nOrientamento teologico e controversie.\nBaget Bozzo riporta di essere stato molto influenzato da Tommaso d'Aquino fin dal primo ingresso in seminario negli anni quaranta. Il successo di pubblico contribu\u00ec ad alzare il valore e la fecondit\u00e0 culturale della sua produzione saggistica, come risulterebbe confermato dalle dichiarazioni dei redditi del 2008, la meno ristretta di tutto il clero genovese.\nBozzo \u00e8 stato un sostenitore dell'insegnamento teologico, liturgico e pastorale di Joseph Ratzinger fin dai tempi dell'elezione di quest'ultimo a prefetto della Congregazione per la Dottrina della Fede (1981). Ha considerato inconciliabile col pensiero cristiano e occidentale il pensiero islamico, in quanto esso nega la divinit\u00e0 di Cristo, e dove esso ritenga possibile il primato di un partito religioso sulla libert\u00e0 di espressione politica dei credenti. Ha scritto varie opere di saggistica religiosa: \"La metamorfosi della cristianit\u00e0\", \"Dio e l'Occidente\", \"Il futuro del cattolicesimo\", \"Il Dio perduto\", \"L'Anticristo\" e \"Profezia\". \u00c8 stato autore di diversi scritti politici pubblicati in Italia.\nInoltre, la sua visione teologica si confronta anche con il pensiero filosofico contemporaneo, come dimostra, tra l'altro, anche il confronto con la diversa prospettiva filosofico-religiosa elaborata da Alessandro Di Chiara, \"Cristo e/o Chiesa\" (2003); in questo libro i due autori si soffermano a discutere sulle \"cose ultime\" dove si cela il mistero del male e della libert\u00e0.\nEra impensabile per lui che la presenza dei cattolici nella politica italiana fosse fondata su un assurdo come un partito votato per ordine dei vescovi. Secondo la tradizione della Chiesa, espressa dal pensiero di San Tommaso, la politica andava fondata sulla legge naturale e non sulla fede e l'obbedienza alla Chiesa. Il rapporto con Felice Balbo lo aveva convinto che la presenza del cristiano in politica doveva rispettare la laicit\u00e0 della politica diretta non dalla fede ma, come affermava Tommaso, dalla ragione e dalle consuetudini storiche di ogni nazione.\nSue dichiarazioni che suscitarono polemiche per il loro carattere controverso:"}
{"id": "2424374", "revid": "640277", "url": "https://it.wikipedia.org/wiki?curid=2424374", "title": "Balaenicipitidae", "text": "Balaenicipitidae sono una famiglia di grandi uccelli dell'ordine Pelecaniformes, sebbene fossero tradizionalmente collocati in Ciconiiformes. Il becco a scarpa \u00e8 l'unica specie esistente ed il suo parente vivente pi\u00f9 stretto \u00e8 l'umbretta (\"Scopus umbretta\"), che appartiene ad un'altra famiglia. Gli uccelli appartenenti a questa famiglia presentano caratteristiche distintive, come la punta del becco mascellare uncinata, un solco nel becco mascellare sotto le aperture nasali, un setto ossificato, ed un muscolo espansore secundariorum vestigiale o assente.\nQuesta famiglia comprende i generi:"}
{"id": "2424375", "revid": "46291", "url": "https://it.wikipedia.org/wiki?curid=2424375", "title": "Balaeniceps", "text": ""}
{"id": "2424379", "revid": "21880", "url": "https://it.wikipedia.org/wiki?curid=2424379", "title": "Scopidae", "text": ""}
{"id": "2424394", "revid": "24729797", "url": "https://it.wikipedia.org/wiki?curid=2424394", "title": "Elena Fabrizzi", "text": ""}
{"id": "2424395", "revid": "24729798", "url": "https://it.wikipedia.org/wiki?curid=2424395", "title": "Lella Fabrizzi", "text": ""}
{"id": "2424398", "revid": "110157", "url": "https://it.wikipedia.org/wiki?curid=2424398", "title": "Ten Years After (1967)", "text": "Ten Years After \u00e8 il primo album del gruppo inglese Ten Years After ed \u00e8 stato pubblicato nel 1967."}
{"id": "2424400", "revid": "110157", "url": "https://it.wikipedia.org/wiki?curid=2424400", "title": "Undead (Ten Years After)", "text": "Undead \u00e8 un live album dei Ten Years After ed \u00e8 stato pubblicato nel 1968. \u00c8 stato registrato dal vivo in un piccolo circolo jazz di Londra, il Klook's Kleek. La ristampa del 2002 contiene quattro brani aggiuntivi rispetto all'LP originale."}
{"id": "2424403", "revid": "767487", "url": "https://it.wikipedia.org/wiki?curid=2424403", "title": "Stonedhenge", "text": "Stonedhenge \u00e8 il secondo album del gruppo britannico Ten Years After ed \u00e8 stato pubblicato nel 1969. La ristampa del 2002 contiene quattro brani aggiuntivi rispetto all'LP originale."}
{"id": "2424405", "revid": "729019", "url": "https://it.wikipedia.org/wiki?curid=2424405", "title": "Mu Records", "text": "La Mu Records (o semplicemente Mu) \u00e8 stata una casa discografica italiana, attiva negli anni settanta.\nStoria della Mu.\nL'etichetta viene fondata a Torino dai musicisti Marco Cimino, Giorgio Diaferia, Mike Abate e Marco Gallesi. Cimino e Abate perfezionarono l'idea dopo la produzione del lavoro \"Sigfried, il drago e altre storie\" del loro gruppo Errata Corrige stampato autonomamente nel 1976.\nSpecializzata in jazz rock e fondamentalmente in musica non commerciale, ha per\u00f2 anche pubblicato album di altri generi come il rock progressivo degli Zauber o il pop di Marco Bonino. La release principale fu quella del gruppo Esagono che vedeva tre dei soci fondatori nell'organico oltre ad alcuni ex Arti &amp; Mestieri.\nHa chiuso le attivit\u00e0 negli anni '80; Cimino manterr\u00e0 lo studio di registrazione, legato all'etichetta, fondato in societ\u00e0 con Gigi Venegoni , il \"Dynamo Sound Studios\", ancora per qualche anno.\nMolti dei dischi dell'etichetta, avidamente ricercati dai collezionisti, sono stati ristampati in cd dall'Electromantic.\nI dischi pubblicati.\nPer la datazione ci siamo basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci siamo basati sulla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "2424406", "revid": "1969978", "url": "https://it.wikipedia.org/wiki?curid=2424406", "title": "Ssssh", "text": "Ssssh \u00e8 il terzo album del gruppo inglese Ten Years After ed \u00e8 stato pubblicato nel 1969. "}
{"id": "2424408", "revid": "110157", "url": "https://it.wikipedia.org/wiki?curid=2424408", "title": "Recorded Live (Ten Years After)", "text": "Recorded Live \u00e8 un album doppio, registrato dal vivo, del gruppo musicale britannico Ten Years After, pubblicato nel 1973."}
{"id": "2424409", "revid": "610351", "url": "https://it.wikipedia.org/wiki?curid=2424409", "title": "Rock &amp; Roll Music to the World", "text": "Rock &amp; Roll Music to the World \u00e8 un album del gruppo inglese Ten Years After ed \u00e8 stato pubblicato nel 1972. \nTracce.\nTesti e musiche di Alvin Lee "}
{"id": "2424410", "revid": "110157", "url": "https://it.wikipedia.org/wiki?curid=2424410", "title": "Alvin Lee and Company", "text": "Alvin Lee and Company \u00e8 un album del gruppo musicale britannico Ten Years After, pubblicato nel 1972.\nTracce.\nTesti e musiche di Alvin Lee eccetto dove diversamente indicato."}
{"id": "2424411", "revid": "256896", "url": "https://it.wikipedia.org/wiki?curid=2424411", "title": "Alvin Lee &amp; Company", "text": ""}
{"id": "2424415", "revid": "116746040", "url": "https://it.wikipedia.org/wiki?curid=2424415", "title": "Tinidazolo", "text": "Il tinidazolo \u00e8 un antimicrobico particolarmente efficace sui batteri anaerobi ed in caso di infezioni sostenute da parassiti e protozoi. \u00c8 ampiamente utilizzato in tutta Europa ed in molti paesi in via di sviluppo per il trattamento delle infezioni amebiche e da giardia lamblia. \u00c8 stato sviluppato nel 1972. In Italia il farmaco \u00e8 venduto dalla societ\u00e0 farmaceutica Mipharm S.p.A. con il nome commerciale di Trm\u00f2n dalla societ\u00e0 Pfizer con il nome di Fasigin, nella forma farmaceutica di compresse da 500\u00a0mg.\nFarmacodinamica.\nIl farmaco possiede attivit\u00e0 amebicida, trichomonicida e battericida.\nGli organismi Trichomonas sembrano in grado di ridurre il gruppo nitroimidazolico di tinidazolo e dar luogo al radicale libero nitro, che da molti autori \u00e8 ritenuto il responsabile dell'attivit\u00e0 anti-infettiva del farmaco. Stando infatti a dati in vitro, il rilascio di nitriti sembra essere una causa di danno al DNA batterico. Inoltre il tinidazolo sembra causare variazioni delle basi del DNA nelle cellule batteriche e rotture del filamento di DNA in cellule di mammifero. \nNon \u00e8 invece chiaro quale sia il meccanismo di azione contro Giardia ed Entamoeba histolytica.\nPer quanto attiene allo spettro d'attivit\u00e0, il tinidazolo \u00e8 efficace contro diversi protozoi ed in particolare Trichomonas vaginalis, Giardia duodenalis o intestinalis e Entamoeba histolytica. \u00c8 attivo in vitro contro molti batteri anaerobi\ncompresi alcuni Bacteroides (come ad esempio B. fragilis, B. melaninogenicus), alcuni Clostridium (C. difficile, C. perfringens), Prevotella, Fusobacterium, Peptococcus e Peptostreptococcus.\nInfine \u00e8 segnalata l'efficacia anche contro altri organismi, ed in particolare Helicobacter pylori e Gardnerella vaginalis. Il farmaco \u00e8 invece inattivo contro la maggior parte dei Lactobacillus normalmente presenti nell'ambiente vaginale.\nFarmacocinetica.\nDopo somministrazione per via orale tinidazolo viene rapidamente e quasi completamente assorbito dal tratto gastrointestinale. Dopo l'assorbimento il farmaco si distribuisce ampiamente in tutti i tessuti biologici ed \u00e8 in grado di attraversare la barriera emato-encefalica. La concentrazione plasmatica massima (Cmax) viene raggiunta dopo circa 3 ore (Tmax) dall'assunzione. La condizione di steady-state viene raggiunta dopo circa 3 giorni di assunzioni ripetute. Il volume apparente di distribuzione \u00e8 di circa 50 litri. Il legame con le proteine plasmatiche \u00e8 del 12%. Tinidazolo oltrepassa la barriera placentare e risulta secreto nel latte.\nTinidazolo \u00e8 ampiamente metabolizzato nell'organismo umano prima di essere escreto. La molecola subisce processi di ossidazione, idrossilazione e coniugazione. Il metabolismo \u00e8 prevalentemente epatico e vede il coinvolgimento del citocromo P450 nella sua isoforma CYP3A4.\nL'emivita plasmatica di tinidazolo \u00e8 di circa 12-14 ore. La molecola viene escreta dal fegato e dai reni. Nelle urine ritroviamo il farmaco immodificato in misura pari al 20-25% della dose somministrata. Circa il 12% del farmaco viene invece eliminato con le feci. I soggetti con alterata funzionalit\u00e0 renale, anche affetti da insufficienza renale severa (clearance della creatinina inferiore a 30 ml/min) non presentano una farmacocinetica significativamente diversa da quella dei soggetti sani.\nLe diverse etnie possono invece avere un elevato impatto sui parametri farmacocinetici.\nUsi clinici.\nIl principio attivo, simile al metronidazolo, \u00e8 dotato di una durata d'azione maggiore, ed \u00e8 indicato in caso di:\nSe utilizzato per il trattamento della vaginite da Trichomonas viene raccomandato il contemporaneo trattamento del partner, al fine di evitare una possibile reinfezione.\nDosi terapeutiche.\nTinidazolo dovrebbe essere assunto con il cibo per ridurre al minimo l'incidenza di alcuni effetti collaterali gastrointestinali, tra cui il senso di fastidio epigastrico. Il cibo non influenza la biodisponibilit\u00e0 orale della molecola.\nLa dose consigliata per entrambi i sessi \u00e8 di 2 g (pari a 4 compresse) per via orale, in singola somministrazione e da assumersi con il cibo. Dal momento che la tricomoniasi \u00e8 una malattia sessualmente trasmessa, entrambi i partner sessuali dovrebbero essere trattati con la medesima dose e nello stesso tempo.\nLa dose raccomandata per gli adulti \u00e8 di 2 g (pari a 4 compresse) per via orale, in singola somministrazione e da assumersi con il cibo. Nei pazienti pediatrici, purch\u00e9 con pi\u00f9 di tre anni di et\u00e0, la dose consigliata \u00e8 pari a 50\u00a0mg/kg (fino ad un massimo di 2 g) sempre da assumersi con il cibo.\nLa dose raccomandata per gli adulti \u00e8 di 2 g al giorno, ma da ripetersi per 3 giorni e da assumersi con il cibo. Nei pazienti pediatrici, sempre se con pi\u00f9 di tre anni di et\u00e0, la dose consigliata \u00e8 pari a 50\u00a0mg/kg (fino ad un massimo di 2 g) per 3 giorni successivi e da assumersi con il cibo.\nLa dose raccomandata per gli adulti \u00e8 di 2 g al giorno, da ripetersi per 3-5 giorni e da assumersi con il cibo. Nei soggetti pediatrici con pi\u00f9 di tre anni di vita, la dose consigliata \u00e8 pari a 50\u00a0mg/kg (fino ad un massimo di 2 g) per 3-5 giorni successivi e da assumersi con il cibo. Quando la terapia ha una durata superiore a 3 giorni, anche se vi sono evidenze limitate di trattamenti fino a 5 giorni senza evidenza di segnalazioni di reazioni avverse, i bambini dovrebbero essere attentamente monitorati.\nLa dose raccomandata (in donne non in gravidanza) \u00e8 di 2 g per via orale, in un'unica somministrazione, per due giorni e da assumersi con il cibo. In alternativa si pu\u00f2 ricorrere ad un dosaggio di 1\u00a0g (2 compresse) per via orale, in un'unica somministrazione, per 5 giorni e sempre da assumersi con il cibo.\nEffetti indesiderati.\nFra gli effetti collaterali pi\u00f9 frequenti si riscontrano vomito, anoressia, vertigini, atassia, cefalea, nausea, ittero"}
{"id": "2424416", "revid": "1442080", "url": "https://it.wikipedia.org/wiki?curid=2424416", "title": "Ornidazolo", "text": "L'ornidazolo \u00e8 un antibatterico di sintesi derivato dal 5-nitroimidazolo. Appartiene pertanto alla stessa classe del metronidazolo e del tinidazolo.\nLe caratteristiche farmacocinetiche, l'attivit\u00e0 e le indicazioni terapeutiche sono uguali per tutti i farmaci di questa classe. L'emivita dell'ornidazolo e del tinidazolo (circa 12 ore) \u00e8 tuttavia pi\u00f9 lunga rispetto a quella del metronidazolo (circa 6 ore).\nIndicazioni.\nAttivo nei confronti di protozoi anaerobi quali Giardia, Entamoeba e Trichomonas, pu\u00f2 essere usato comunque anche nel trattamento di infezioni sostenute da batteri anaerobi sia gram-positivi che gram-negativi. In particolare risulta efficace su Clostridium in alternativa alla vancomicina, e sull'Helicobacter Pylori. \u00c8 impiegato nelle infezioni intraaddominali e nella profilassi delle infezioni chirurgiche, in associazione con un farmaco attivo sugli aerobi.\nIn via sperimentale, viene anche utilizzato in caso di interventi chirurgici in seguito alla malattia di Crohn, ma non si conosce la base patogenetica della sua attivit\u00e0 su questa malattia.\nInterazioni.\nAssociato con il fenobarbital, con la fenitoina o con la rifampicina, l'ornidazolo perde una parte della sua attivit\u00e0 terapeutica.\nAssociato con anticoagulanti orali (warfarin) pu\u00f2 aumentare l'effetto di questi ultimi, provocando manifestazioni emorragiche. L'associazione con fluorochinoloni pu\u00f2 invece dar luogo a manifestazioni neurotossiche.\nEffetti indesiderati.\nFra gli effetti collaterali pi\u00f9 frequenti si riscontrano vomito, anoressia, nausea. \u00c8 opportuno inoltre che durante il trattamento con ornidazolo non vengano assunte bevande alcoliche, per la possibile insorgenza di fenomeni da intolleranza del tipo \"effetto antabuse\"."}
{"id": "2424418", "revid": "281294", "url": "https://it.wikipedia.org/wiki?curid=2424418", "title": "Municipal de P\u00e9rez Zeled\u00f3n", "text": ""}
{"id": "2424419", "revid": "298055", "url": "https://it.wikipedia.org/wiki?curid=2424419", "title": "Frank Stolte", "text": ""}
{"id": "2424420", "revid": "122865378", "url": "https://it.wikipedia.org/wiki?curid=2424420", "title": "Rifabutina", "text": "La Rifabutina \u00e8 un antibiotico battericida del gruppo della rifamicina, dotata di un ampio spettro, viene utilizzata per curare la tubercolosi polmonare.\nFarmacocinetica.\nLa Rifabutina ha uno scarso assorbimento orale (20%). Essa ha un legame proteico del 70% circa e presenta un'ottima distribuzione nei tessuti polmonari, epatici e splenici. La rifabutina \u00e8 metabolizzata per poi essere eliminata per via renale e biliare. Ha una emivita di 36h.\nFarmacodinamica.\nLa Rifabutina deriva dalla rifamicina e ne condivide lo spettro d'azione ma con una maggiore efficacia specie nei micobatteri. Il farmaco \u00e8 attivo su Mycobaterium tubercolosis, molti micobatteri atipici con rilevanza per il Mycobacterium leprae e il Mycobacterium avium complex, gram+, gram -, clamidie e anche toxoplasma. Risulta spesso efficace in caso di resistenza alla Rifampicina\nIndicazioni.\nMolto efficace per i micobatteri come mycobacterium tubercolosis, spesso anche resistenti alla rifampicina, m. kansaii, m. celatum, m. haemophilus, m. xenopi e soprattutto mycobacterium avium e mycobacterium leprae.\nLa rifabutina \u00e8 anche funzionale su legionella, chlamidia trachomatis.\nRisulta efficace su toxoplasma e il virus del HIV perci\u00f2 usata su infezioni da micobatteri in pazienti affetti da AIDS.\nMeccanismo d'azione.\nLa rifabutina facente parte delle rifamicine agisce impedendo il processo di trascrizione dell'informazione genetica da DNA a RNAm.\nControindicazioni.\nControindicata in caso di allattamento e nei bambini \nEffetti indesiderati.\nFra gli effetti collaterali pi\u00f9 frequenti si riscontrano leucopenia, trombocitopenia, ittero, vomito, epatite e nausea.\nStudi clinici dimostrano una riduzione dell'efficacia dei farmaci contraccettivi."}
{"id": "2424422", "revid": "287204", "url": "https://it.wikipedia.org/wiki?curid=2424422", "title": "Ferenc N\u00e1dasdy", "text": ""}
{"id": "2424423", "revid": "31886", "url": "https://it.wikipedia.org/wiki?curid=2424423", "title": "Donna lombarda", "text": "Donna lombarda \u00e8 un canto popolare antichissimo, considerato fra i pi\u00f9 diffusi nell'Italia settentrionale, ma conosciuto anche in quella centro-meridionale. Narra la storia di una donna che viene invitata dall'innamorato ad uccidere il marito con del veleno cavato da un serpente, ma un bambino (di \"pochi anni\" o \"pochi mesi\", a seconda della versione), denuncia a colui che chiama \"caro padre\" il tentato assassinio e questi obbliga la donna a bere anche lei l'intruglio.\nRadici storiche.\nCostantino Nigra studi\u00f2 il canto nel suo \"Canti popolari del Piemonte\" (1888). Basandosi sugli scritti di Paolo Diacono e Gregorio di Tours, Nigra fece risalire le origini del testo al VI secolo d.C., identificando la protagonista nella regina dei Longobardi Rosmunda, che avvelen\u00f2 il marito Elmichi, istigata dal prefetto bizantino Longino. Autori pi\u00f9 recenti riscontrano alcune incongruenze di carattere storico e linguistico nell'analisi di Nigra.\nInterpreti.\nNumerosi gruppi e artisti contemporanei hanno interpretato una propria versione del canto; tra essi si annoverano:\nBibliografia.\nCostantino Nigra, \"Canti popolari del Piemonte\", Giulio Einaudi 1957"}
{"id": "2424425", "revid": "767487", "url": "https://it.wikipedia.org/wiki?curid=2424425", "title": "Ferenc I N\u00e1dasdy", "text": "Mor\u00ec prima della moglie, considerata dalla storia, e ancor pi\u00f9 dal fiorire di leggende, come una sadica sanguinaria. Dello stesso Ferenc N\u00e1dasdy, a fianco della fama di eroe nella guerra contro i Turchi, si racconta di complicit\u00e0 nelle deviazioni della moglie."}
{"id": "2424433", "revid": "287204", "url": "https://it.wikipedia.org/wiki?curid=2424433", "title": "Rifapentina", "text": "La rifapentina \u00e8 un antibiotico battericida del gruppo delle rifamicine, sintetizzato per la prima volta nel 1965. \u00c8 un farmaco utilizzato per il trattamento della tubercolosi, inibendo l'attivit\u00e0 della RNA polimerasi del bacillo senza interferire con quella dei mammiferi.\nCaratteristiche.\nIl suo effetto ha uno spettro di attivit\u00e0 molto ampio nei confronti dei batteri sia Gram-positivi sia Gram-negativi, compresi \"Pseudomonas aeruginosa\" e in modo particolare \"Mycobacterium tuberculosis\". A causa del rapido sviluppo di batteri resistenti il suo uso \u00e8 limitato al trattamento delle infezioni da micobatteri, e poco altro. Risulta 2-10 volte pi\u00f9 efficace della rifampicina sul Mycobacterium leprae.\nIl farmaco viene assunto oralmente e viene rapidamente assorbito nel tratto gastrointestinale, distribuendosi in tutti i tessuti e fluidi, compreso quello cerebrospinale. Viene metabolizzato dal fegato ed eliminato tramite la bile e, in misura minore, con le urine.\nMeccanismo di azione.\nLa Rifapentina ha mostrato elevata attivit\u00e0 batteriostatica e battericida contro batteri intracellulari in crescita all'interno di macrofagi. Il farmaco inibisce la sintesi di RNA dipendente da DNA da parte della RNA polimerasi. L'inibizione della sintesi di RNA porta alla morte della cellula.\nEffetti indesiderati.\nFra gli effetti collaterali pi\u00f9 frequenti si riscontrano vomito e nausea."}
{"id": "2424437", "revid": "149587", "url": "https://it.wikipedia.org/wiki?curid=2424437", "title": "N\u00e1rodni dom", "text": ""}
{"id": "2424442", "revid": "729019", "url": "https://it.wikipedia.org/wiki?curid=2424442", "title": "Muscolo costrittore faringeo inferiore", "text": "Nell'anatomia umana il muscolo costrittore faringeo inferiore \u00e8 uno dei muscoli della faringe.\nAnatomia.\nIl muscolo costrittore inferiore \u00e8 un muscolo formato da due fasci: il tirofaringeo e il cricofaringeo. Il tirofaringeo \u00e8 il ramo che genera dalla lamina della cartilagine tiroidea. Il cricofaringeo \u00e8 quello che origina dalla superficie laterale della cartilagine cricoidea. Il cricofaringeo \u00e8 formato dal fascio superiore e dall\u2019inferiore che va ad inserirsi sul rafe mediano. Delimitano il triangolo di Killian e di Laimer con la linea esofagea. Posteriormente si trovano la fascia e muscoli prevertebrali, lateralmente si trova la arteria carotidi comuni e il muscolo sternoioideo. Medialmente si trova il muscolo costrittore medio e il muscolo palatofaringeo. Superiormente prende contatto con il nervo laringeo che perfora il suo margine inferiore. \u00c8 vascolarizzato dall\u2019arteria faringea ascendente e dall\u2019arteria tiroidea inferiore ed \u00e8 innervato dal plesso faringeo.\nFunzioni.\nLa sua funzione \u00e8 quella di \"costrittore\" della faringe, insieme al muscolo costrittore faringeo medio e a quello superiore."}
{"id": "2424445", "revid": "1782831", "url": "https://it.wikipedia.org/wiki?curid=2424445", "title": "Flaminio Gualdoni", "text": "Biografia.\nDal 1980 insegna storia dell'arte all'Accademia di Belle Arti di Brera, Milano.\nDal 1988 al 1994 dirige Galleria Civica di Modena, dal 1995 al 1999 i Musei Civici di Varese, nel 2005 e 2006 la Fondazione Arnaldo Pomodoro, Milano.\n\u00c8 stato commissario alla 44\u00aa Esposizione internazionale d'arte di Venezia, 1990 e membro del comitato scientifico della Fondazione Sandretto Re Rebaudengo e dell'Archivio Manzoni.\nCura, tra le altre, mostre museali di Vasco Bendini, Osvaldo Licini, Gastone Novelli, Giuseppe Capogrossi, Salvatore Scarpitta, Mario Mafai, Jean Fautrier, Lucio Fontana, Enzo Cucchi, Urs L\u00fcthi, Jaume Plensa, George Grosz, Piero Manzoni, Marino Marini, Arnaldo Pomodoro, Giacomo Manz\u00f9, Massimo Campigli, Leonardo Cremonini, Andr\u00e9 Villers, Antoni T\u00e0pies, Meret Oppenheim.\nDal 1985 collabora alle pagine culturali del \"Corriere della Sera\" e dal 2006 tiene la rubrica \"Il criptico d'arte\" in \"Il Giornale dell'Arte\". Tra il 2003 e il 2009 dirige la rivista \"FMR\" fondata da Franco Maria Ricci e nel 2007 fonda La rivista \"FMR Bianca\". Ha collaborato con rubriche d'arte a \"Il Giorno\", \"La Domenica del Corriere\", \"Italia Oggi\", \"Gente\", Rai Radio 2, Rai Radio 3. Per la trasmissione \"Appunti di volo\" di RAI Radio 3 nel 2002 gli \u00e8 stato assegnato il Premio Venezia alla Comunicazione in occasione del 6\u00ba Salone dei beni e delle attivit\u00e0 culturali, Venezia.\n\u00c8 stato tra i fondatori del gruppo \"epidemiC\" con il quale ha partecipato nel 2001 a \"D.I.N.A.\", Salara, Bologna; \"49\u00aa Esposizione Internazionale d'Arte. Platea dell'umanit\u00e0\", \"Esposizione internazionale d'arte di Venezia\", Venezia; \"El cuerpo del arte\", I Bienal de Valencia; nel 2002 a \"I love you\", Museum f\u00fcr Angew\u00e4ndte Kunst, Francoforte; nel 2003 a \"Ars Electronica Festival\", Linz, e \"Transmediale\", Berlino; nel 2004 seleziona 30 opere del pittore Natale Addamiano da esporre a Cracovia per l'Istituto Italiano di cultura; nel 2005 a \"Connessioni Leggendarie Net.Art (1995-2005)\", Mediateca di Santa Teresa, Milano; nel 2018 cura, insieme a Maurizio Cucchi, il progetto Dialoghi di Milano presso la Galleria Previtali arte contemporanea, con una mostra a tema dell'artista lombarda Marina Previtali;"}
{"id": "2424447", "revid": "767487", "url": "https://it.wikipedia.org/wiki?curid=2424447", "title": "Scapricciatiello (film)", "text": "Scapricciatiello \u00e8 un film del 1955 diretto da Luigi Capuano.\nTrama.\nNapoli, primo dopoguerra. Un baroncino si innamora di una ragazza di nome Maria che fa la maestra elementare. Il baroncino dice che la vuole sposare, ma poi all'improvviso la lascia e si fidanza con un'altra ragazza, Carmela, che non lo ama ed \u00e8 interessata solo al suo denaro. In verit\u00e0, il baroncino ha lasciato Maria perch\u00e9 ha trovato una lettera del padre secondo la quale Maria sarebbe in realt\u00e0 sua sorella. Successivamente il baroncino confessa alla madre quanto il padre ha scritto nella lettera, ma la madre dice che \u00e8 una sciocchezza, poich\u00e9 quando \u00e8 nata Maria la madre e il padre del baroncino si trovavano in Brasile. Alla fine si scopre che ad aver scritto la falsa lettera \u00e8 stato uno dei pi\u00f9 fedeli collaboratori della madre del baroncino. Il motivo era che anche lui si era invaghito di Maria e la voleva per s\u00e9. Maria e il baroncino ritornano insieme e Carmela finalmente trova l'uomo giusto per lei: sposa Gennarino, il barbiere del paese che da sempre l'amava.\nProduzione.\nIl film \u00e8 ascrivibile al filone dei melodrammi sentimentali \"strappalacrime\", allora molto in voga tra il pubblico italiano, poi ribattezzato dalla critica con il termine \"neorealismo d'appendice\"."}
{"id": "2424450", "revid": "729019", "url": "https://it.wikipedia.org/wiki?curid=2424450", "title": "Muscolo costrittore faringeo medio", "text": "Nell'anatomia umana il muscolo costrittore faringeo medio fa parte dei muscoli del faringe.\nAnatomia.\nIl muscolo, a forma di lamina triangolare, si ritrova vicino al muscolo ioglosso e al muscolo stilofaringeo. Origina dal piccolo e grande corno dell'osso ioide. Le sue fibre corrono posteriormente e medialmente e si inseriscono sul rafe fibroso mediano, unitamente alle fibre del muscolo controlaterale.\nAzione.\nIl costrittore faringeo medio agisce nel meccanismo della deglutizione come \"costrittore\" della faringe, insieme al Muscolo costrittore faringeo inferiore e a quello superiore. Quando il bolo di cibo arriva in faringe, i muscoli elevatori si rilassano, il faringe si abbassa e i costrittori spingono il bolo verso la porzione inferiore dell'esofago."}
{"id": "2424451", "revid": "24730973", "url": "https://it.wikipedia.org/wiki?curid=2424451", "title": "Positivista", "text": ""}
{"id": "2424452", "revid": "1305772", "url": "https://it.wikipedia.org/wiki?curid=2424452", "title": "Equisetaceae", "text": "Equisetaceae \u00e8 una famiglia di piante vascolari Pteridofite appartenenti all'ordine delle Equisetales.\nLe specie di questa famiglia sono tra gli organismi pi\u00f9 antichi della terra: il ritrovamento di resti fossili di alcune specie dell'ordine delle Equisetales indicano che erano piante diffuse gi\u00e0 alla fine dal Devoniano (395 \u2013 345 milioni di anni fa). In effetti osservando le particolari forme di queste piante, ad esempio ai bordi di una plaude, non si pu\u00f2 non pensare a periodi geologici passati e lontani. Sono gli ultimi discendenti di piante gigantesche gi\u00e0 in via di estinzione quando la terra era invasa dai grandi rettili. Dal punto di vista filogenetico sono piante pi\u00f9 primitive delle Angiosperme, infatti sono senza organi sessuali distinti, si propagano e si riproducono per mezzo di spore.\nSistematica.\n\"Equisetum\" \u00e8 il solo genere appartenente a questa famiglia (altri generi sono conosciuti come fossili del Carbonifero medio). La classificazione di questa famiglia \u00e8 ancora oggi tema di discussione nel mondo botanico; solo ultimamente \u00e8 stata posta tra le \"Pteridofite\" (la divisione delle felci) per delle affinit\u00e0 a livello molecolare.&lt;br&gt; La classificazione proposta nella tabella a destra \u00e8 quella derivata da una recente ricerca del 2006 (Smith et al.). La tabella seguente invece mette a confronto alcune delle ultime classificazione proposte per questa famiglia:\n(*) Adolf Engler (\u017baga\u0144, 25 marzo 1844 \u2013 Berlino, 10 ottobre 1930), \u00e8 stato un botanico tedesco, famoso per i suoi lavori sulla tassonomia delle piante.&lt;br&gt;\n(**) Richard von Wettstein, (Vienna, 3 giugno 1863 \u2013 Trins, 10 agosto 1931), \u00e8 stato un botanico austriaco, noto per aver introdotto un sistema di classificazione filogenetico delle piante.\nGeneri della famiglia.\nNell'elenco che segue sono indicati alcuni generi della famiglia di questa scheda:\nL'inizio dello sviluppo dei generi estinti di questa famiglia pu\u00f2 essere situato tra la fine del Devoniano (345 milioni di anni fa) e il Carbonifero inferiore (325 milioni di anni fa); mentre il loro massimo sviluppo si ebbe nel Triassico (250 \u2013 200 milioni di anni fa).\nEtimologia.\nIl nome della famiglia (\"Equisetaceae\") significa \u201ccrine di cavallo\u201d; la radice \"equiset-\" deriva infatti dal latino \"equi saeta\", ossia coda (\"saeta, -ae\", lett. \"crine\") di cavallo (\"equi\", gen. di \"equus, -i\").&lt;br&gt;\nLe prime descrizioni di alcune specie di questa famiglia le troviamo nei scritti di Dioscoride Pedanio (Anazarbe in Cilicia, 40 circa - 90 circa), che fu un medico, botanico e farmacista greco antico che esercit\u00f2 a Roma ai tempi dell'imperatore Nerone.&lt;br&gt;\nLa nomenclatura scientifica attualmente accettata (\"Equisetaceae\") \u00e8 stata proposta in una pubblicazione del 1804 dal botanico ed esploratore francese Andr\u00e9 Michaux (8 marzo 1746 - probabilmente 11 ottobre 1802) e da Augustin Pyrame de Candolle (Ginevra, 4 febbraio 1778 \u2013 9 settembre 1841) che \u00e8 stato un botanico e micologo svizzero.\nMorfologia e altre informazioni.\nPer informazioni dettagliate sulla morfologia della famiglia vedi la scheda relativa al suo unico genere ancora in vita : \"Equisetum\"."}
{"id": "2424456", "revid": "729019", "url": "https://it.wikipedia.org/wiki?curid=2424456", "title": "Muscolo costrittore faringeo superiore", "text": "Nell'anatomia umana il muscolo costrittore faringeo superiore, fa parte dei muscoli della faringe.\nAnatomia.\nIl muscolo, che \u00e8 costituito da diversi fasci, si ritrova sopra il muscolo glossofaringeo, accanto al rafe pterigo-mandibolare, sotto la cresta del Passavant.\nOrigina con diversi fasci dalla faccia interna e dal margine dorsale della lamina pterigoidea mediale (dell'osso sfenoide), dal rafe pterigomandibolare, dall'estremit\u00e0 posteriore della linea miloioidea della mandibola che si vanno a riunire nella parte di mezzo della faccia posteriore della faringe, dove si trova un rafe fibroso mediano.\nFunzioni.\nLa sua funzione \u00e8 quella di \"costrittore\" della faringe, insieme alle altre due parti: medio e inferiore. Inoltre eleva la parete posteriore della faringe."}
{"id": "2424457", "revid": "580", "url": "https://it.wikipedia.org/wiki?curid=2424457", "title": "Ferenc III N\u00e1dasdy", "text": "Biografia.\nConosciuto anche come Ferenc Lip\u00f3t, Discendente di una famiglia magnatizia, fiera dell'indipendenza ungherese, fu, invece, fedele agli Asburgo e alla regina Maria Teresa, partecipando alla guerra di Successione austriaca e alla guerra dei Sette anni. A lui si attribuisce parte del merito della vittoria austriaca alla battaglia di Kol\u00edn (18 giugno 1757), dove per la prima volta le truppe prussiane furono fermate."}
{"id": "2424458", "revid": "174925", "url": "https://it.wikipedia.org/wiki?curid=2424458", "title": "Mulini a vento (Kandinsky)", "text": ""}
{"id": "2424460", "revid": "174925", "url": "https://it.wikipedia.org/wiki?curid=2424460", "title": "Mosca I (Kandinsky)", "text": ""}
{"id": "2424468", "revid": "24731177", "url": "https://it.wikipedia.org/wiki?curid=2424468", "title": "Scienze biologiche", "text": ""}
{"id": "2424471", "revid": "174925", "url": "https://it.wikipedia.org/wiki?curid=2424471", "title": "Piani (Kandinsky)", "text": ""}
{"id": "2424473", "revid": "889336", "url": "https://it.wikipedia.org/wiki?curid=2424473", "title": "Michael Hester", "text": "Carriera.\nSeppur nato in Australia, Hester \u00e8 neozelandese, infatti nella sua carriera ha diretto partite sia nel campionato australiano che in quello neozelandese. Ha ricevuto la nomina di arbitro internazionale il 1\u00ba gennaio 2007.\nDopo aver diretto due partite in occasione del torneo calcistico dei Giochi Olimpici 2008 di Pechino, \u00e8 stato convocato per partecipare alla FIFA Confederations Cup 2009 in Sudafrica.\nNell'ottobre 2009 giunge la convocazione per dirigere al Mondiale Under 17 in Nigeria.\nPartecipa ai Mondiali del 2010, essendo stato ufficialmente scelto dalla FIFA, e qui dirige un solo incontro: Grecia-Corea del Sud.\nNel dicembre 2010 \u00e8 selezionato per la coppa del mondo per club FIFA negli Emirati Arabi Uniti. Nell'occasione dirige la finale per il terzo posto.\nNel settembre 2011 decide di ritirarsi, seppur ancora trentanovenne, dal mondo dell'arbitraggio, preferendo dedicarsi maggiormente a famiglia e lavoro."}
{"id": "2424475", "revid": "174925", "url": "https://it.wikipedia.org/wiki?curid=2424475", "title": "Piccole gioie (Kandinsky)", "text": ""}
{"id": "2424486", "revid": "174925", "url": "https://it.wikipedia.org/wiki?curid=2424486", "title": "Semplice (Kandinsky)", "text": ""}
{"id": "2424488", "revid": "174925", "url": "https://it.wikipedia.org/wiki?curid=2424488", "title": "Senza titolo (Kandinsky)", "text": ""}
{"id": "2424491", "revid": "174925", "url": "https://it.wikipedia.org/wiki?curid=2424491", "title": "Swinging (Kandinsky)", "text": ""}
{"id": "2424494", "revid": "1005847", "url": "https://it.wikipedia.org/wiki?curid=2424494", "title": "Europarlamentari dell'Austria della VII legislatura", "text": "Gli europarlamentari dell'Austria della VII legislatura, eletti in seguito alle elezioni europee del 2009, sono stati i seguenti."}
{"id": "2424495", "revid": "1573940", "url": "https://it.wikipedia.org/wiki?curid=2424495", "title": "Arta\u0161es Minasyan", "text": "Sei volte vincitore del Campionato armeno (1990, 1992, 1993, 1995, 2004, 2006).\nNel 1991 vinse a Kiev il 58\u00ba ed ultimo Campionato sovietico.\nHa partecipato con la nazionale armena a nove olimpiadi degli scacchi dal 1992 al 2008. Ha vinto due medaglie d'oro di squadra (a Torino 2006 e Dresda 2008) e tre di bronzo di squadra (a Manila 1992, Bled 2002 e Calvi\u00e0 2004).\nNel 1998 ha vinto il campionato open dello Stato di New York.\nHa raggiunto il pi\u00f9 alto rating FIDE in luglio 1998, con 2620 punti Elo."}
{"id": "2424496", "revid": "174925", "url": "https://it.wikipedia.org/wiki?curid=2424496", "title": "Tratti neri (Kandinsky)", "text": ""}
{"id": "2424500", "revid": "174925", "url": "https://it.wikipedia.org/wiki?curid=2424500", "title": "Tratto bianco (Kandinsky)", "text": ""}
