{"id": "2621669", "revid": "299505", "url": "https://it.wikipedia.org/wiki?curid=2621669", "title": "I Beati Paoli (romanzo)", "text": "I Beati Paoli \u00e8 un romanzo d'appendice dello scrittore e giornalista siciliano Luigi Natoli, firmato con lo pseudonimo di \"William Galt\" e apparso originariamente sul \"Giornale di Sicilia\" in 239 puntate dal 6 maggio 1909 al 2 gennaio 1910.\nNel 1912 l'editore palermitano \"La Gutenberg\" lo pubblic\u00f2 in volume; nel 1949 apparve a dispense per i tipi de La Madonnina di Milano, che lo pubblic\u00f2 a sua volta in volume nel 1955. Nel 1971 la casa editrice palermitana Flaccovio ripubblic\u00f2 il romanzo, facendolo precedere da un'introduzione del semiologo Umberto Eco e da una nota storica di Rosario La Duca.\nDel romanzo esiste anche un seguito, \"Coriolano della Floresta ovvero il segreto del romito\", del 1930.\nLa vicenda trae spunto dalle gesta della leggendaria setta segreta dei Beati Paoli, che si racconta fosse attiva nella Sicilia del XVII-XVIII secolo: il romanzo mescola personaggi di fantasia a personaggi realmente esistiti. Natoli mise una scrupolosa cura nel ricostruire fedelmente l'ambiente della Palermo dell'inizio del XVIII secolo fin nei minimi dettagli, e la sua narrazione si discosta solo in pochi momenti dalla realt\u00e0 storica, utilizzando rigorosamente come fonti per i fatti narrati e le descrizioni di luoghi e scenari il \"Diario palermitano\" di Antonio Mongitore, la \"Storia dei vicer\u00e9 di Sicilia\" di Giovanni Evangelista Di Biasi e le relazioni a stampa su feste e cerimonie pubbliche.\nIl libro ebbe uno straordinario successo, trasversale a tutte le classi sociali. Dal romanzo \u00e8 stato tratto anche un film, \"I cavalieri dalle maschere nere (I Beati Paoli)\", regia di Pino Mercanti, del 1947.\nTrama.\nPrologo.\nPalermo, 1698. Si festeggia la stipula della pace di Ryswick tra Luigi XIV di Francia e Carlo II d'Asburgo, re di Spagna e di Sicilia. Il giovane nobile don Raimondo Albamonte della Motta viene a sapere che suo fratello maggiore, il duca don Emanuele, partito per la guerra al servizio del suo sovrano, \u00e8 stato ucciso dai Turchi sulla via del ritorno. La notizia gli viene riferita da Andrea Lo Bianco, un fedele servitore del defunto duca, che lo accompagnava ed \u00e8 riuscito a fuggire. Proprio in quei giorni la moglie di don Emanuele, donna Aloisia, ancora ignara della sorte toccata al marito, d\u00e0 alla luce un figlio maschio, chiamato Emanuele come il padre, ormai nuovo duca della Motta. Informata dal cognato del doloroso avvenimento, la donna, ancora debole, si ammala gravemente. Don Raimondo, desideroso di ottenere per s\u00e9 il titolo di duca, decide di eliminare i due ostacoli che gli si frappongono, la cognata e il piccolo nipote. Con l'aiuto di un servo, Giuseppico, e della fattucchiera Peppa la Sarda, cerca di avvelenare donna Aloisia, ma il suo piano delittuoso viene scoperto da Maddalena, fedele cameriera della duchessa, che, con l'aiuto di Andrea, riesce a sventarlo. Maddalena per\u00f2 viene uccisa, e donna Aloisia \u00e8 costretta a fuggire nella notte con il figlio, per non cadere nelle mani del cognato. Stremata dalla fatica, sviene, e viene raccolta assieme al piccolo da due uomini e una donna, che li portano nella loro casa. Aloisia muore senza essere stata in grado di rivelare il suo nome e la sua storia, e il bambino resta da allora affidato alle cure dei suoi salvatori. Nel frattempo, don Raimondo ha accusato Andrea, da lui licenziato qualche giorno innanzi, dell'omicidio di Maddalena e del rapimento della cognata e del nipote: l'uomo viene quindi arrestato e condannato ai remi.\nParte prima.\nSettembre 1713.\nQuindici anni dopo gli eventi del Prologo, il regno di Sicilia sta per essere ceduto dalla Spagna a Vittorio Amedeo II di Savoia, in seguito alla pace di Utrecht che pone fine alla guerra di successione spagnola. Don Raimondo della Motta, nel frattempo, in mancanza di eredi del fratello, ha ottenuto il titolo di duca ed \u00e8 divenuto un magistrato potente e rispettato nella Deputazione del regno. Si \u00e8 sposato due volte: dal primo matrimonio ha avuto una figlia, Violante, ora educanda in un convento, poi, rimasto vedovo, si \u00e8 risposato con donna Gabriella La Grua, di venti anni pi\u00f9 giovane, da cui non ha avuto figli. Da qualche tempo il duca \u00e8 perseguitato da minacciose lettere anonime, che gli ricordano i delitti commessi e che potrebbero essere opera della misteriosa setta segreta dei Beati Paoli, una congrega potentissima i cui affiliati non sono mai stati scoperti, e che ha come obiettivo fare giustizia dei torti perpetrati e tollerati dalla giustizia corrotta dello Stato.\nNel frattempo, arriva in citt\u00e0 il giovane cavaliere Blasco da Castiglione, venuto a scoprire qualcosa sulle sue origini e sulla sua famiglia, di cui non sa nulla. Fin da quando era bambino, infatti, era stato affidato alle cure del frate cappuccino Giovanni, ora defunto; quando, anni prima, il frate aveva dovuto lasciarlo, gli aveva affidato una lettera per il suo amico, fra Bonaventura, contenente la storia del suo passato: finalmente, dopo quindici anni di peripezie e avventure, fra cui un periodo di prigionia presso il bey di Tunisi, Blasco faceva ritorno a Palermo per consegnarla. Fra Bonaventura gli racconta la sua storia: lui e sua madre erano stati soccorsi dai due frati nel tremendo terremoto che aveva distrutto Catania nel 1693. Prima di morire per le ferite, la donna aveva fatto in tempo a raccontare ai due frati che Blasco era il figlio illegittimo di un nobile che l'aveva sedotta, e a pregarli di avere cura di lui. Il padre di Blasco \u00e8 proprio don Emanuele della Motta, fratello di don Raimondo, ma fra Bonaventura non rivela per il momento quel particolare al giovane. Lo accompagna per\u00f2 proprio dallo zio, sperando di ottenere da lui protezione e magari un impiego per il suo pupillo, la cui origine non viene taciuta al duca. Don Raimondo, in ansia per le frequenti minacce che riceve, decide di accogliere in casa il giovane, prestante e abile spadaccino, perch\u00e9 protegga lui e la sua famiglia. Cos\u00ec Blasco incontra Gabriella, e riconosce in lei la bellissima donna che aveva notato sulla via per Palermo, e per la quale aveva avuto uno screzio col suo corteggiatore, il principe di Iraci. Avendo avuto l'incarico di scortarla ovunque, Blasco passa molto tempo assieme a lei; da parte sua, Gabriella (che ha sposato il duca Raimondo solo perch\u00e9 obbligata dalla famiglia e che non prova alcun sentimento per il marito), abituata, per la sua avvenenza, a essere da tutti corteggiata, finisce per cedere al fascino del suo accompagnatore: un giorno, di ritorno in carrozza dalla cerimonia di incoronazione del nuovo re Vittorio Amedeo, i due si baciano appassionatamente.\nNel frattempo, nella storia fanno il loro ingresso nuovi personaggi: don Girolamo Ammirata, modesto funzionario, amico del pittore Vincenzo Bongiovanni, e suo nipote Emanuele, di 15 anni. Dietro la sua apparenza modesta, don Girolamo \u00e8 un importante membro della setta segreta dei Beati Paoli, che si riunisce spesso in una sala sotterranea cui si accede dalla sacrestia della chiesa di S. Matteo (anche il sacrestano fa parte della societ\u00e0).\nUn giorno, mentre don Girolamo si trova a colloquio in chiesa con un altro affiliato, entra un uomo, sfuggito all'arresto dopo aver tentato di sparare per strada al duca della Motta: \u00e8 Andrea, evaso dalle galere e tornato a Palermo per vendicarsi dell'uomo che l'ha accusato falsamente per coprire i suoi delitti. Don Girolamo, con l'aiuto del sacrestano e di un altro membro della setta, zi' Rosario, aiuta Andrea a nascondersi. Grazie al suo racconto don Girolamo capisce che il ragazzo che passa per suo nipote \u00e8 l'erede legittimo dei della Motta: furono lui e sua moglie Francesca, infatti, a soccorrere, anni prima, Aloisia fuggita dalle mani di Raimondo. Insieme con Andrea decide che, per incastrare don Raimondo, devono rintracciare gli altri testimoni dei delitti, Giuseppico e Peppa la Sarda.\nNel frattempo, il duca, sempre pi\u00f9 spaventato, si \u00e8 rivolto allo sbirro Matteo Lo Vecchio, perch\u00e9 indaghi sui misteriosi Beati Paoli: costui, abilissimo, astuto e privo di qualsiasi scrupolo, riesce ben presto a scoprire il coinvolgimento di don Girolamo e lo fa arrestare, ma i Beati Paoli ottengono dal duca, dopo averlo rapito, condotto bendato nel loro covo e minacciato, la sua immediata liberazione.\nBlasco, intanto, pur amando intensamente Gabriella, \u00e8 preso dal rimorso per aver tradito la fiducia di don Raimondo e le comunica che deve lasciarla: la donna, affranta e offesa, muta in odio l'attrazione fortissima che ancora prova per lui, e si convince che egli abbia in realt\u00e0 un'altra amante. Visto che rimanere in quella casa gli \u00e8 ormai impossibile, Blasco lascia il servizio presso don Raimondo e si trasferisce presso il nobiluomo Coriolano della Floresta, con cui nel frattempo ha stretto una solida amicizia.\nParte seconda.\nIndagando, Matteo Lo Vecchio ha scoperto che i Beati Paoli hanno messo le mani su Peppa la Sarda e ora vogliono rintracciare Giuseppico, che si trova a Messina come galeotto: spaventato, don Raimondo, senza rivelargli nulla, gli ordina di trovarlo per primo, e di consegnarglielo vivo o morto. Andrea parte per Messina, riesce a liberare Giuseppico e a convincerlo a collaborare, ma sulla via del ritorno i due si imbattono in Matteo travestito, che con l'inganno ottiene altre informazioni sulla setta e prova ad arrestarli: nello scontro che ne segue, Giuseppico resta ucciso, ma Andrea riesce a fuggire e a raggiungere don Girolamo, insieme al quale si nasconde. Matteo pu\u00f2 comunque, grazie alle informazioni ottenute, far arrestare il sacrestano di S. Matteo, zi' Rosario e Peppa la Sarda: i primi due vengono interrogati, ma, anche sotto tortura, rivelano ben poco (lo sbirro deve fingersi un confessore per ricavare qualcosa di pi\u00f9), e quindi giustiziati, Peppa la Sarda viene fatta uccidere in carcere dal duca. Ma egli, pur avendo eliminato quelli che crede gli unici due testimoni dei suoi delitti, non smette di ricevere minacce.\nNel frattempo, Blasco sta gradualmente superando la sua infatuazione per Gabriella. Un giorno, mentre passeggia, viene salutato da una giovane educanda, che egli non riconosce ma che lo colpisce subito: si tratta di Violante, figlia di don Raimondo, che l'aveva veduto quando egli, tempo prima, aveva accompagnato la sua matrigna Gabriella venuta a farle visita al monastero. Quella stessa sera, dopo aver accompagnato Coriolano a uno spettacolo teatrale cui avevano assistito anche Gabriella e il principe di Iraci, Blasco viene aggredito mentre torna a casa da sconosciuti, che riescono a ferirlo, ma prima che possano finirlo intervengono degli uomini misteriosi, che lo portano al sicuro. Qui viene raggiunto dall'amico Coriolano: il giovane \u00e8 turbato da quell'aggressione e dal fatto che gli uomini che l'avevano soccorso sembrassero sapere chi era, ma Coriolano taglia corto dicendo che sicuramente il responsabile era il principe di Iraci, geloso di lui e infuriato per essere stato da lui battuto in duello qualche tempo prima.\nDon Raimondo, per sferrare un colpo definitivo a don Girolamo e ai Beati Paoli, cerca di ottenere dal re maggiori poteri, e allo scopo non esita a incoraggiare la moglie a diventare l'amante del sovrano: la donna, inizialmente incline ad accettare per vanit\u00e0, saputo dell'aggressione subita da Blasco, che ora sembra scomparso, rifiuta, per poi per\u00f2 pentirsene. Infatti, al re, in viaggio con la corte verso Messina, viene consegnata, tramite Pellegra, la giovane figlia del pittore Bongiovanni, innamorata di Emanuele, una denuncia in cui sono esposti tutti i crimini del duca della Motta: anche se incerto se prestarvi fede, il sovrano ordina che si indaghi su don Raimondo. Questi avverte che la fiducia del re verso di lui \u00e8 stata turbata per qualche motivo, e confida alla moglie quello che sta succedendo, le accuse dei Beati Paoli, le minacce, senza per\u00f2, naturalmente, confessare che le accuse dicono il vero. Sarebbe essenziale, ora, riconquistare il favore di Vittorio Amedeo, e Gabriella, pi\u00f9 per mantenere il suo \"status\" in societ\u00e0 che per aiutare il marito, accetta di divenirne la favorita e parte anche lei per Messina.\nNel frattempo, il duca ha fatto arrestare la moglie e il nipote di don Girolamo, per avere in pugno il suo nemico, ma non pu\u00f2 interrogarli. Matteo Lo Vecchio riesce con astuzia a venire in possesso di carte conservate in casa di don Girolamo contenenti i verbali delle sedute del tribunale dei Beati Paoli: scopre cos\u00ec tutte le accuse contro don Raimondo e le prove che Emanuele \u00e8 il figlio legittimo del defunto duca. Soddisfatto, decide di tenere per s\u00e9 i documenti, per avere, all'occorrenza, un'arma con cui ricattare lo stesso don Raimondo.\nIl responsabile dell'agguato a Blasco \u00e8 effettivamente il suo rivale, il principe di Iraci, che una notte viene aggredito e preso a bastonate dai Beati Paoli, per vendicare Blasco: infuriato per l'affronto sub\u00ecto, il principe denuncia il tutto a don Raimondo, nuovo vicario generale del regno, comunicandogli anche che l'odiato Blasco ha a che fare con i misteriosi Beati Paoli. Il duca ne \u00e8 sorpreso, ma crede allora di capire che dietro a tutte le minacce ricevute c'\u00e8 appunto suo nipote, bastardo di suo fratello, che vuole rubargli il titolo. Desideroso di stringere i tempi e mettere le mani sui capi, assieme a Matteo Lo Vecchio elabora un piano per arrestare finalmente don Girolamo e Andrea.\nBlasco intanto \u00e8 guarito ed \u00e8 tornato a casa di Coriolano e, una notte, il suo intervento quasi fortuito fa fallire il piano di Matteo di arrestare don Girolamo e Andrea: i due fuggono, riconoscenti verso Blasco, che infatti il giorno dopo riceve una lettera di ringraziamento da parte dei Beati Paoli, che d'ora in avanti lo considerano un amico.\nDon Girolamo scopre quindi che le carte preziosissime che conservava in casa sono state rubate durante la sua assenza e, indagando, capisce che chi gli sta dando la caccia, ha fatto imprigionare i suoi cari e gli sta facendo terra bruciata attorno non \u00e8 un traditore interno alla setta, ma Matteo Lo Vecchio. Quest'ultimo, nel frattempo, viene inviato da don Raimondo a Messina, presso la corte, dove si trova anche Gabriella, per cercare di convincere il sovrano e i suoi consiglieri a continuare a riporre fiducia in lui. Anche Blasco ha deciso di lasciare Palermo per un po', per andare a trovare fra Bonaventura, trasferitosi a Caccamo e gravemente malato, e la sua strada si incrocia casualmente con quella di Matteo, che viaggia in incognito, travestito da abate. Saputo da un altro compagno di viaggio della vera identit\u00e0 dell'uomo, decide di unirsi a lui, per studiarlo: Matteo, che non si \u00e8 accorto che Blasco ha capito perfettamente chi \u00e8, ha portato con s\u00e9 i documenti presi in casa di don Girolamo, perch\u00e9 non si fida a lasciarli incustoditi. Lungo il tragitto, per\u00f2, \u00e8 vittima di una rapina, Blasco insegue i ladri e recupera le carte, ma, prima di restituirle a Matteo, le legge, venendo cos\u00ec a sapere tutti i segreti di don Raimondo: sconvolto, tiene per s\u00e9 le carte, facendo credere a Matteo che i ladri gli siano sfuggiti. A Messina, Matteo incontra Gabriella, che intanto sta facendo di tutto per recuperare i favori del re per s\u00e9 e per suo marito. La donna si imbatte anche in Blasco, rimanendo turbata da quell'incontro perch\u00e9 ancora incerta sui suoi sentimenti verso di lui. Blasco finisce in carcere per aver sfidato a duello delle guardie del re: Matteo, sempre convinto che egli non l'abbia riconosciuto, cerca di avvelenarlo, ma Blasco, avvisato da Gabriella, si salva: il carceriere, divenuto suo amico, fa credere a Matteo che il suo piano sia giunto a buon fine: Matteo, tornato a Palermo, lo riferisce a don Raimondo, che quindi si sente ormai al sicuro. Di l\u00ec a poco Blasco, mentre viene trasferito in un'altra fortezza, riesce a fuggire aiutato dalla folla di popolani, schierati dalla sua parte perch\u00e9 ha sconfitto le guardie, invise in citt\u00e0.\nCon Blasco morto (o almeno cos\u00ec crede), la moglie e il nipote di don Girolamo in carcere, don Raimondo crede di essere a un passo dalla vittoria sui Beati Paoli, da cui infatti non riceve pi\u00f9 minacce da qualche tempo. L'unica preoccupazione residua \u00e8 che don Girolamo e Andrea sono ancora introvabili. La moglie, tornata a Palermo, gli ha comunicato che il re Vittorio Amedeo ha ripreso a stimarlo e vorrebbe condurlo con s\u00e9 a Torino: don Raimondo dunque lascia la Sicilia col resto della corte alla fine dell'estate 1714, ma Gabriella non lo segue. L'ha aiutato innanzi tutto per s\u00e9 stessa, ma quell'uomo le ripugna, anche perch\u00e9 non \u00e8 totalmente sicura della sua innocenza.\nParte terza.\nPer rappresaglia contro l'arresto di Francesca, moglie dell'Ammirata, ed Emanuele, i Beati Paoli tentano nottetempo di rapire Violante, la figlia di don Raimondo, ma la fanciulla viene salvata dall'intervento provvidenziale e fortuito di Blasco. I due passano il resto della notte ospiti di un curato di campagna: subito entrambi rimangono incantati l'uno dell'altra, e Blasco si rende conto di essere innamorato della ragazza, ma non osa prendere l'iniziativa, vedendola cos\u00ec innocente e pura. La mattina seguente fa avvisare Gabriella che la figliastra \u00e8 al sicuro e le dice dove pu\u00f2 venire a riprenderla. Ma Gabriella, la cui gelosia nei confronti della fanciulla si era gi\u00e0 destata quando Violante le aveva parlato del suo fugace incontro con Blasco qualche tempo prima, ora si convince che Blasco e Violante siano divenuti amanti: furiosa, invece di ringraziarlo, tornata a Palermo lo accusa di fronte al vicer\u00e9 Annibale Maffei di aver rapito lui la figliastra, e di far parte della setta dei Beati Paoli: quindi, decide di partire portando con s\u00e9 Violante, che odia con tutto il cuore, perch\u00e9, dopo quanto accaduto, non si sente pi\u00f9 al sicuro a Palermo. Ma durante il viaggio le due donne vengono rapite e trasportate a Selinunte, e tenute segregate in un castello isolato.\nNel frattempo, Matteo Lo Vecchio ha appreso che Blasco non \u00e8 affatto morto, e anzi \u00e8 fuggito di prigione e ora \u00e8 ricercato, e che molto probabilmente le carte che gli aveva detto di non essere riuscito a recuperare le ha invece lui. Nel tentativo di saperne di pi\u00f9, cerca di trarre dalla sua parte un membro della setta dei Beati Paoli, Antonino Bucolaro, dicendogli che insieme, se avessero quelle carte, potrebbero ricattare il duca della Motta e diventare ricchi.\nSventando il primo tentativo di rapimento di Violante, Blasco ha intralciato i piani dei Beati Paoli; una notte, costoro lo invitano nel loro tribunale, e gli chiedono di non impedire la loro opera di giustizia: Violante, anche se innocente, doveva pagare per i delitti compiuti dal padre. Blasco si oppone: secondo la sua coscienza, un'ingiustizia, anche se compiuta col pretesto di un buon fine, \u00e8 pur sempre un'ingiustizia. Ma il capo della setta lo informa che comunque non pu\u00f2 fare nulla: Gabriella e Violante sono gi\u00e0 state fatte prigioniere. La giustizia amministrata dai Beati Paoli, gli spiega, \u00e8 inflessibile e incorruttibile, e ha lo scopo di vendicare gli innumerevoli soprusi sub\u00ecti dalla povera gente da parte dei ricchi e potenti, protetti dall'iniqua \"giustizia\" dello Stato e delle leggi. Il capo, che fino a quel momento ha sempre celato il suo volto, accetta di svelare la sua identit\u00e0, che solo don Girolamo Ammirata conosce, a Blasco: si tratta del suo amico, Coriolano della Floresta.\nNel frattempo, fra Bonaventura, sul letto di morte, aveva detto a Blasco di recarsi, dopo che lui fosse spirato, dal superiore del suo convento a Palermo, che gli avrebbe consegnato qualcosa da parte sua. Si tratta del suo atto di battesimo, il segreto che fra Giovanni e fra Bonaventura avevano custodito per tutto quel tempo: Blasco apprende di essere il bastardo del duca Emanuele della Motta, e quindi nipote di don Raimondo e fratellastro del giovane Emanuele.\nMatteo Lo Vecchio, intanto, non ha mollato la presa su Antonino Bucolaro, ma questi, anche se il pensiero di diventare ricco comincia a stuzzicarlo, non sa davvero dove siano le carte che lo sbirro vuole, n\u00e9 cosa vi sia scritto. I Beati Paoli hanno notato che lui e lo sbirro si frequentano, e iniziano a sospettare di lui.\nA Torino, don Raimondo viene avvisato del rapimento della moglie e della figlia, e naturalmente capisce subito che sono stati i Beati Paoli. Per la prima volta mostra di temere non solo per s\u00e9 stesso, ma anche per qualcun altro, non tanto la moglie, quanto Violante, cui vuole davvero bene. Torna precipitosamente a Palermo, disperato, e qui riceve la visita di Blasco, venuto a offrirgli il suo aiuto, non certo per fare un piacere a lui, ma per amore di Violante: il giovane gli comunica che i Beati Paoli sanno tutto del suo passato e che Gabriella e Violante sono trattate con ogni riguardo: appena il duca avr\u00e0 liberato Francesca ed Emanuele, saranno lasciate andare. Don Raimondo \u00e8 disposto a tutto pur di riabbracciare la figlia, e accetta: Blasco vuole per\u00f2 che prometta anche di trovare un accordo con Emanuele per restituirgli ci\u00f2 che \u00e8 suo, in questo modo giustizia sar\u00e0 fatta, ma senza che Raimondo sia disonorato e Violante debba soffrire nello scoprire la terribile verit\u00e0 su suo padre. Don Raimondo fa quanto gli \u00e8 stato chiesto e Francesca ed Emanuele sono liberi; ricevuta la visita di Matteo Lo Vecchio, si rende conto che anche lo sbirro sa tutto dei suoi delitti e sarebbe sicuramente pronto a ricattarlo se mettesse mano a quelle carte, quindi conclude che potrebbe essere necessario eliminare anche lui.\nCome pattuito, Blasco viene mandato dai Beati Paoli a liberare le due donne, prigioniere ormai da circa tre mesi nel castello della Pietra, nei pressi di Alessandria della Rocca: Antonino Bucolaro ne informa Matteo. In tutto quel tempo la matrigna ha continuato a sfogare sulla figliastra la sua angoscia per quella situazione, la sua gelosia, il suo odio verso di lei, verso il marito, verso Blasco. Quando proprio Blasco giunge a liberarle, la donna non riesce a trattenersi e ha una crisi di nervi: aggredisce l'uomo chiedendogli perch\u00e9 l'abbia illusa dicendole di amarla e poi l'abbia abbandonata spezzandole il cuore, si scaglia contro la figliastra cercando di ucciderla e poi tenta di gettarsi da una finestra, ma viene trattenuta da Blasco. Fallito il tentativo di suicidio, cade in una specie di stato catatonico, non parla e non reagisce pi\u00f9, e cos\u00ec, in un'atmosfera non certo festosa come ci si sarebbe potuto aspettare, Blasco, Violante, Gabriella e alcune guardie messe a disposizione dal duca intraprendono il viaggio di ritorno verso Palermo. Ma lungo la strada li attende Matteo Lo Vecchio con degli uomini armati, venuti ad arrestare Blasco. Quest'ultimo per\u00f2 uccide Matteo e riesce a fuggire, mentre le due donne finalmente tornano a casa, e don Raimondo riabbraccia teneramente la figlia.\nNel frattempo, anche Francesca ed Emanuele hanno potuto far ritorno a casa, ed Emanuele e Pellegra, la figlia del pittore Bongiovanni, si sono finalmente rivisti. Il giovane \u00e8 sempre pi\u00f9 innamorato di lei, e vorrebbe sposarla, ma lo zio, don Girolamo, si oppone; Emanuele non capisce perch\u00e9, e comincia a risultargli sgradita l'autorit\u00e0 di quell'uomo, che in fondo suo zio non \u00e8: egli infatti non sa chi fossero i suoi genitori, ma sa che Girolamo e Francesca lo hanno raccolto e preso in casa quando era neonato. Tra i due nasce qualche tensione, e Francesca, sperando di calmare il ragazzo, gli rivela che don Girolamo non vuol fargli sposare l'umile Pellegra perch\u00e9 egli \u00e8 di nobili natali e, quando avr\u00e0 recuperato il titolo e la fortuna che gli sono stati sottratti, sposer\u00e0 una sua pari grado. Emanuele \u00e8 sconvolto da quella rivelazione, ma per il momento Francesca non vuole svelargli il nome del suo vero padre.\nLa stessa notte in cui hanno fatto ritorno a casa, Gabriella, accecata dalla gelosia, accusa falsamente Violante di essere divenuta l'amante di Blasco di fronte a don Raimondo e, inveendo contro il marito, lascia il palazzo per tornare dai suoi parenti. Sconvolto, don Raimondo, credendo che Violante, che pure si dichiara innocente da ogni colpa, abbia perso l'onore, si reca al monastero e ve la lascia, con l'intenzione di farle prendere il velo. Tornato a casa incontra Antonino Bucolaro, ormai convintosi a tradire la setta, che gli d\u00e0 un appuntamento notturno per tendere un agguato ai Beati Paoli.\nAnche Blasco \u00e8 tornato a casa di Coriolano, di nascosto perch\u00e9 ricercato e triste e turbato. L'amico gli comunica che \u00e8 invitato a una riunione dei Beati Paoli per quella notte, ma poi, improvvisamente, gli rivela di sapere da tempo che le carte scomparse sono in suo possesso, e pretende di riaverle. Blasco rifiuta, i due lottano, inizia una collutazione, Blasco getta le carte nel fuoco ma alla fine Coriolano ha la meglio: \"in extremis\", quest'ultimo recupera le carte dal fuoco, appropriandosene; impotente, Blasco deve seguirlo alla riunione dei Beati Paoli.\nNel frattempo, infatti, il duca della Motta, recatosi all'appuntamento, \u00e8 stato rapito e condotto nella stessa cripta sotterranea in cui era stato portato tempo addietro, di fronte al tribunale della setta. Qui, Coriolano, mascherato, formula le accuse raccolte contro di lui e lo costringe dietro le minacce a scrivere una dichiarazione in cui Raimondo riconosce suo nipote Emanuele e rinuncia al titolo di duca in suo favore. Coriolano vorrebbe anche obbligarlo a fargli accettare le nozze fra Violante e Blasco, ma \u00e8 lo stesso Blasco a rinunciare, con dolore, a quella soluzione: non volendo che Violante si ritrovi, senza colpa, spogliata di tutto, propone invece che la fanciulla sposi il cugino Emanuele, cos\u00ec da conservare il titolo.In quel momento fanno irruzione le guardie che hanno teso l'agguato ai Beati Paoli, che per\u00f2, servendosi di un passaggio segreto sotterraneo, riescono a fuggire, trascinando con s\u00e9 anche don Raimondo. Costui, colpevole di aver tentato di ingannarli, viene pugnalato senza piet\u00e0 da Andrea, nonostante Blasco tenti fino all'ultimo di impedire quell'atto di crudelt\u00e0 su un uomo inerme e terrorizzato, arrivando a scagliarsi contro l'ex amico Coriolano. Ritornati in superficie, Coriolano si separa da Blasco, che per\u00f2 ormai \u00e8 divenuto nemico suo e della setta. Blasco, visto che non ha saputo difenderlo, vorrebbe almeno riportare il cadavere del padre a Violante e, calatosi di nuovo in quei cunicoli sotterranei, trova il duca ancora vivo, ma gravemente ferito. Dopo averlo riportato a casa, si allontana di nuovo e, non potendo pi\u00f9 tornare da Coriolano, si rifugia presso un convento di frati.La notizia del tentato omicidio di don Raimondo, che ora lotta fra la vita e la morte, semina sconcerto in citt\u00e0, facendo capire il tremendo potere dei Beati Paoli, di fronte ai quali nessuno pu\u00f2 dirsi al sicuro. Accorrono al capezzale del duca anche Gabriella e Violante; anche Blasco si reca a Palazzo Albamonte la notte seguente per sincerarsi delle condizioni del ferito, l\u00ec vi incontra Coriolano, che si finge preoccupato e in ansia come gli altri amici di don Raimondo: Blasco capisce che il duca e la sua famiglia non sono affatto al sicuro e chiede a Gabriella il permesso di rimanere per la notte, non prima di aver rimproverato indignato Coriolano per la sua impudenza e averlo sfidato a duello per l'indomani (naturalmente senza farsi sentire da nessuno, poich\u00e9 nessuno a parte lui e don Girolamo sa che Coriolano \u00e8 il capo dei Beati Paoli).Egli e Gabriella vegliano cos\u00ec nella stanza accanto alla camera di don Raimondo, e Violante li scopre la mattina dopo addormentati: nel sonno, Gabriella si \u00e8 abbandonata col capo sul petto di Blasco, e la ragazza si lascia prendere dalla gelosia anch'ella: quando Blasco si sveglia, lo tratta molto freddamente, senza che il giovane possa capirne il motivo. Comunque, egli aveva deciso in ogni modo di partire dopo essersi battuto con Coriolano, per lasciarsi alle spalle quel mondo pieno di delitti, tradimenti e violenze e per tentare di dimenticare il suo amore impossibile per Violante: infatti, anche se effettivamente nelle sue vene scorre sangue nobile, del titolo e del nome degli Albamonte, su cui pure forse avrebbe qualche diritto, non gli importa nulla, vorrebbe riprendere al pi\u00f9 presto la vita incosciente ed errabonda di una volta, anche se dopo quello che ha passato non \u00e8 pi\u00f9 lo stesso uomo di prima. Per non abbandonare totalmente Violante senza protezione, per\u00f2, comunica al marchese di Geraci, padre di Aloisia e nonno di Emanuele, e al principe di Butera, nonno di Violante, tutto ci\u00f2 che sa, la sua nascita, il fatto che l'erede legittimo degli Albamonte \u00e8 ancora vivo, il documento con cui don Raimondo lo riconosce, e infine ripete anche a loro il suo suggerimento di far sposare Violante ed Emanuele. Chiede loro anche di trovargli un posto nell'esercito spagnolo perch\u00e9 vuole al pi\u00f9 presto lasciare l'isola.Don Girolamo e Andrea, intanto, dopo la notte del processo e della fuga dalle guardie, sono tornati a casa, dopo aver ascoltato per strada i commenti della gente, che esalta i Beati Paoli per essere riusciti ancora una volta a beffare le autorit\u00e0. Don Girolamo ha di nuovo una violenta lite con Emanuele, insuperbitosi dopo aver saputo di essere nobile, e Andrea rivela infine al ragazzo che lui \u00e8 il vero duca della Motta.Coriolano, che ha saputo che Matteo Lo Vecchio \u00e8 ancora vivo, convoca una nuova riunione dei Beati Paoli: il tribunale decide di punire il traditore Antonino Bucolaro e Blasco, e lo stesso Coriolano si impegna a eseguire la sentenza. Infatti, lui e Blasco si ritrovano per il duello come convenuto, ma Blasco non si batte seriamente, la sua vita non gli \u00e8 pi\u00f9 cara e desidera solo che Coriolano lo finisca, se questo \u00e8 ci\u00f2 che deve fare. Ma sul pi\u00f9 bello il duello deve essere interrotto perch\u00e9 arrivano le guardie, Blasco si nasconde.Nel frattempo, Emanuele viene condotto da suo nonno al Palazzo Albamonte: la vista del ragazzo sconvolge don Raimondo, ormai allo stremo e delirante, e, dopo un'agonia terribile di alcuni giorni in cui ripercorre tutti i suoi delitti, l'uomo muore.\nParte quarta.\nSono passati quattro anni: \u00e8 il 1718. A Palermo sbarca l'esercito spagnolo, Filippo V intende riprendersi il regno di Sicilia dai Savoia, che si sono alleati con l'imperatore Carlo VI. Con l'esercito torna nell'isola natale anche Blasco, arruolatosi nei dragoni, che ritrova Coriolano: fra i due uomini sono ormai spariti i vecchi rancori, e si ravviva l'antica amicizia. Altre vecchie conoscenze sono Matteo Lo Vecchio, che appena rivede Blasco inizia a preparare un piano per vendicarsi, e soprattutto il suo fratellastro, Emanuele. Costui, divenuto duca della Motta, \u00e8 ormai un uomo totalmente diverso da Blasco: arrogante, prepotente, superbo e licenzioso, \u00e8 fidanzato con Violante, che sposer\u00e0 al compimento del ventunesimo anno, ma non prova alcun sentimento per la cugina, anzi \u00e8 fortemente attratto dalla giovane e bella zia rimasta vedova, Gabriella. Tra i due fratellastri nascono subito tensioni, anche perch\u00e9, appena Gabriella rivede Blasco, in lei si riaccende la passione mai sopita. Sapendo di aver perso definitivamente Violante, anche per sua scelta, Blasco alla fine cede al desiderio e lui e Gabriella diventano amanti: per evitare che la reputazione della donna sia macchiata, si offre inoltre di sposarla. La donna \u00e8 al colmo della felicit\u00e0, anche se non riesce a liberarsi del tutto del sospetto che la tormenta, e cio\u00e8 che l'uomo non abbia mai smesso di pensare a Violante, l'unica che ami davvero.Le operazioni militari costringono Blasco a partire per qualche tempo: approfittando della sua assenza, Emanuele, furioso perch\u00e9 gli \u00e8 stato preferito il fratellastro, per giunta un bastardo, aiutato da Matteo fa rapire Gabriella e cerca di violentarla, ma la donna viene salvata dall'intervento dei Beati Paoli, che la proteggono in quanto amante di Blasco e che danno una lezione a Emanuele. Mentre viene ricondotta a casa, Gabriella capisce che uno degli uomini che l'hanno soccorsa \u00e8 Coriolano, ma questi le chiede di non dire nulla di quanto \u00e8 accaduto a Blasco.Il nonno e tutore di Emanuele, spazientito per le intemperanze dell'irrequieto nipote, decide di accelerare le sue nozze con Violante (che in tutto quel tempo \u00e8 rimasta chiusa in un monastero).Rimasto ferito nella battaglia per riconquistare Milazzo, Blasco viene congedato dall'esercito e deve tornare in Spagna per alcuni mesi per curarsi: Gabriella lo accompagna. Tornati a Palermo nel febbraio 1719, Blasco apprende da Coriolano che il matrimonio tra Violante ed Emanuele, rimandato ancora perch\u00e9 il giovane era tornato da un viaggio a Roma malato di sifilide, \u00e8 finalmente fissato per l'ultima domenica di Carnevale: Blasco non pu\u00f2 fare a meno di dolersi con l'amico di avere, a suo tempo, aiutato la causa di Emanuele, ma Coriolano replica che non ha importanza che il giovane non si sia dimostrato degno del titolo, la giustizia deve essere applicata, solo quello conta.Quelle nozze combinate sono invise sia a Violante sia ad Emanuele, che si detestano: la fanciulla, che non ha mai dimenticato Blasco ma che lo crede lontano e perduto per sempre, vorrebbe ormai farsi monaca, ma le sue preghiere non sono ascoltate. L'unica contenta \u00e8 Gabriella, che spera che, una volta saputala sposata, Blasco smetta di pensare a Violante, anche se una parte di lei continua a dirle che l'uomo non sar\u00e0 mai totalmente suo. Si reca mascherata alla festa di nozze e l\u00ec instilla malignamente in Violante l'idea che il matrimonio sia stata un'idea proprio di Blasco e in Emanuele il sospetto su chi abbia ucciso sua madre tanti anni fa (infatti, a parte lei, i Beati Paoli, Blasco e Matteo, nessuno \u00e8 ancora mai venuto a conoscenza delle colpe di don Raimondo). Durante la prima notte di nozze, Violante si chiude a chiave nella stanza da letto, facendo infuriare Emanuele per l'affronto: le famiglie degli sposi, constatato che tra i due le divergenze sono inconciliabili, non possono che rassegnarsi ad avviare il processo per l'annullamento del matrimonio: sia Violante sia Emanuele non chiedono di meglio. Ma ormai il ragazzo ha dei sospetti su don Raimondo, che Matteo Lo Vecchio gli conferma: \u00e8 stato suo zio a cercare di uccidere lui e sua madre, nel 1698, come \u00e8 scritto nelle carte del processo istituito contro di lui dai Beati Paoli. Emanuele vuole avere quelle carte, e allo scopo ottiene la grazia per don Girolamo, che in tutti quegli anni, ricercato in quanto membro della setta, si era rifugiato a Napoli e l\u00ec aveva vissuto. Quando torna, per\u00f2, don Girolamo constata con amarezza che il giovane che per sedici anni ha cresciuto come un figlio \u00e8 divenuto altezzoso, arrogante e crudele, e non ha per lui la minima riconoscenza. Anche Andrea, nel frattempo, che Emanuele ha accettato di riassumere al suo servizio, \u00e8 deluso dal padrone, e non pu\u00f2 che riconoscere che molto pi\u00f9 simile a don Emanuele senior, che aveva servito con fedelt\u00e0 e devozione, \u00e8 piuttosto Blasco. Matteo avvicina Andrea, fingendosi suo amico, per scoprire chi abbia le carte del processo di don Raimondo, ma don Girolamo consiglia ad Andrea di guardarsi dallo sbirro.Nel frattempo, Blasco \u00e8 naturalmente sollevato alla notizia che le nozze tra Violante ed Emanuele sono andate a monte; egli stesso non ha ancora sposato Gabriella perch\u00e9 la donna desidera che lui non lo faccia per dovere, ma perch\u00e9 lo desidera: Blasco, per\u00f2, \u00e8 legato a lei da una forte attrazione fisica e da un profondo affetto, ma la sola donna che ama \u00e8 Violante, anche se \u00e8 convinto di non avere alcuna speranza. Gabriella, invece, desiderava ardentemente che Violante si sposasse, e ora \u00e8 sempre pi\u00f9 gelosa e sospettosa, e Matteo fa leva su questo per le sue indagini: prima le fa recapitare lettere anonime in cui l'avvisa che Blasco la tradisce, poi le fa credere che le carte che cerca siano una fattura di Violante per legare Blasco a s\u00e9. Gabriella si rivolge allora all'amico di Blasco, Coriolano, che capisce subito che si tratta di un inganno di Matteo e la rassicura, trovando anche il modo di beffare lo sbirro, che quindi, scornato, deve nuovamente cambiare tutti i suoi piani. Blasco, nel tentativo di tranquillizzare Gabriella, spiega all'amante cosa dicono quelle carte, di chi erano, come ne era venuto in possesso: visto che si riferivano ad azioni compiute da un uomo ormai defunto, e che se fossero venute alla luce avrebbero inutilmente fatto soffrire un innocente, le brucia di fronte a lei. Ma la donna non riesce a liberarsi dall'impressione che lui le nasconda qualcosa, che abbia un'altra, e finisce di nuovo vittima dei tranelli di Matteo, che per\u00f2 a sua volta \u00e8 tenuto d'occhio da don Girolamo e Andrea.Attirate Violante e Gabriella nello stesso luogo con un inganno, Emanuele cerca di prendere la sua vendetta sulla figlia del suo maggior nemico e sulla donna che l'ha respinto violentandole entrambe, ma Gabriella lo uccide e fugge con la figliastra. Violante, grata alla matrigna per averla salvata, le promette, in un estremo sacrificio, che non vedr\u00e0 mai pi\u00f9 Blasco e che si far\u00e0 monaca.I Beati Paoli compiono finalmente la loro vendetta su Matteo Lo Vecchio: l'uomo viene ucciso per strada, e ai funerali la folla copre di insulti il corteo funebre dell'odiato sbirro, nessun cimitero vuole accoglierne le spoglie e il cadavere finisce per essere gettato in un pozzo.Ora che anche Emanuele \u00e8 morto, il titolo di duca spetta a Blasco, che per\u00f2 non \u00e8 felice come ci si aspetterebbe. Triste e disperata \u00e8 anche Gabriella, resasi conto che, per quanti sforzi faccia, non potr\u00e0 mai sperare di essere amata completamente dal suo uomo, ma \u00e8 anche, suo malgrado, rimasta ammirata dal sacrificio supremo fatto da Violante. Alla fine, riuniti nella sua casa Blasco, Violante e Coriolano, di fronte a loro la donna si uccide avvelenandosi, volendo che Blasco sia felice. Blasco e Violante si sposano, Coriolano lascia la Sicilia e don Girolamo Ammirata diviene il nuovo capo dei Beati Paoli.\nCritica.\nCome rileva Eco nella sua introduzione, \"I Beati Paoli\" si inserisce perfettamente nel filone dei romanzi popolari, seppure ne sia un esempio piuttosto tardo: del romanzo popolare del XIX secolo, a sua volta ispirato alla \"gothic novel\", ha, infatti, la contrapposizione schematica fra i personaggi, organizzati in coppie \"buono/cattivo\" e fissati in archetipi stereotipati, e l'ideologia populistica e consolatoria di una giustizia migliore amministrata comunque dall'alto e paternalisticamente da un gruppo di eletti, in ci\u00f2 rifacendosi ad esempi quali \"I misteri di Parigi\" di Eug\u00e8ne Sue. Stilisticamente, \"I Beati Paoli\" si ispira piuttosto scopertamente a \"I tre moschettieri\" di Alexandre Dumas, con alcuni paralleli evidenti (Blasco/D'Artagnan, don Raimondo/Cardinale Richelieu, Matteo Lo Vecchio/Rochefort, Coriolano/Athos)."}
{"id": "2621676", "revid": "27492451", "url": "https://it.wikipedia.org/wiki?curid=2621676", "title": "Bielozero", "text": ""}
{"id": "2621678", "revid": "103982011", "url": "https://it.wikipedia.org/wiki?curid=2621678", "title": "Borboletta", "text": "Borboletta \u00e8 un album in studio dei Santana del 1974. Si tratta di un album dal tono jazz-funk-oriented, simile ai suoi predecessori \"Caravanserai\", \"Welcome\" e \"Love Devotion Surrender\". Santana lascia molto spazio ad altri strumenti, quali percussioni, sassofono e tastiere per improvvisati stati d'animo alla musica (\"Spring Manifestation\"), eseguendo anche lunghi assoli di chitarra (\"Promise of a Fisherman\") e lasciando anche spazio alla voce (\"Give and Take\").\nL'album \u00e8 stato pubblicato in un'elegante custodia blu, con una farfalla in copertina ed \u00e8 arrivato in nona posizione in Austria."}
{"id": "2621685", "revid": "6923", "url": "https://it.wikipedia.org/wiki?curid=2621685", "title": "Maclura", "text": "Maclura \u00e8 un genere di piante angiosperme dicotiledoni della famiglia delle Moraceae.\nIl genere \u00e8 dioico, con fiori maschili e femminili portati su piante diverse. \u00c8 strettamente correlato al genere \"Cudrania\" e sono stati prodotti ibridi tra le due specie.\nLa maclura potrebbe essersi originata nel Sud America durante il Paleogene."}
{"id": "2621692", "revid": "1226", "url": "https://it.wikipedia.org/wiki?curid=2621692", "title": "Dieselpunk", "text": ""}
{"id": "2621700", "revid": "1573940", "url": "https://it.wikipedia.org/wiki?curid=2621700", "title": "Dokkiri Doctor", "text": ", , \u00e8 un manga di Fujihiko Hosono, serializzato dal 1981 al 1982. Dal manga \u00e8 stato prodotto dalla Pierrot un anime di 27 episodi, originariamente in onda su Fuji TV e poi tradotto e trasmesso a Taiwan, Hong Kong, Sud-Est asiatico, Sud Asia dalla rete televisiva Animax. In Italia sia il manga che l'anime sono tuttora inediti.\nTrama.\n\"Dokkiri Doctor\" narra le avventure e gli eventi della vita del dottor Haruka Nishikik\u014dji, un medico scolastico in sovrappeso che gestisce la clinica della sua scuola e un centro benessere, simile ad un castello medievale, e fa delle invenzioni folli e uniche per impressionare gli studenti e la graziosa infermiera della scuola, Miyuki Koizumi. Il dottor Haruka cerca di aiutare gli studenti, ma spesso le sue idee portano a una quantit\u00e0 infinita di situazioni molto imbarazzanti e divertenti per il medico, Miyuki, gli studenti e gli insegnanti della sua scuola."}
{"id": "2621704", "revid": "117900255", "url": "https://it.wikipedia.org/wiki?curid=2621704", "title": "Brd\u00f3w", "text": "Brd\u00f3w \u00e8 una frazione della Polonia, situato nel voivodato della Grande Polonia, nel distretto di Ko\u0142o, nel comune di Babiak. Fino al 1870 il paese era una citt\u00e0. A Brd\u00f3w vi sono un santuario di Nostra Signora delle Vittorie e il monastero paolino.\nDa ricordare san Salvo Tecce, patrono della cittadina."}
{"id": "2621706", "revid": "183483", "url": "https://it.wikipedia.org/wiki?curid=2621706", "title": "Sh-2 235", "text": ""}
{"id": "2621710", "revid": "183483", "url": "https://it.wikipedia.org/wiki?curid=2621710", "title": "Sh-2 185", "text": ""}
{"id": "2621713", "revid": "183483", "url": "https://it.wikipedia.org/wiki?curid=2621713", "title": "Sh-2 155", "text": ""}
{"id": "2621714", "revid": "183483", "url": "https://it.wikipedia.org/wiki?curid=2621714", "title": "Sh-2 211", "text": ""}
{"id": "2621715", "revid": "767487", "url": "https://it.wikipedia.org/wiki?curid=2621715", "title": "La Fonderia", "text": "Fonderia \u00e8 una band strumentale romana formata da Emanuele Bultrini (chitarre, live electronics), Stefano Vicarelli (piano, Hammond, synths), Federico Nespola (batteria, percussioni) e Paolo Pecorelli (basso elettrico).\nStoria.\nLa band si forma a met\u00e0 degli anni '90 dall'unione di due componenti del gruppo funk-rock Atto Terzo (Emanuele Bultrini e Federico Nespola) con Stefano Vicarelli, all'epoca attivo in diverse formazioni di rock-progressive a Roma. Come il nome suggerisce, la Fonderia si propone fin dall'inizio di prendere ispirazione da diversi generi musicali, fondendone le caratteristiche per creare un sound originale e non classificabile in nessun genere definito. Proprio l'iniziale mancanza di un background musicale comune tra i componenti della band ha costretto il gruppo a un grande utilizzo delle varie tecniche dell'improvvisazione, ancora oggi tra le caratteristiche salienti del sound tipico della Fonderia.\nNel 2001 entra stabilmente nella formazione Luca Pietropaoli, e un anno dopo esce il primo disco della Fonderia, dal titolo omonimo, il quale ottiene un ottimo riscontro da parte del pubblico e un'accoglienza entusiastica dalla critica italiana ed estera. Il disco riceve il Premio Darwin come miglior lavoro del 2003, e il suo successo porta la band a suonare in giro per l'Italia, toccando vari festival, come Arezzo Wave (Arezzo, 2004), Strade del Cinema (Aosta, 2003) e Cantieri Sonori (Lecco, 2005).\nNel 2003 nasce il sodalizio con il bassista Claudio Mosconi, e la Fonderia inizia le lunghe registrazioni che portano alla luce il secondo album, re\u00bbenter. re\u00bbenter esce a luglio 2006, pubblicato da VinylMagic e distribuito da BTF. Il nuovo progetto esplora direzioni musicali nuove rispetto al precedente, mescolando sonorit\u00e0 che vanno dal funk all'elettronica, dal jazz al rock. Nel disco trovano spazio rilevante diverse collaborazioni, come quelle con Rodolfo Maltese (Banco del Mutuo Soccorso), Marcello Allulli, e Papa Yeri Samb (Orchestra di Piazza Vittorio).\nNel 2010 la Fonderia pubblica il terzo album \"My Grandmother's Space Suit\", registrato a Bath (UK) nei Real World Studios di Peter Gabriel, con il produttore Marco Migliari. Il disco contiene anche dei brani cantati (una novit\u00e0 nella produzione del gruppo), con la partecipazione di Barbara Eramo e del musicista belga Emmanuel Louis (Funk Sinatra). Subito dopo le registrazioni il bassista Claudio Mosconi esce dal gruppo e viene sostituito da Paolo Pecorelli che entra stabilmente nella formazione. Nel 2011 Luca Pietropaoli esce dalla band che perci\u00f2 diventa un quartetto."}
{"id": "2621717", "revid": "183483", "url": "https://it.wikipedia.org/wiki?curid=2621717", "title": "Sh-2 205", "text": ""}
{"id": "2621722", "revid": "183483", "url": "https://it.wikipedia.org/wiki?curid=2621722", "title": "Sh-2 310", "text": ""}
{"id": "2621723", "revid": "183483", "url": "https://it.wikipedia.org/wiki?curid=2621723", "title": "Sh-2 207", "text": ""}
{"id": "2621726", "revid": "183483", "url": "https://it.wikipedia.org/wiki?curid=2621726", "title": "Sh-2 224", "text": ""}
{"id": "2621729", "revid": "183483", "url": "https://it.wikipedia.org/wiki?curid=2621729", "title": "Sh-2 241", "text": ""}
{"id": "2621730", "revid": "183483", "url": "https://it.wikipedia.org/wiki?curid=2621730", "title": "Sh-2 119", "text": ""}
{"id": "2621732", "revid": "118448545", "url": "https://it.wikipedia.org/wiki?curid=2621732", "title": "Daniel K\u00f6llerer", "text": "Juniores.\nNella sua carriera da Juniores Daniel K\u00f6llerer raggiunge come posizione pi\u00f9 elevata un 23 posto in singolo ed un 24 posto nelle classifiche di doppio.\nNel 2001 batte John Isner e Jo-Wilfried Tsonga.\nProfessionismo.\nEsordi.\nK\u00f6llerer esord\u00ec a 16 anni come wild-card in un Futures in Austria nel maggio 2000 perdendo dal 520 al mondo Kristian Pless nei quarti di finale. Entra ufficialmente tra i professionisti nel 2002. A fine 2002 entra nei primi 640 a 19 anni.\n2003.\nK\u00f6llerer procede meglio nel 2003. Guadagna un paio di posizioni a febbraio con dei Futures in Spagna, perdendo dal diciassettenne Nicol\u00e1s Almagro. A marzo domina il circuito Futures in Italia, raggiungendo la posizione 384. In seguito guadagna altre posizioni fino ad arrivare ad essere il numero 348.\nATP.\nLa sua prima vittoria nel circuito ATP \u00e8 contro Stefan Koubek a Kitzb\u00fchel: K\u00f6llerer divent\u00f2 169\u00ba. Raggiunse il terzo round alle qualificazioni dell'Australian Open 2007, ma fu sconfitto da Jamie Baker.\nNel 2009 K\u00f6llerer raggiunge il 4\u00ba turno ad Acapulco sconfiggendo David Nalbandian al primo turno. Vince il Challenger di Roma sconfiggendo Andreas Vinciguerra in finale, nella settimana della morte della madre a causa di un cancro.\nIl 23 agosto, dopo una partita combattuta, si aggiudica la 10\u00ba Trani Cup sull'italiano Filippo Volandri con il punteggio di 6-3 7-5.\nNonostante un'ottima prestazione, K\u00f6llerer fu battuto in quattro set nel terzo round degli US Open dal numero 6 del seeding e futuro campione Juan Mart\u00edn del Potro.\nIl 31 maggio 2011, la Federazione internazionale ha deciso di squalificare a vita il tennista austriaco per aver \"aggiustato o provato ad aggiustare il risultato di un evento\", squalifica poi confermata dal CAS di Losanna nel marzo 2012."}
{"id": "2621734", "revid": "287204", "url": "https://it.wikipedia.org/wiki?curid=2621734", "title": "Canada Open 1992", "text": "Il Canada Open 1992 \u00e8 stato un torneo di tennis giocato sul cemento.\n\u00c8 stata la 103\u00aa edizione del Canada Open, che fa parte della categoria Super 9 nell'ambito dell'ATP Tour 1992,\ne della categoria Tier I nell'ambito del WTA Tour 1992.\nIl torneo maschile si \u00e8 giocato al Rexall Centre di Toronto in Canada, dal 20 luglio al 26 luglio 1992\nquello femminile al Uniprix Stadium di Montr\u00e9al in Canada dal 17 al 23 agosto 1992.\nCampioni.\nSingolare maschile.\n Andre Agassi ha battuto in finale Ivan Lendl, 3\u20136, 6\u20132, 6\u20130\nSingolare femminile.\n Arantxa S\u00e1nchez Vicario ha battuto in finale Monica Seles, 6\u20133, 4\u20136, 6\u20134\nDoppio maschile.\n Patrick Galbraith / Danie Visser hanno battuto in finale Andre Agassi / John McEnroe, 7\u20135, 6\u20134\nDoppio femminile.\n Lori McNeil / Rennae Stubbs hanno battuto in finale Gigi Fern\u00e1ndez / Nata\u0161a Zvereva 3\u20136, 7\u20135, 7\u20135"}
{"id": "2621749", "revid": "1305772", "url": "https://it.wikipedia.org/wiki?curid=2621749", "title": "Universit\u00e0 dell'Illinois", "text": "L'Universit\u00e0 dell'Illinois si pu\u00f2 riferire a:"}
{"id": "2621754", "revid": "183483", "url": "https://it.wikipedia.org/wiki?curid=2621754", "title": "Sh2-240", "text": ""}
{"id": "2621755", "revid": "287204", "url": "https://it.wikipedia.org/wiki?curid=2621755", "title": "Canada Open 1991", "text": "Il Canada Open 1991 \u00e8 stato un torneo di tennis giocato sul cemento.\n\u00c8 stata la 102\u00aa edizione del Canada Open, che fa parte della categoria Super 9 nell'ambito dell'ATP Tour 1991, \ne della categoria Tier I nell'ambito del WTA Tour 1991.\nIl torneo maschile si \u00e8 giocato al Uniprix Stadium di Montr\u00e9al in Canada dal 22 al 28 luglio 1991,\nquello femminile al Rexall Centre di Toronto in Canada dal 5 all'11 agosto 1991.\nCampioni.\nSingolare maschile.\n Andrej \u010cesnokov ha battuto in finale Petr Korda, 3\u20136, 6\u20134, 6\u20133\nSingolare femminile.\n Jennifer Capriati ha battuto in finale Katerina Maleeva, 6\u20132, 6\u20133\nDoppio maschile.\n Patrick Galbraith / Todd Witsken hanno battuto in finale Grant Connell / Glenn Michibata, 6\u20134, 3\u20136, 6\u20131\nDoppio femminile.\n Larisa Neiland / Nata\u0161a Zvereva hanno battuto in finale Claudia Kohde Kilsch / Helena Sukov\u00e1 1\u20136, 7\u20135, 6\u20132"}
{"id": "2621758", "revid": "339392", "url": "https://it.wikipedia.org/wiki?curid=2621758", "title": "Illinois Fighing Illini", "text": ""}
{"id": "2621759", "revid": "337866", "url": "https://it.wikipedia.org/wiki?curid=2621759", "title": "Michigan Wolverines", "text": ""}
{"id": "2621760", "revid": "337866", "url": "https://it.wikipedia.org/wiki?curid=2621760", "title": "Ohio State Buckeyes", "text": ""}
{"id": "2621761", "revid": "1543377", "url": "https://it.wikipedia.org/wiki?curid=2621761", "title": "Banu 'Abd al-Dar", "text": "I Ban\u016b \u02bfAbd al-D\u0101r (, lett. \"Figli dello schiavo del Santuario\") erano un sotto-clan arabo della trib\u00f9 meccana dei B. Quraysh.\nStoria.\nIl loro eponimo era \u02bfAbd al-D\u0101r ibn Qusayy ibn Kilab. Storicamente questo sotto-clan era incaricato di portare il vessillo nelle operazioni belliche e Maometto mantenne questa tradizione.\nNelle battaglie tra Meccani pagani e musulmani, il vessillo era portato frequentemente da membri di questo sotto-clan, appartenenti ai due schieramenti."}
{"id": "2621762", "revid": "834", "url": "https://it.wikipedia.org/wiki?curid=2621762", "title": "La Banda Bassotti", "text": ""}
{"id": "2621766", "revid": "120965619", "url": "https://it.wikipedia.org/wiki?curid=2621766", "title": "Kendama", "text": "Il kendama \u00e8 un giocattolo giapponese formato da un pezzo di legno di forma conica connesso per mezzo di una cordicella ad una sfera di legno. Ha a lungo goduto di popolarit\u00e0 in Giappone, tra bambini e adulti. Anche se pu\u00f2 sembrare semplice a prima vista, il kendama \u00e8 un gioco profondo, con migliaia di diverse tecniche che possono portare a diventare giocatore master. Il gioco si dice essere utile allo sviluppo della concentrazione. Questo giocattolo tradizionale non \u00e8 pi\u00f9 solo un divertimento, ma sta diventando uno sport competitivo, con gare che si svolgono in tutto il Giappone.\nStoria del Kendama.\nMolti possono pensare che Kendama sia stato inventato in Giappone, ma non \u00e8 cos\u00ec. Esistono molte teorie, ci sono documenti che indicano che la Kendama \u00e8 nata in Francia nel XVI secolo. Esistono teorie secondo cui questo gioco \u00e8 stato sviluppato in Grecia o in Cina, ma non si conosce la verit\u00e0.\nIn Francia, questo gioco \u00e8 stato chiamato \"Bilboquet\". Bil significa \"palla\", e Boquet significa \"piccolo albero\". Questa parola esprime il fatto che il gioco venga giocato con una pallina di legno. Il gioco, come veniva giocato un tempo era diverso da quello che noi conosciamo come il Kendama di oggi, c'era una tazza grande e una piccola tazza alle due estremit\u00e0 di un bastone, a cui era attaccata una palla con una cordicella. Il giocatore doveva continuamente far saltare la palla, alternando tra le due coppe.\nIl Kendama si crede essere arrivato in Giappone attraverso la Via della seta tra il 1603 e il 1868 a Nagasaki. A quel tempo, il Kendama era un gioco per soli adulti perch\u00e9 era una sorta di gioco da bevuta. Il giocatore che commetteva un errore veniva costretto a bere un altro bicchiere.\nIn Giappone, nell'era Meiji (1868-1912), il Ministero della Pubblica Istruzione ha introdotto Kendama nella relazione per l'istruzione dei bambini che ha proposto nel 1876, e il gioco a poco a poco ha iniziato a prendere piede tra i giovani. \u00c8 stato chiamato Nichigetsu Ball (Sun-and-ball luna), perch\u00e9 la palla sembrava come il sole, mentre la forma delle coppe basse scolpite nel legno era come uno spicchio di luna. Questo giocattolo \u00e8 diventato un grande successo.\nDopo la Seconda Guerra Mondiale terminata nel 1945, il Kendama venne venduto nei negozi di dolciumi insieme ad altri giochi popolari, come menko, bidama, e beigoma. Nel 1975, Fujiwara ha creato delle regole standardizzate allo scopo di consentire a un maggior numero di persone di giocare insieme nello stesso modo.\nI Kendama oggi sono composti da un bastone con una punta ad una estremit\u00e0, tre tazze in allegato, e una palla con un piccolo foro. Le tazze su entrambi i lati del bastone sono chiamati la tazza grande e piccola tazza. La palla \u00e8 collegata al bastone da un cordino di spago di circa 40 centimetri. Alla fine del bastone c'\u00e8 una punta con la quale il giocatore pu\u00f2 tentare di \"infilzare\" la palla. All'altra estremit\u00e0 del bastone \u00e8 una coppa chiamata la coppa media.\nIl gioco \u00e8 fondamentalmente giocato in modo che la palla cada in una delle tazze o che la palla venga infilzata con la punta del bastone. Anche se pu\u00f2 sembrare semplice, ci sono un numero quasi illimitato di specifiche tecniche per farlo.\nCon una serie di regole specifiche, il Kendama cominci\u00f2 a crescere di popolarit\u00e0 come uno sport competitivo. In aggiunta al premio del Ministro della Pubblica Istruzione, Cultura, Sport, Scienza e Tecnologia, che viene dato al vincitore di un torneo di Kendama per gli studenti delle scuole elementari, ci sono tornei sia per gli studenti e adulti sparsi in tutto il paese, e i Kendamari appassionati stanno lavorando per aumentare la popolarit\u00e0 del gioco d'oltremare.\nI vari tipi di Kendama.\n\u00c8 pensiero diffuso che il Giappone sia il paese in cui viene prodotto il maggior numero di modelli di Kendama: esistono qui Kendama fatti a mano, il \"Kendama baseball\" (a forma di una mazza da baseball) ed il \"Kendama orrore\" (con una faccia spaventosa dipinta sulla palla). Una versione digitale del 1998 - denominata \"Digi-ken\" -, prodotta in plastica trasparente e contenente un chip, non ebbe successo commerciale. Negli ultimi anni tuttavia si sono fatti conoscere importanti produttori di Kendama statunitensi, grazie alla enorme diffusione che questo sport sta avendo negli Stati Uniti. Prova ne \u00e8 il fatto che il campione del mondo del 2016 sia stato proprio un americano: Bonz Atron. Non ultimi, ottimi produttori di Kendama europei stanno diventando famosi al punto che raramente si vedono giocatori professionisti utilizzare kendama prodotti in Giappone per le attuali competizioni, preferendo marche americane ed europee.\nVarie tecniche di impugnatura.\nIl Kendama pu\u00f2 sembrare facile, ma in realt\u00e0 \u00e8 molto difficile riprodurre i vari movimenti. Per giocare al Kendama \u00e8 necessario molto senso di equilibrio, e non sono solo le mani che contano. Il giocatore deve utilizzare anche il resto del corpo abilmente, soprattutto le ginocchia, per ammortizzare. Il modo in cui Kendama si svolge \u00e8 chiamato il grip.\nEsaminiamo le cinque prese di base.\nMentre ci sono molte altre impugnature, i giocatori devono padroneggiare questi cinque che sono quelle base.\nPosizioni base.\nLa postura ha un ruolo importante nel gioco del Kendama. Il giocatore inesperto deve tenere il tempo contando indicativamente \"uno, due, tre!\" a ritmo. In un primo momento, le ginocchia devono essere piegate. Poi, mentre il trick viene eseguito, devono essere raddrizzate. E, infine, devono essere piegate nuovamente quando la palla \u00e8 catturata in una delle tazze. Questo ritmo \u00e8 la chiave per iniziare a giocare al Kendama. Iniziando ad avere padronanza del gioco questi movimenti vengono spontanei e non bisogner\u00e0 pi\u00f9 contare tenendo il tempo.\nMovimenti base.\nEsistono diversi movimenti base nella disciplina del Kendama. Vengono di seguito elencati e spiegati.\nOzara (tazza grande), chuzara (tazza media), e Kozara (tazza piccola).\nOzara (tazza grande), chuzara (tazza media), e Kozara (tazzina) sono le tre principali tecniche di base. Per eseguire una qualsiasi di queste, bisogna avere la palla appesa sotto il bastone, poi rapidamente portare la palla in aria e prenderla nella tazza voluta. (Tutti e tre questi movimenti vengono eseguiti allo stesso modo.) Assicurarsi di piegare le ginocchia, e cercare di prendere la palla come se fosse un uovo.\nTomeken (pull up in).\nPer eseguire tomeken (pull up in), si inizia avendo la palla appesa sotto il bastone, ma questa volta bisogna far cadere la palla in modo tale che venga infilzata dalla punta. Anche se questo pu\u00f2 sembrare difficile, non \u00e8 cos\u00ec difficile, una volta imparato a mantenere il buco della palla parallelo al terreno si ha pi\u00f9 facilit\u00e0 ad eseguire il movimento.\nHikoki (the airplane).\nPer la tecnica successiva, invece di tenere il bastone, si terr\u00e0 la palla. Questo \u00e8 chiamato hikoki (aereo). Per questo movimento bisogna far roteare il bastone in modo tale da prendere la punta del bastone con il buco nella palla. Il segreto per eseguire questo trucco \u00e8 anche quello di tenere le ginocchia flessibili e di cercare di prendere il bastone molto dolcemente. Questa \u00e8 una tecnica base.\nAround Japan.\nPer eseguire l\"'Around Japan\" bisogna utilizzare il \"point grip\" (tenendo premuto il bastone sotto la tazza grande e piccola tazza con la punta rivolta verso l'alto) e lasciare penzolare la palla sotto il bastone. Quindi portare la palla in posizione di Kozara poi in quella di Ozara ed infine, lanciare nuovamente la palla ed eseguire il tomeken. Non importa se Ozara e Kozara vengono eseguite in ordine inverso. La chiave per la riuscita di questo movimento consiste nel mantenere sempre il foro della palla (Tama) rivolto verso se stessi. Anche questa \u00e8 un trick base, dal quale progredire come kendamista."}
{"id": "2621767", "revid": "1498232", "url": "https://it.wikipedia.org/wiki?curid=2621767", "title": "Claudio Brachino", "text": "Biografia.\nFrequenta la Sapienza - Universit\u00e0 di Roma, dove si laurea presso la facolt\u00e0 di Lettere e filosofia con il professor Walter Binni in Letteratura italiana con una tesi su Ambrogio Viale, poeta del '700, pubblicata dalle Edizioni Cerrina. Nel 1982, sotto lo pseudonimo di Claudio Brachini, pubblica per Einaudi insieme con Eduardo De Filippo la commedia \"Mettiti al passo!\". Nel 1987 pubblica \"La macchina da presa teatrale\", un saggio, con introduzione di Maurizio Scaparro: si tratta di \"appunti per la messa in scena\" raccolti durante le prove, sul palcoscenico del Teatro Argentina di Roma, della riduzione teatrale del film \"Partitura incompiuta per pianola meccanica\" di Nikita Michalkov (film a sua volta ispirato alla celebre opera teatrale \"Platonov\" scritta da Anton \u010cechov), riduzione teatrale interpretata, tra gli altri, da Marcello Mastroianni e diretta dallo stesso Michalkov. Nel 2003 a Riccione si sposa con la scrittrice e autrice televisiva Barbara Benedettelli, assieme alla quale pubblica nel 2008 il libro \"I delitti del condominio. Storie di vicini che ammazzano\".\nAttivit\u00e0 giornalistica.\nNel 1988 inizia a dedicarsi alla carriera giornalistica: diventa dipendente del gruppo Fininvest e comincia a collaborare a varie trasmissioni televisive: dopo essersi trasferito a Milano nel 1991 ed essere diventato caporedattore del TG4, passa successivamente a Studio Aperto, telegiornale di Italia 1 nel quale assume il ruolo di vicedirettore e conduttore, prevalentemente nell'edizione serale delle 18.30. Dal 2002 al 2011 \u00e8 autore e conduttore su Rete 4 in prima o in seconda serata del programma \"Top Secret\". L'11 ottobre 2007 viene sostituito nel ruolo di vicedirettore di Studio Aperto da Annalisa Spiezie e assume la direzione di Videonews, e diventa responsabile e autore di alcuni tra i principali programmi di attualit\u00e0 e informazione di Mediaset, tra cui \"Verissimo\" e \"Matrix\", mentre dal 21 gennaio 2008 al 5 giugno 2009 conduce su Canale 5 il nuovo programma televisivo \"Mattino Cinque\" insieme alla conduttrice Barbara D'Urso, dipendente dalla testata che dirige. Nell'estate 2008 firma l'ultima edizione della trasmissione \"Lucignolo\", passata in quell'occasione alla testata di Videonews. Dal 1\u00ba al 19 settembre dello stesso anno, oltre al contenitore mattutino \"Mattino Cinque\", dirige e conduce anche il programma pomeridiano \"Pomeriggio Cinque\", lasciando poi dal 22 settembre la conduzione esclusiva e unica alla sola Barbara d'Urso, ma rimanendone comunque supervisore e direttore. Dal 7 settembre 2009 conduce la terza edizione di \"Mattino Cinque\" con Federica Panicucci, (subentrata come conduttrice alla D'Urso), abbandonando per\u00f2 la conduzione al giornalista Paolo Del Debbio il 19 febbraio 2010. Torna in video dal 16 gennaio al 18 dicembre 2011 quando, insieme a Federica Panicucci, subentra e prende il posto di Barbara D'Urso alla conduzione del contenitore televisivo \"Domenica Cinque\" curando la prima parte della trasmissione dedicata all'attualit\u00e0 e all'approfondimento giornalistico e di cronaca italiano. Dal luglio 2012 riprende a condurre \"Top Secret\" su TGcom24. Dal 22 aprile al 31 maggio 2013 Brachino, in qualit\u00e0 di direttore di Videonews, ha sostituito \"ad interim\" Del Debbio (poich\u00e9 quest'ultimo \u00e8 impegnato con la conduzione del nuovo programma \"Quinta Colonna - Il Quotidiano\" su Rete 4) nella conduzione di \"Mattino Cinque\".\nIl 10 giugno 2013 Brachino ha lasciato la direzione di Videonews per assumere la direzione giornalistica di Sport Mediaset al posto di Ettore Rognoni andato a ricoprire l'incarico di direttore editoriale, con la responsabilit\u00e0 produttiva e il coordinamento dei programmi sportivi. Dal 24 gennaio 2014 torna a dirigere Videonews al posto di Mario Giordano, passato alla direzione del TG4 al posto di Giovanni Toti, mantenendo anche la direzione di Sport Mediaset. Da novembre 2014 viene sostituito alla direzione di Sport Mediaset da Alberto Brandi. \nDa novembre 2018 \u00e8 anche direttore della redazione giornalistica di Radio Montecarlo, dove conduce il programma quotidiano \"60 secondi alle 6\". Il 31 luglio 2019 lascia la Direzione di Videonews e assume la direzione \"ad personam\" all'interno della Direzione Generale Informazione di Mediaset. Il 31 marzo 2020 lascia l'azienda risolvendo consensualmente il contratto.\nAttualmente \u00e8 editorialista per il quotidiano Il Giornale. \nDa marzo 2020 \u00e8 opinionista nei programmi di informazione di La7.\nDa settembre 2020 collabora come editorialista politico con l'agenzia di stampa ItalPress, dove conduce il programma Primo Piano.\nVita privata.\n\u00c8 sposato dal 2003 con Barbara Benedettelli, con la quale ha due figli.\nControversie.\nPolemica sul caso Mesiano.\nIl 15 ottobre 2009 viene annunciato da Brachino, nel corso del programma \"Mattino Cinque\", un servizio su Raimondo Mesiano, il giudice milanese che aveva condannato in processo civile il gruppo Fininvest a un risarcimento di 750 milioni di euro alla Cir di Carlo De Benedetti. In studio Brachino cita testualmente l'articolo scritto da Stefano Zurlo e Alessandro Sallusti, all'epoca condirettore de \"il Giornale\", commenta il servizio di Annalisa Spinoso che riprende il magistrato senza che questi ne sia consapevole e sottolinea presunti \"comportamenti stravaganti\" dello stesso; il servizio fa anche notare che Mesiano \u00e8 stato oggetto di una promozione da parte del Consiglio Superiore della Magistratura (in realt\u00e0 promosso il 24 settembre, dieci giorni prima della sentenza) e, in studio, viene spiegato l'atteggiamento \"stravagante\" in riferimento ai presunti festeggiamenti del giudice per la vittoria di Romano Prodi nel 2006. Il servizio \u00e8 stato oggetto di dure critiche da parte del CSM, dalla FNSI e dall'associazione Articolo 21. Brachino ha ribattuto che \u00abnon c'era alcuna malizia ma solo il senso televisivo di dare un volto a un personaggio che la gente non conosceva di persona\u00bb. In un successivo servizio, andato in onda sempre su \"Mattino Cinque\", Brachino ha poi commentato le polemiche sorte a causa del pezzo e rivolto le proprie scuse al giudice Mesiano. L'ordine dei giornalisti della Lombardia ha successivamente aperto un provvedimento disciplinare nei confronti di Brachino. Nel capo di incolpazione, l'ordine contesta a Brachino di \u00abessersi reso responsabile di fatti non conformi al decoro e alla dignit\u00e0 professionali\u00bb e di aver rotto la doverosa fiducia tra giornalisti e telespettatori, amplificando una notizia che non era tale. Il 15 marzo 2010, a causa della vicenda del servizio su Mesiano, l'Ordine dei giornalisti della Lombardia ha deliberato la sospensione di Brachino per 2 mesi.\nAltro.\nNel corso degli anni parte della critica ha bocciato i programmi di Videonews accusandoli di essere trash, ma Brachino ha sempre respinto le accuse."}
{"id": "2621768", "revid": "1100311", "url": "https://it.wikipedia.org/wiki?curid=2621768", "title": "Sofr\u014dn\u012bs Augoust\u012b", "text": ""}
{"id": "2621770", "revid": "339392", "url": "https://it.wikipedia.org/wiki?curid=2621770", "title": "Purdue Boilermakers", "text": ""}
{"id": "2621778", "revid": "1305772", "url": "https://it.wikipedia.org/wiki?curid=2621778", "title": "Canada Open 1990", "text": "Il Canada Open 1990 \u00e8 stato un torneo di tennis giocato sul cemento.\n\u00c8 stata la 101\u00aa edizione del Canada Open, che fa parte della categoria Super 9 nell'ambito dell'ATP Tour 1990, \ne della categoria Tier I nell'ambito del WTA Tour 1990.\nIl torneo maschile si \u00e8 giocato al Uniprix Stadium di Montr\u00e9al in Canada dal 23 al 30 luglio 1990, \nquello femminile al Rexall Centre di Toronto in Canada dal 30 luglio al 6 agosto 1990.\nCampioni.\nSingolare maschile.\n Michael Chang ha battuto in finale Jay Berger 4\u20136, 6\u20133, 7\u20136\nSingolare femminile.\n Steffi Graf ha battuto in finale Katerina Maleeva 6\u20131, 6\u20137, 6\u20133\nDoppio maschile.\n Paul Annacone / David Wheaton hanno battuto in finale Broderick Dyke / Peter Lundgren 6\u20134, 6\u20134\nDoppio femminile.\n Betsy Nagelsen / Gabriela Sabatini hanno battuto in finale Helen Kelesi / Raffaella Reggi 3\u20136, 6\u20132, 6\u20132"}
{"id": "2621780", "revid": "337866", "url": "https://it.wikipedia.org/wiki?curid=2621780", "title": "Georgia Tech Yellowjackets", "text": ""}
{"id": "2621781", "revid": "1442080", "url": "https://it.wikipedia.org/wiki?curid=2621781", "title": "John Harkes", "text": "Biografia.\n\u00c8 il padre di Ian Harkes, a sua volta calciatore.\nCarriera.\nClub.\nHa iniziato a giocare a calcio all'Universit\u00e0 della Virginia, prima di passare all'Albany Capitals. Diviene il primo calciatore statunitense a calcare i campi della Premier League quando, nel 1990, si trasferisce in Inghilterra dove gioca nello Sheffield Wednesday, poi nel Derby County e nel West Ham. Nel 1996 torna in patria al D.C. United dove segna 14 reti in 83 partite, prima di essere ceduto per un breve periodo agli inglesi del Nottingham Forest. Dal 1999 fa definitivamente ritorno negli USA dove milita due anni nel New England Revolution ed uno nel Columbus Crew, dove chiude la carriera.\nNazionale.\nDebutta in Nazionale USA nel 1987 e l'anno seguente partecipa ai Giochi olimpici di Seul.\nHa fatto parte della spedizione americana ai Mondiali di Italia '90 ed a quelli di USA '94; non venne invece convocato a Francia '98. Ha indossato pi\u00f9 volte la fascia di capitano segnando 6 reti in 90 presenze.\nAllenatore.\nNel luglio del 2015 anno viene annunciato quale primo allenatore della nuova franchigia di Cincinnati."}
{"id": "2621782", "revid": "287204", "url": "https://it.wikipedia.org/wiki?curid=2621782", "title": "Miami Hurricanes", "text": ""}
{"id": "2621783", "revid": "339392", "url": "https://it.wikipedia.org/wiki?curid=2621783", "title": "Bella Ciao (album)", "text": ""}
{"id": "2621785", "revid": "337866", "url": "https://it.wikipedia.org/wiki?curid=2621785", "title": "University of North Carolina at Chapel Hill Tar Heels", "text": ""}
{"id": "2621788", "revid": "38120", "url": "https://it.wikipedia.org/wiki?curid=2621788", "title": "Viento, Lucha y Sol", "text": ""}
{"id": "2621790", "revid": "337866", "url": "https://it.wikipedia.org/wiki?curid=2621790", "title": "Virginia Tech Okies", "text": ""}
{"id": "2621792", "revid": "547034", "url": "https://it.wikipedia.org/wiki?curid=2621792", "title": "Giuseppe Mastini", "text": "Gi\u00e0 conosciuto alle forze dell'ordine per alcuni furti, rapine e un omicidio, fu condannato all'ergastolo nel 1989 in seguito a una serie di sparatorie e sequestri di persona effettuati a Roma nella notte del 23 marzo 1987. \u00c8 stato inoltre indicato, seppure senza comprovati riscontri, come possibile complice dell'omicidio dello scrittore Pier Paolo Pasolini per via di un'amicizia con Giuseppe Pelosi e con i due fratelli Borsellino, militanti neofascisti ed amici di Pelosi, che anni dopo lo accuseranno di aver partecipato al massacro (episodio del quale gli stessi ragazzi si erano vantati alcuni mesi dopo i fatti dell'Idroscalo).\nIl 6 settembre 2020 non fa pi\u00f9 ritorno nel carcere di massima sicurezza di Sassari, dopo un permesso premio. Viene ritrovato nelle campagne dell'hinterland sassarese e ricondotto in carcere la mattina del 15 settembre.\nBiografia.\nAnalfabeta, figlio di giostrai lombardi di etnia sinti, Mastini si trasfer\u00ec a Roma con i genitori all'et\u00e0 di dieci anni, risiedendo in una roulotte e occupandosi della gestione delle giostre. Inizi\u00f2 a frequentare la criminalit\u00e0 giovanile del Tiburtino distinguendosi gi\u00e0 a 11 anni per un furto e una sparatoria con la Polizia che lo lascer\u00e0 claudicante.\nIl primo delitto.\nNella sera del 28 dicembre 1975, insieme al coetaneo Mauro Giorgio, cerc\u00f2 di rapinare Vittorio Bigi, autista di tram, rubandogli diecimila lire e un orologio; qualcosa per\u00f2 va storto e i due ragazzi sparano due colpi di pistola, uccidendo l'autista e occultandone il cadavere che verr\u00e0 trovato una settimana pi\u00f9 tardi, il 6 gennaio 1976, in un prato in via delle Messi d'Oro (zona Tiburtina). La testimonianza di un tassista port\u00f2, nel giro di pochi giorni, all'arresto dei due minorenni con le accuse di omicidio volontario, rapina aggravata e porto abusivo di pistola. Tradotto nel carcere minorile di Casal del Marmo, secondo le affermazioni di Mastini, conoscer\u00e0 per la prima volta Giuseppe Pelosi.\nL'evasione e la nuova accusa di omicidio.\nCondannato a dodici anni di carcere, nel febbraio 1987 Mastini beneficia di un permesso premio di alcuni giorni per buona condotta, ma non far\u00e0 ritorno nella struttura penitenziaria per scontare la pena, dandosi alla latitanza. Segnalato per una serie di rapine, viene riconosciuto in una foto segnaletica dalla moglie di Paolo Buratti, console italiano in Belgio, ucciso nella sua villa a Sacrofano da un colpo di pistola, nel tentativo di resistere a una rapina. Nel frattempo Mastini conosce Zaira Pochetti, 20 anni, di umilissima famiglia, figlia di un pescatore di Passoscuro, residente a Roma in un collegio di suore in quanto studentessa presso la facolt\u00e0 di scienze politiche dell'Universit\u00e0 La Sapienza.\nUltimo omicidio e l'arresto.\nLa sera del 23 marzo 1987, Mastini e la giovane Pochetti, a bordo di una vettura da lui condotta, vengono fermati da due agenti della polizia di pattuglia in via Quintilio Varo, presso l'incrocio con la Circonvallazione Tuscolana: ne scaturisce un conflitto a fuoco in cui viene ucciso l'agente Michele Giraldi e ferito gravemente Mauro Petrangeli. Mastini, illeso, si dirige con la ragazza verso viale Palmiro Togliatti dove i due vengono intercettati da un carabiniere in borghese che intima loro l'alt. Pur investito da una raffica di proiettili che danneggiano l'auto di servizio, inclusa la radio, il milite rimane illeso e riesce a dare l'allarme da una cabina telefonica poco distante.\nL'automobile di Mastini si ferma in panne sulla via Nomentana. Con la minaccia della pistola, sottrae un'auto Lancia Gamma a una coppia. La ragazza, Silvia Leonardi, terrorizzata, non riuscendo a scendere dall'auto del fidanzato, viene sequestrata e condotta fino alla zona della Bufalotta, e quindi rilasciata. Intanto a Roma viene dato l'allarme agli agenti di tutti i reparti, finch\u00e9, nell'arco di alcune ore, Pochetti e Mastini vengono tratti in arresto.\nMastini scompare dalle cronache per riapparire nel febbraio 1989 con un'intervista per il programma televisivo \"Posto pubblico nel verde\" nel quale racconter\u00e0 come, in seguito all'arresto, Zaira Pochetti sia caduta in uno stato di catatonia e di anoressia che l'avrebbero condotta alla morte nel dicembre del 1988. Riveler\u00e0 inoltre che la donna, al momento della morte, era in attesa di un figlio.\nIl processo.\nNel processo celebratosi nel 1989, Mastini sar\u00e0 condannato alla pena dell'ergastolo per tutti i reati a lui ascritti, ad eccezione dell'omicidio di Sacrofano, per insufficienza di prove (la stessa difesa di Mastini giudic\u00f2 inattendibili le testimonianze della moglie della vittima). Per Zaira Pochetti, indicata come suo complice, il dibattimento si concluder\u00e0 con un \"non luogo a procedere\" in quanto deceduta. In un'interrogazione del Presidente della Corte, Mastini negava (e continuer\u00e0 a negare) ogni responsabilit\u00e0 nell'omicidio di Vittorio Bigi nel 1975, per cui stava scontando la pena.\nL'agente Mauro Petrangeli affermer\u00e0 di non aver pi\u00f9 potuto riprendere il servizio a seguito delle ferite riportate. La giovane Silvia Leonardi, vittima del sequestro, si trover\u00e0 a dover smentire, come infondato, il \"gossip\" diffuso dalla stampa scandalistica su un'improbabile ascendenza di Mastini sulla sua persona.\nDetenuto nel carcere di Voghera, Mastini verr\u00e0 poi trasferito nella struttura di massima sicurezza di Badu 'e Carros, in Sardegna. In un'intervista ha dichiarato la sua estraneit\u00e0 al delitto di Pasolini.\nIl 12 marzo 2014 Mastini ha usufruito di un permesso premio di alcune ore al fine di partecipare al concerto del gruppo britannico The Prodigy presso l'evento Rock in Roma. La concessione \u00e8 stata ottenuta grazie all'impegno del detenuto in un programma di reinserimento sociale, percorso studiato dai volontari dell'associazione Nessuno tocchi Caino. \nL'autorizzazione inizialmente concessa per scopi di apprendimento giornalistico del Mastini, deciso a intraprendere la carriera di critico musicale in carcere, \u00e8 stata ampiamente contestata all'interno delle istituzioni giudiziarie per piccole irregolarit\u00e0 compiute dal detenuto durante il concerto, irregolarit\u00e0 di poca rilevanza su cui le autorit\u00e0 presenti hanno preferito chiudere un occhio.\nIn seguito alla concessione di un periodo di lavoro all'esterno del carcere, il 30 giugno 2017 Mastini non ha fatto ritorno al penitenziario di Fossano e si \u00e8 reso latitante. Il 25 luglio viene catturato a Taverne d'Arbia in provincia di Siena.\nIl 5 settembre 2020 Mastini evade di nuovo, questa volta dal carcere di Bancali, usufruendo di un altro permesso premio.. Viene catturato 10 giorni dopo in una casa nelle campagne tra Sassari e Sorso.\nImpatto mediatico.\nUomo di bell'aspetto, definito normalmente un disadattato, secondo altri costretto da un fato avverso, temuto per la sua ferocia e al contempo capace di mostrare piet\u00e0 verso le sue vittime, Mastini \u00e8 divenuto un personaggio per i fruitori della cultura di massa. Alla sua figura \u00e8 dedicato il film \"Johnny lo Zingaro, tutta la verit\u00e0\" (diretto da Emanuele Del Greco), e un brano musicale di Massimo Bubola inserita nell'album \"Amore e guerra\" dal titolo \"Johnny lo Zingaro\", di cui esiste una cover dei \"Gang\" inserita nell'album \"Le radici e le ali\".\nUn episodio della miniserie \"Distretto di Polizia\" vede un pericoloso criminale chiamato \"Pablo il Gitano\", braccato senza scampo dalle forze dell'ordine, accompagnato, guarda caso, da una complice di nome Zaira, figlia di un pescatore.\nNel 2019 la sua storia e intervista viene raccontata in una puntata di \"Commissari - Sulle tracce del male\", trasmissione televisiva in onda su Rai 3."}
{"id": "2621793", "revid": "337866", "url": "https://it.wikipedia.org/wiki?curid=2621793", "title": "Virginia Tech Hokies", "text": ""}
{"id": "2621798", "revid": "1501558", "url": "https://it.wikipedia.org/wiki?curid=2621798", "title": "Asterix e il Regno degli dei", "text": "Asterix e il Regno degli dei (\"Le Domaine des dieux\") \u00e8 la diciassettesima storia a fumetti della serie \"Asterix\", creata da Ren\u00e9 Goscinny (sceneggiatura) e Albert Uderzo (disegni). La sua prima pubblicazione in volume in lingua originale risale al 1971.\nTrama.\nGiulio Cesare, non riuscendo ad avere la meglio con la forza sugli irriducibili Galli armoricani, decide di costruire una citt\u00e0 romana intorno al loro villaggio, per costringerli ad assorbirsi agli usi e ai costumi di Roma. Incarica del progetto il giovane e talentuoso architetto Angolacutus: questi si incarica di costruire il primo dei numerosi palazzi destinati a soppiantare le selvagge foreste galliche, un complesso residenziale di villeggiatura chiamato \"Il Regno degli dei\".\nDopo diversi scontri con gli autoctoni, in primis Asterix, Obelix e Idefix, Angolacutus riesce infine a costruire il suo edificio, anche grazie al druido Panoramix che, commosso dalla sorte degli schiavi costretti a lavorare al cantiere, persuade i suoi compagni a non ostacolare oltre i lavori. Anche grazie a una massiccia campagna pubblicitaria \"ante litteram\", i primi inquilini iniziano cos\u00ec a giungere al Regno degli dei.\nLa presenza dei Romani e dei loro sesterzi inizia per\u00f2 ben presto ad incrinare il tessuto sociale del villaggio di Asterix, cos\u00ec come l'equilibrio naturale della foresta. Convinti a ragione che il tutto faccia parte di un astuto piano di Cesare ai loro danni, Asterix e Panoramix decidono allora di intervenire. Per prima cosa, insediano il bardo Assurancetourix nel palazzo, e questi, con le sue terrificanti abilit\u00e0 canore, costringe immediatamente alla fuga tutti i condomini.\nAngolacutus corre allora ai ripari, sfrattando il gallo e rimpiazzando gli inquilini fuggiti con i legionari del campo fortificato di Aquarium. Alla notizia che i Romani hanno cacciato uno di loro, per\u00f2, gli abitanti del villaggio reagiscono indignati e, dimenticate le beghe, si uniscono per rendere loro la pariglia. Nella immancabile scazzottata che segue il palazzo crolla, i soldati fuggono e un malconcio Angolacutus si convince ad abbandonare per sempre il progetto. Il classico banchetto finale che conclude la storia, che stavolta si svolge sulle rovine dell'effimero Regno degli dei, sancisce l'ennesima vittoria dei Galli su Roma e \"sul tempo che passa, inesorabilmente\".\nPersonaggi principali.\nI personaggi presenti nella storia pi\u00f9 rilevanti ai fini della trama sono:\nRiferimenti storici.\nL'albo presenta una delle innumerevoli avventure \"casalinghe\" di Asterix, che mette in luce le dinamiche interne al villaggio e le attitudini dei suoi abitanti, questa volta chiamati a confrontarsi con un'invasione pacifica da parte dei Romani, che finisce per scompaginarne i normali rapporti sociali. Nella storia sono presenti riferimenti alla societ\u00e0 contemporanea: la massiccia campagna pubblicitaria voluta da Cesare per promuovere il Regno degli dei parodizza il mondo moderno, con tanto di volantini e giochi a premio dedicati. Anche in questa storia vengono parodiati stereotipi della moderinit\u00e0 come circhi-parcheggio, parodia dei cinema drive-in, e i \"bazar-tabernae in cui si trova di tutto\", in riferimento ai centri commerciali, costruiti da Angolacutus. Sono poi presenti alcune battute che hanno riferimenti storici: nel presentare Angolacutus Cesare dichiara come questi sia autore di numerose insulae, \"alcune delle quali non sono crollate\"; \u00e8 notorio infatti come le costruzioni popolari nel mondo romano fossero insicure e soggette a frequenti crolli, come riferito ad esempio dai poeti satirici Giovenale e Marziale. Sullo stesso piano, nelle prime tavole Cesare nell'illustrare ai suoi consiglieri la situazione del villaggio gallico fa riferimento alle sue passate imprese parlando di s\u00e9 stesso in terza persona, cosa che genera confusione e ammirazione nel pi\u00f9 giovane dei presenti, a cui un altro personaggio spiega che Cesare \"parla sempre di s\u00e9 in terza persona\"; questo \u00e8 ovviamente un richiamo al \"De bello gallico\", scritto dallo stesso Cesare e narrato appunto tutto in terza persona, malgrado racconti vicende in gran parte autobiografiche. Infine, da notare il personaggio dell'annunciatore del Circo Massimo (tavola 27), caricatura del presentatore televisivo francese Guy Lux chiamato infatti \"Guilus\".\nStoria editoriale.\nIn Francia la storia fu serializzata inizialmente all'interno della rivista \"Pilote\" in cui apparve a puntate dal numero 591 (4 marzo 1971) al 612 (29 luglio 1971); in seguito \u00e8 stata pubblicata in albo cartonato nel 1971 dall'editore Dargaud.\nAttualmente l'albo viene ristampato dalla casa editrice Hachette Livre, che nel dicembre 2008 acquis\u00ec da Uderzo e da Anna Goscinny (figlia dello scomparso Ren\u00e9) tutti i diritti sulle pubblicazioni di \"Asterix\".\nEdizioni estere.\nItalia.\nIn Italia l'albo \u00e8 edito, come gli altri della serie, da Mondadori; la prima edizione italiana risale all'aprile 1972 per la traduzione di Luciana Marconcini. La Mondadori ha ristampato l'albo pi\u00f9 volte nel corso degli anni; l'ultima edizione, condotta su quella francese di Hachette Livre, \u00e8 della fine del 2011 e rispetto alle precedenti presenta, pur mantenendo invariata la traduzione, una copertina diversa, un nuovo lettering e una colorazione rinnovata; \u00e8 inoltre caratterizzata dall'avere la sagoma di Asterix stampata in rosso sulla costa. La storia \u00e8 stata pubblicata a puntate anche all'interno della rivista \"Il Giornalino\" (Edizioni San Paolo), nella quale fece la sua prima apparizione nel 1977 venendovi poi ristampata periodicamente. Tale edizione \u00e8 basata su quella Mondadori e presenta la stessa traduzione di Luciana Marconcini, sebbene il titolo della storia vi sia stato modificato in \"La residenza degli dei\".\nIn altre lingue.\nIl titolo originale dell'albo, \"Le Domaine des dieux\", \u00e8 stato tradotto come segue in alcune delle principali lingue in cui il fumetto \u00e8 edito; vengono inoltre indicate la casa editrice e l'anno di prima pubblicazione:\nAltri media.\nNel 2013 \u00e8 stata annunciata la produzione dell'omonimo film in CGI tratto dall'albo, e per l'appunto intitolato (in Francia) \"Ast\u00e9rix: Le Domaine des dieux\". Sceneggiato e diretto dal regista Alexandre Astier e finanziato principalmente dalla rete televisiva francese M6, \u00e8 uscito il 26 novembre 2014 in Francia e il 15 gennaio 2015 in Italia."}
{"id": "2621799", "revid": "337866", "url": "https://it.wikipedia.org/wiki?curid=2621799", "title": "North Carolina Tar Heels", "text": ""}
{"id": "2621801", "revid": "1452073", "url": "https://it.wikipedia.org/wiki?curid=2621801", "title": "Bill Connor", "text": "William Connor, detto \"Bill\" \u00e8 il protagonista del primo degli episodi che compongono il film \"Ai confini della realt\u00e0\". \u00c8 un uomo d'affari molto scontroso ed arrabbiato, e soprattutto fortemente razzista, che nel corso della storia viene trasportato in realt\u00e0 alternative dove viene perseguitato dai nazisti e dal Ku Klux Klan, probabilmente proprio a causa del suo odio razziale.\nBill \u00e8 interpretato da Vic Morrow ed \u00e8 anche l'ultimo ruolo ricoperto dal caratterista americano, morto durante le riprese del film.\nIl personaggio.\nBill Connor si presenta (e ci viene presentato dalle parole della voce narrante) come un uomo inasprito e incattivito da una vita piena di delusioni (\"\u00e8 un uomo acido, un uomo solitario, stanco di aspettare quei colpi di fortuna che capitano agli altri e mai a lui\") e che probabilmente a causa di questo ha sviluppato anche un intenso odio nei confronti delle altre razze, in particolar modo nei confronti della gente di colore, degli ebrei e degli orientali, oltre a mostrarsi sempre in collera con tutti, perch\u00e9 convinto di essere stato trattato ingiustamente dalla vita. \u00c8 proprio questo odio cos\u00ec profondo che lo porter\u00e0 a vivere una terrificante avventura, in cui prover\u00e0 sulla propria pelle l'odio razziale.\nLa storia.\nBill appare dopo la sigla d'apertura del film. Dopo una breve descrizione da parte del narratore del film, lo vediamo entrare in un bar e incontrare due amici, Ray e Larry. Furibondo per non aver ricevuto una promozione di lavoro andata invece ad un suo collega ebreo (definito da lui uno \"sporco ebreo\"), inizia un lungo dialogo con i due amici, un dialogo in cui trapela tutto il suo odio per le altre razze (oltre alla mancata promozione, si lamenta che la sua casa appartiene ad una banca giapponese e che ha per vicini di casa una famiglia di gente di colore), rischiando tra l'altro di rimanere coinvolto in una lite con alcuni avventori del bar afroamericani, infastiditi dalle sue parole. Alla fine Bill, infuriato, lascia il locale ma una volta messo piede fuori dal bar si accorge che qualcosa non va: ai muri delle case sono appesi manifesti di propaganda nazista e due uomini in uniforme militare nazista lo fermano e cominciano a perquisirlo. Bill tenta allora di scappare ma uno dei due soldati gli spara ferendolo ad un braccio. Bill allora nel tentativo di sfuggirgli si rifugia in una casa abitata da una donna e dai suoi bambini, implorando loro di nasconderlo dai soldati. La donna per\u00f2 non ha nessuna intenzione di nasconderlo anzi, chiama a gran voce i soldati dalla finestra, al che Bill per sfuggir loro \u00e8 costretto a rifugiarsi sul cornicione del palazzo. Qui i soldati cominciano a giocare con lui sparando al muro alle sue spalle per farlo cadere, e Bill precipita dal cornicione ma sorprendentemente non muore e lo scenario intorno a lui cambia: si trova in un bosco attorniato da uomini incappucciati di bianco che lo chiamano \"negro\" e vogliono impiccarlo. Anche questa volta, con non poca fatica, riesce a scampare alla morte, per ritrovarsi questa volta in Vietnam, durante la guerra, dove viene quasi ucciso da una raffica di proiettili sparati da un gruppo di soldati americani che lo hanno scambiato per un Vietcong. In seguito si ritrova nuovamente in Germania durante la Seconda guerra mondiale, dove viene catturato dai nazisti, i quali, incuranti delle sue proteste, gli appuntano una Stella di Davide sui vestiti e lo caricano su un treno, assieme ad altri deportati ebrei, pronto per partire per un lager. Affacciandosi alla grata del vagone, Bill scorge Ray e Larry fuori dal locale e invoca disperatamente il loro aiuto, ma loro non lo possono sentire: Bill ormai si trova nella zona \"ai confini della realt\u00e0\"."}
{"id": "2621810", "revid": "1318658", "url": "https://it.wikipedia.org/wiki?curid=2621810", "title": "'Abd al-D\u0101r ibn Qusayy", "text": "\u02bfAbd al-D\u0101r ibn Qu\u1e63ayy () \u00e8 l'eponimo del sotto-clan dei B. \u02bfAbd al-D\u0101r, della trib\u00f9 dei Quraysh di Mecca, che da lui prese il proprio nome.\nFiglio del creatore della trib\u00f9 dei Quraysh, Qu\u1e63ayy ibn Kil\u0101b (c. 400\u2013480), \u02bfAbd al-D\u0101r fu il trisavolo di \u02bfAbd al-Mu\u1e6d\u1e6dalib b. H\u0101shim (Shayba ibn H\u0101shim)."}
{"id": "2621812", "revid": "94902", "url": "https://it.wikipedia.org/wiki?curid=2621812", "title": "Asterix e il regno degli dei", "text": ""}
{"id": "2621817", "revid": "767487", "url": "https://it.wikipedia.org/wiki?curid=2621817", "title": "Passionada", "text": "Passionada \u00e8 un film del 2002 diretto da Dan Ireland.\nLa pellicola \u00e8 una coproduzione britannico-portoghese.\nTrama.\nCelia Amonte \u00e8 una donna portoghese, rimasta vedova e con una figlia, Vicky. La sua passione \u00e8 il fado, un canto portoghese, e si esibisce in vari locali cantando questo affascinante genere musicale.\nUna sera, durante una sua esibizione, un affascinante giocatore d'azzardo inglese, Charlie Beck, rimane colpito da lei, che per\u00f2 sembra essere ancora innamorata e fedele al marito defunto, e lo respinge.\nCharlie per\u00f2 non demorde, e sempre pi\u00f9 interessato a Celia, chiede a Vicky come fare per riuscire a frequentare sua madre.\nQuest'ultima gli propone un patto: se Charlie le insegner\u00e0 come imbrogliare con le carte da poker lei lo aiuter\u00e0 a conoscere Celia; Charlie ci sta, accettando di raccontare a Celia di essere un pescatore.\nIl piano di Vicky e Charlie funziona perfettamente, e Celia si innamora di lui.\nQuando tra Celia e Charlie si stabilisce una relazione seria e impegnata, quest'ultimo si sente in dovere di confessarle di non essere un pescatore, e al di l\u00e0 delle sue aspettative, Celia gli risponde che aveva sempre saputo che lui odiava il pesce."}
{"id": "2621818", "revid": "287204", "url": "https://it.wikipedia.org/wiki?curid=2621818", "title": "Canada Open 1989", "text": "Il Canada Open 1989 \u00e8 stato un torneo di tennis giocato sul cemento.\n\u00c8 stata la 100\u00aa edizione del Canada Open, che fa parte del Nabisco Grand Prix 1989, \ne della categoria Tier II nell'ambito del WTA Tour 1989.\nIl torneo maschile si \u00e8 giocato al Uniprix Stadium di Montr\u00e9al in Canada dal 14 al 20 agosto 1989, \nquello femminile al Rexall Centre di Toronto in Canada dal 21 al 27 agosto 1989.\nCampioni.\nSingolare maschile.\n Ivan Lendl ha battuto in finale John McEnroe 6-1, 6-3\nSingolare femminile.\n Martina Navr\u00e1tilov\u00e1 ha battuto in finale Arantxa S\u00e1nchez Vicario 6-2, 6-2\nDoppio maschile.\n Kelly Evernden / Todd Witsken hanno battuto in finale Charles Beckman / Shelby Cannon 6\u20133, 6-3\nDoppio femminile.\n Gigi Fern\u00e1ndez / Robin White hanno battuto in finale Martina Navr\u00e1tilov\u00e1 / Larisa Neiland 6-1, 7-5"}
{"id": "2621822", "revid": "537927", "url": "https://it.wikipedia.org/wiki?curid=2621822", "title": "USS Helena (CL-50)", "text": "Lo USS \"Helena\" (codice e numero d'identificazione CL-50) \u00e8 stato un incrociatore leggero della United States Navy, appartenente alla classe St. Louis e cos\u00ec nominato dall'omonima citt\u00e0 nello Stato del Montana. La sua costruzione inizi\u00f2 nel dicembre 1936 ed entr\u00f2 in servizio nel settembre 1939, poco dopo lo scoppio della seconda guerra mondiale.\nSin da subito fu assegnato alla Flotta del Pacifico di stanza a Pearl Harbor, dove si trovava il giorno dell'attacco giapponese: colpito da un siluro, pot\u00e9 rientrare in azione solo nell'estate 1942, partecipando alla cruciale campagna di Guadalcanal. Tra le poche navi statunitensi all'epoca dotate di radar SG da ricerca, gioc\u00f2 un ruolo non indifferente nella vittoriosa battaglia di Capo Speranza (11-12 ottobre) e nella prima fase della battaglia navale di Guadalcanal (12-15 novembre) fu una delle uniche due unit\u00e0 della formazione statunitense a rimanere pressoch\u00e9 indenne. Tra il dicembre 1942 e il febbraio 1943 fu assegnato alla scorta di convogli per l'isola e, una volta finita la campagna, partecip\u00f2 ad alcuni bombardamenti navali della Nuova Georgia in mano giapponese. Fece quindi parte delle forze riunite dal viceammiraglio William Halsey per sbarcare sull'isola e catturare l'aeroporto di punta Munda, coprendo in particolare l'assalto anfibio sulle coste settentrionali. Nella notte tra il 5 e il 6 luglio 1943 combatt\u00e9 nella battaglia del Golfo di Kula per impedire una missione del \"Tokyo Express\"; colpito in rapida successione da tre siluri, perse la prua e affond\u00f2. L'equipaggio, salvatosi per la maggior parte, rimase tuttavia sparpagliato e fu del tutto tratto in salvo solo al 16 luglio.\nCaratteristiche.\nL'incrociatore leggero \"Helena\" formava con lo la sottoclasse St. Louis, derivata dalla classe Brooklyn con modifiche all'apparato motore, all'armamento e alle sovrastrutture. L'incrociatore presentava una lunghezza fuori tutto di 185,12 metri, una larghezza di 18,80 metri e un pescaggio di 6,99 metri. Il dislocamento a vuoto era di 9.767 tonnellate, mentre la stazza lorda arrivava a 12.207 tonnellate (13.327 tonnellate secondo un'altra fonte).\nL'armamento principale era formato da quindici pezzi 6in/47 Mark 16 da 152\u00a0mm lunghi 47 calibri, distribuiti in cinque torri trinate: due erano a poppa sovrapposte, tre a prua con quella centrale in posizione sopraelevata. La dotazione secondaria comprendeva invece otto cannoni 5in/38 da 127\u00a0mm L/38, impiegabili sia contro bersagli aerei a lunga distanza, sia contro unit\u00e0 navali. La difesa contraerea sulle distanze medio-brevi era assicurata da otto mitragliatrici pesanti Browning M2 da 12,7\u00a0mm su affusto singolo; nel corso del 1942 fu incrementata con otto impianti singoli di cannoni Oerlikon da 20\u00a0mm L/70 e due installazioni quadrinate di cannoni da 28\u00a0mm, i quali ultimi erano per\u00f2 soggetti a frequenti inceppamenti. Tutti i cannoni furono asserviti a un radar FC di controllo del tiro. Nel tardo 1942 furono aggiunti altri due pezzi Oerlikon e i nuovi cannoni Bofors da 40\u00a0mm L/56 in numero di ventiquattro, distribuiti in quattro impianti quadrinati e quattro binati; furono inoltre imbarcati due radar di ricerca e due radar FD per il controllo del fuoco.\nLa corazzatura in acciaio rappresentava circa 2/9 del dislocamento complessivo (1.798 tonnellate). Era spessa 145\u00a0mm in corrispondenza della cintura a protezione degli organi motori, rastremava verso prua e poppa a 83\u00a0mm ed era rinforzata sul lato interno da uno strato di STS. Le paratie stagne andavano da 127\u00a0mm a 51\u00a0mm. I magazzini di munizioni avevano corazzature interne longitudinali da 51\u00a0mm (a prua) e 120\u00a0mm (a poppa) ed erano inoltre circondati da altre paratie stagne spesse 93\u00a0mm. Il ponte di coperta era corazzato con lastre da 51\u00a0mm; tutte le barbette avevano pareti spesse 152\u00a0mm, le torri presentavano una protezione frontale da 165\u00a0mm, laterale e posteriore da 32\u00a0mm, superiore da 50\u00a0mm. La torre di comando infine, disposta verso prua, era corazzata con 127\u00a0mm escluso il tetto, ridotto a 57\u00a0mm.\nL'incrociatore era mosso da una complesso di otto caldaie Babcock &amp; Wilcox, accoppiate a quattro turbine a ingranaggi a vapore Parsons/Westinghouse; ogni turbina dava potenza a un albero motore dotato di elica e veniva erogata una potenza totale di 100.000 shp; la velocit\u00e0 massima era pari a 33 nodi. L'autonomia era stata calcolata in 7.080/10.000 miglia alla velocit\u00e0 media di 15 nodi. La riserva di carburante ammontava a 2.000 tonnellate di olio combustibile. Allo scopo di garantire un ampio raggio esplorativo, l'incrociatore era stato dotato di due catapulte a poppavia e di quattro idrovolanti Curtiss SOC-2 Seagull, recuperabili dopo il lancio mediante un argano. L'equipaggio ammontava a 868/888 effettivi tra ufficiali e marinai in tempo di pace (52 ufficiali e 836 marinai), che in guerra poteva facilmente superare i 1.000 uomini.\nServizio operativo.\nVaro.\nL'incrociatore leggero \"Helena\" fu impostato presso New York, nel locale cantiere della marina, il 9 dicembre 1936. Fu varato il 27 agosto 1939, nel corso di una cerimonia officiata dalla signora Elinor Carlyle Gudger, bisnipote del senatore dello Stato del Montana Thomas J. Welch, ed entr\u00f2 in servizio con la marina statunitense poco dopo, il 18 settembre 1939, quando la seconda guerra mondiale era in svolgimento da meno di tre settimane. Il comando, che era stato temporaneamente tenuto dal capitano di corvetta Donald Hendry Johnston nel corso del completamento finale, fu assunto dal capitano di vascello designato, Max Burke DeMott.\nLa seconda guerra mondiale.\nPearl Harbor e i primi mesi.\nAppena entrato in servizio, l'\"Helena\" fu assegnato alla Flotta del Pacifico basata a Pearl Harbor, con la quale condusse esercitazioni e addestramenti. Il 14 luglio 1941 il comando pass\u00f2 al capitano di vascello Robert Henry English, jr. L'incrociatore si trovava a Pearl Harbor il 7 dicembre, quando si svolse l'improvviso attacco aereo giapponese; per caso era ormeggiato al molo 1010 del cantiere della marina con il vecchio posamine \"Oglala\" sul lato esterno, posto di solito occupato dalla nave da battaglia che, invece, quel giorno era stata spostata in bacino di carenaggio. Venne perci\u00f2 a trovarsi tra le aree che figuravano come obiettivi principali dei nipponici. Alle 07:59, nei momenti iniziali dell'assalto, un aerosilurante Nakajima B5N \"Kate\" sganci\u00f2 il proprio siluro all'indirizzo del posamine, ma l'ordigno pass\u00f2 sotto la chiglia e centr\u00f2 l\"'Helena\". La detonazione apr\u00ec una larga falla a mezzanave sulla dritta, una sala macchine e una sala caldaie si allagarono rapidamente; nel frattempo, l'equipaggio era corso ai posti di combattimento, ma ci si accorse che l'esplosione e l'acqua che si ingolfava avevano interrotto l'alimentazione di energia elettrica alle torri con i pezzi da 152\u00a0mm e alla batteria contraerea da 127\u00a0mm. Alcuni membri dell'equipaggio, per\u00f2, riuscirono con una pronta azione ad avviare il generatore diesel di prua in due minuti: le torri e le installazioni poterono cos\u00ec brandeggiare e sparare agli aerei nemici. L'allagamento fu circoscritto poco dopo grazie al lavoro coordinato della squadra controllo danni e alla chiusura tempestiva dei portelloni comunicanti. Dopo riparazioni sommarie, riusc\u00ec con mezzi propri a raggiungere i cantieri della marina a Mare Island in California, dove fu rimesso in piena efficienza dopo un lungo raddobbo. Nell'estate 1942 pot\u00e9 riprendere il mare e fu aggregato alla scorta di un convoglio che trasportava aerei e un distaccamento di Seabees verso l'isola di Guadalcanal, nel Pacifico sud-occidentale, dove era da poco iniziata una dura campagna contro l'Impero giapponese. Nel frattempo, dopo un comando interinale (marzo 1942) del capitano di fregata Gerald D. Linke, l'incrociatore era passato agli ordini del pari grado Oliver Middleton Read.\nLa campagna di Guadalcanal.\nGiunto nel settore, l\"'Helena\" effettu\u00f2 due viaggi di protezione da Espiritu Santo a Guadalcanal tra la fine di agosto e l'inizio di settembre, per poi passare alla Task force enucleata attorno la portaerei , incaricata di difendere a distanza un convoglio di sei trasporti recanti a bordo truppe dei Marine. Il 15 settembre, nel corso della navigazione, la squadra capit\u00f2 in un'area percorsa da diversi sommergibili giapponesi e uno di questi riusc\u00ec a colpire e affondare la portaerei. L'incrociatore fu impegnato nelle ore seguenti nelle operazioni di salvataggio, ripescando circa 400 tra ufficiali e marinai che poi deposit\u00f2 a Espiritu Santo qualche giorno pi\u00f9 tardi. Il 25 settembre il capitano Read cedette il posto al capitano di fregata Gilbert Corwin Hoover.\nAll'inizio del mese di ottobre 1942 i comandi giapponesi nel Pacifico sud-occidentale pianificarono un importante viaggio notturno del \"Tokyo Express\", affiancato da un bombardamento navale dell'aeroporto di Guadalcanal: la responsabilit\u00e0 di quest'ultima azione fu affidata al contrammiraglio Aritomo Got\u014d, con gli incrociatori pesanti , , \"Furutaka\" e i cacciatorpediniere \"Fubuki\" e \"Hatsuyuki\". La formazione salp\u00f2 da Rabaul l'11 ottobre e punt\u00f2 subito sull'isola, seguita a distanza dal convoglio. I movimenti nipponici furono scoperti tramite ricognizioni e decrittazioni dei messaggi radiofonici, perci\u00f2 il viceammiraglio Richmond Turner ordin\u00f2 al Task group 64.2 del contrammiraglio Norman Scott (cinque cacciatorpediniere con gli incrociatori \"Helena\", , , ), che si trovava in attesa non lontano dall'isola Rennell, di sbarrare il braccio di mare tra Guadalcanal e l'Isola di Savo e fermare i giapponesi. Nella notte dell'11 ottobre il radar di ricerca SG dell'\"Helena\" localizz\u00f2 le navi nipponiche in avvicinamento da nord-ovest, su una rotta perpendicolare a quella statunitense, ma Scott, poco uso al nuovo strumento e temendo che i contatti potessero essere alcuni suoi cacciatorpediniere, che gli risultavano rimasti indietro sulla dritta subito dopo l'inversione di rotta, esit\u00f2. Alla fine, alle 23:46, il capitano Hoover apr\u00ec autonomamente il fuoco e fu imitato dal resto delle navi americane; l'\"Aoba\" e il \"Furutaka\" furono colpiti in pieno, quindi si svilupp\u00f2 un serrato duello tra il \"Kinugasa\" e gli incrociatori statunitensi, nel corso del quale l\"'Helena\" fu mancato di misura da un fascio di siluri. Poco dopo la mezzanotte del 12 ottobre lo scontro ebbe termine con la distruzione del \"Furutaka\" e del cacciatorpediniere \"Fubuki\".\nIl 20 ottobre, mentre si trovava in ricognizione al largo dell'isola di San Cristobal, l'incrociatore fu preso di mira da un probabile sommergibile, ma sfugg\u00ec agli ordigni. All'inizio di novembre fu ancora una volta assegnato alla scorta di un convoglio, salpato da Espiritu Santo e carico di truppe e armi per Guadalcanal: fu integrato nel Task group 64.7 del contrammiraglio Daniel Callaghan, a bordo del \"San Francisco\". Nel pomeriggio del 12 novembre, mentre i trasporti scaricavano, l'\"Helena\" contribu\u00ec a respingere due incursioni aeree; poco dopo il viceammiraglio Turner, informato che una squadra giapponese forte di due corazzate e una dozzina di cacciatorpediniere stava puntando sull'aeroporto, affid\u00f2 a Callaghan il compito di contrastarle e pose sotto il suo comando anche alcune navi del contrammiraglio Scott, che prese posto sull'incrociatore leggero : nessuno dei due comandanti statunitensi, perci\u00f2, pot\u00e9 avere a disposizione immediata il radar SG dell'\"Helena\", che fu posizionato ottavo nella linea di fila. La scarsa dimestichezza o fiducia in tale macchina ebbe dure conseguenze nella susseguente notte, quando le due squadre cozzarono nello specchio di mare tra Guadalcanal e Savo generando una caotica battaglia a corta distanza. Anche in questo caso, l\"'Helena\" aveva localizzato per primo le forze giapponesi, ma la necessit\u00e0 di ritrasmettere le informazioni aveva rallentato la reazione del contrammiraglio Callaghan, proprio mentre le opposte formazioni convergevano rapidamente. Nel corso del confuso combattimento l'incrociatore sub\u00ec danni superficiali alle sovrastrutture e, grazie al radar, pot\u00e9 manovrare e far fuoco con pi\u00f9 sicurezza e precisione di quanto fecero quasi tutte le altre unit\u00e0 americane. Alle 02:26 il capitano Hoover, appreso che sia Scott, sia Callaghan erano deceduti e che gran parte della squadra era fuori combattimento, ordin\u00f2 via radio la ritirata in qualit\u00e0 di ufficiale pi\u00f9 anziano in grado ancora in vita. All'alba del 13 novembre l'\"Helena\" si trovava in navigazione verso est lungo la costa di Guadalcanal, assieme ai provati \"San Francisco\" e , il quale ultimo fu silurato da un battello giapponese.\nDopo un breve ciclo di raddobbo (nel corso del quale, il 23 novembre, il comando pass\u00f2 al capitano di vascello Charles Purcell Cecil), l'\"Helena\" pot\u00e9 riprendere il proprio posto. Fu unito al Task group 67 del contrammiraglio Walden Ainsworth (forte di due altri incrociatori leggeri e di due cacciatorpediniere) che, nella notte tra il 4 e il 5 gennaio 1943 fu tra le unit\u00e0 inviate a bombardare, prevalentemente nottetempo, l'aeroporto costruito tra ottobre e novembre 1942 dai giapponesi a Munda, sull'isola della Nuova Georgia; si dedic\u00f2 inoltre a prendere sotto tiro le piste e le installazioni a Vila, localit\u00e0 sulla costa meridionale dell'isola di Kolombangara, a nord-ovest della precedente. L'incrociatore continu\u00f2 comunque a essere coinvolto nelle fasi finali della campagna di Guadalcanal, sempre in azioni di pattugliamento: l'11 febbraio, a pochi giorni dalla vittoriosa conclusione della sfibrante lotta, un suo idrovolante affond\u00f2 il piccolo sommergibile giapponese \"RO-102\".\nLa Nuova Georgia e l'affondamento.\nPer il resto di febbraio la nave rimase nel cantiere di Sydney, in Australia, quindi a inizio marzo raggiunse Espiritu Santo, base dalla quale condusse altri cannoneggiamenti delle postazioni giapponesi. A fine maggio fu aggregato alle forze navali incaricate di effettuare e proteggere lo sbarco in Nuova Georgia e, in particolare, di quello accessorio nella baia detta \"Rice Anchorage\", sulla costa nord-orientale prospiciente il golfo di Kula. L'\"Helena\" effettu\u00f2 un breve bombardamento costiero nelle prime ore del 4 e poi del 5 luglio, giorno nel quale lo sbarco fu compiuto con successo. Nel tardo pomeriggio giunsero per\u00f2 comunicazioni circa una missione in corso del \"Tokyo Express\", diretta alla guarnigione nipponica della Nuova Georgia e che molto probabilmente avrebbe attraversato il golfo. Nella notte tra il 5 e il 6 luglio, in effetti, una forza di dieci cacciatorpediniere giapponesi frazionata in tre distinti gruppi entr\u00f2 nel golfo e fu attaccata poco prima delle 02:00 dalla squadra statunitense del contrammiraglio Ainsworth, che comprendeva anche l'\"Helena\". Le salve dell'incrociatore furono sparate a ritmo intenso e danneggiarono gravemente il \"Niizuki\", ma le vampe degli spari segnalarono la sua posizione agli altri cacciatorpediniere nipponici, che lanciarono uno sciame di siluri. Alle 02:04 un ordigno centr\u00f2 lo scafo a proravia, seguito da ulteriori due nei minuti successivi. I danni furono gravissimi e gli allagamenti non poterono essere controbattuti efficacemente; con la prua divelta, l\"'Helena\" affond\u00f2 rapidamente. Un certo numero di uomini fu tratto in salvo dai cacciatorpediniere e , che per\u00f2 all'alba dovettero abbandonare il golfo: rimasero indietro 275 naufraghi, pigiati in quattro imbarcazioni. Costoro furono recuperati il giorno seguente, dopo essere approdati su un'isoletta poco distante dalla Nuova Georgia, da alcuni cacciatorpediniere.\nNella prua, rimasta a galla, furono intrappolati circa 200 uomini. Un bombardiere Consolidated B-24 Liberator sganci\u00f2 quattro grandi canotti e numerosi giubbotti di salvataggio: i marinai lasciarono la prua in affondamento, ma le correnti e i venti li trascinarono sulle coste dell'isola di Vella Lavella, occupata dai giapponesi. I 165 naufraghi (alcune decine erano periti per le ferite) non furono scoperti grazie all'aiuto di alcuni abitanti del luogo e dei Coastwatchers; furono salvati il 16 luglio da una formazione di quattro cacciatorpediniere e due cacciatorpediniere trasporto rapido. In totale l'equipaggio dell'incrociatore conteggi\u00f2 168 morti su quasi 900 effettivi.\nRiconoscimenti.\nL'incrociatore leggero \"Helena\" fu insignito di sette Battle Star e della Asiatic-Pacific Campaign Medal per i servizi resi nel corso del conflitto. Fu inoltre la prima unit\u00e0 della marina statunitense a essere encomiata con la Navy Commendation."}
{"id": "2621825", "revid": "110157", "url": "https://it.wikipedia.org/wiki?curid=2621825", "title": "Associazione Olimpica Giamaicana", "text": "L'Associazione Olimpica Giamaicana (nota anche come \"Jamaica Olympic Association\" in inglese) \u00e8 un'organizzazione sportiva giamaicana, nata nel 1936 a Kingston, Giamaica.\nRappresenta questa nazione presso il Comitato Olimpico Internazionale (CIO) dal 1936 ed ha lo scopo di curare l'organizzazione ed il potenziamento dello sport in Giamaica e, in particolare, la preparazione degli atleti giamaicani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Michael Fennell, mentre la carica di segretario generale \u00e8 occupata da Neville McCook."}
{"id": "2621829", "revid": "599013", "url": "https://it.wikipedia.org/wiki?curid=2621829", "title": "D\u00e0rdano", "text": ""}
{"id": "2621830", "revid": "1793900", "url": "https://it.wikipedia.org/wiki?curid=2621830", "title": "Pittsfield (Massachusetts)", "text": "Pittsfield \u00e8 una citt\u00e0 degli Stati Uniti d'America, capoluogo della contea di Berkshire nello stato del Massachusetts.\n\u00c8 il principale centro della Pittsfield, Massachusetts Metropolitan Statistical Area."}
{"id": "2621834", "revid": "767487", "url": "https://it.wikipedia.org/wiki?curid=2621834", "title": "Dickey (Dakota del Nord)", "text": "Dickey \u00e8 un centro abitato (\"city\") degli Stati Uniti d'America, situato nella Contea di LaMoure, nello Stato del Dakota del Nord. Nel censimento del 2000 la popolazione era di 57 abitanti. La citt\u00e0 \u00e8 stata fondata nel 1885.\nGeografia fisica.\nSecondo i rilevamenti dell'United States Census Bureau, la localit\u00e0 di Dickey si estende su una superficie di 0,60\u00a0km\u00b2, tutti occupati da terre.\nPopolazione.\nSecondo il censimento del 2000, a Dickey vivevano 57 persone, ed erano presenti 12 gruppi familiari. La densit\u00e0 di popolazione era di 100 ab./km\u00b2. Nel territorio comunale si trovavano 31 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 17,5% era al di sotto dei 18, il 14,0% fra i 18 e i 24, il 21,1% fra i 25 e i 44, il 29,8% fra i 45 e i 64, mentre infine il 17,5% era al di sopra dei 65 anni di et\u00e0. L'et\u00e0 media della popolazione era di 43 anni. Per ogni 100 donne residenti vivevano 119,2 maschi."}
{"id": "2621841", "revid": "1573940", "url": "https://it.wikipedia.org/wiki?curid=2621841", "title": "Edgeley", "text": "Edgeley \u00e8 un centro abitato (\"city\") degli Stati Uniti d'America, situato nella Contea di LaMoure, nello Stato del Dakota del Nord. Nel censimento del 2000 la popolazione era di 637 abitanti. La citt\u00e0 \u00e8 stata fondata nel 1886.\nGeografia fisica.\nSecondo i rilevamenti dell'United States Census Bureau, la localit\u00e0 di Edgeley si estende su una superficie di 1,90\u00a0km\u00b2, tutti occupati da terre.\nPopolazione.\nSecondo il censimento del 2000, a Edgeley vivevano 637 persone, ed erano presenti 162 gruppi familiari. La densit\u00e0 di popolazione era di 336 ab./km\u00b2. Nel territorio comunale si trovavano 336 unit\u00e0 edificate. Per quanto riguarda la composizione etnica degli abitanti, il 99,37% era bianco e lo 0,67% apparteneva a due o pi\u00f9 razze. La popolazione di ogni razza ispanica corrispondeva allo 0,63%.\nPer quanto riguarda la suddivisione della popolazione in fasce d'et\u00e0, il 21,7% era al di sotto dei 18, il 3,6% fra i 18 e i 24, il 21,4% fra i 25 e i 44, il 23,1% fra i 45 e i 64, mentre infine il 30,3% era al di sopra dei 65 anni di et\u00e0. L'et\u00e0 media della popolazione era di 47 anni. Per ogni 100 donne residenti vivevano 85,7 maschi."}
{"id": "2621842", "revid": "1305772", "url": "https://it.wikipedia.org/wiki?curid=2621842", "title": "Jakob Emanuel Lange", "text": "Dal 1888 al 1924 insegn\u00f2 agraria alla scuola superiore di Dalum (Odense) e dal 1918 al 1934 insegn\u00f2 alla scuola di agraria di Odense.\nEgli studi\u00f2 la sistematica dei funghi a lamelle e la sua pubblicazione pi\u00f9 conosciuta \u00e8 \"Flora Agaricina Danica\", cinque volumi sulle Agaricales in Danimarca.\n\u00c8 stato padre di Morten Lange (1919\u20132003), anch'egli micologo, professore alla Universit\u00e0 di Copenaghen e membro del Folketing."}
{"id": "2621847", "revid": "2222274", "url": "https://it.wikipedia.org/wiki?curid=2621847", "title": "La paura fa novanta I-X", "text": "La paura fa novanta (\"Treehouse of Horror\") \u00e8 una serie di episodi speciali de \"I Simpson\" che ricorrono in ogni stagione (tranne la prima) in occasione della festa di Halloween, il 31 ottobre. Questi episodi sono divisi in tre corti le cui trame non seguono il canone originale della serie. Negli episodi, infatti i protagonisti del cartone sono coinvolti in situazioni il cui genere va dall'horror alla fantascienza e al soprannaturale; spesso questi brevi episodi nascono come parodia di film appartenenti a questi generi.\nI normali personaggi interpretano ruoli speciali. Infatti, molto spesso, il ruolo del \"cattivo\" di turno (che pu\u00f2 per esempio essere uno zombie, un vampiro, o un serial killer) \u00e8 interpretato da personaggi che hanno qualche affinit\u00e0 con queste figure (un esempio \u00e8 il ruolo del signor Burns, che ha interpretato, fra gli altri, una parodia del conte Dracula) o ne differiscono totalmente (per esempio, Ned Flanders ha interpretato il Diavolo in persona in \"La paura fa novanta IV\"). Inoltre, solo in questi episodi speciali fanno la loro comparsa personaggi come i bizzarri alieni Kang e Kodos. A differenza degli episodi comuni, gli speciali di Halloween non influenzano le puntate successive (in una puntata ordinaria, per esempio Maude Flanders muore, e Ned rimane vedovo per il resto della serie, mentre negli speciali di Halloween muoiono decine di persone che regolarmente ricompaiono negli episodi successivi).\nLa paura fa novanta.\nLa paura fa novanta (\"Treehouse of Horror\"), chiamato anche Lo speciale di Halloween dei Simpson, \u00e8 il terzo episodio della seconda stagione della serie animata \"I Simpson\", andato in onda per la prima volta il 25 ottobre del 1990. \u00c8 stato il primo episodio della serie \"La paura fa novanta\", cio\u00e8 il primo di una lunga tradizione che perdura fin'oggi. Si articola in tre episodi, legati fra loro dal fatto che vengono tutti raccontati o da Bart o da Lisa.\nLa paura fa novanta II.\nLa paura fa novanta II (\"Treehouse of Horror II\"), chiamato anche Lo speciale di Halloween dei Simpson II, \u00e8 il settimo episodio della terza stagione della serie animata I Simpson, andato in onda per la prima volta il 31 ottobre del 1991. \u00c8 stato il secondo episodio della serie \"La paura fa novanta\" e, come tradizione, si articola in tre episodi legati da un tema centrale; gli episodi in realt\u00e0 sono gli incubi notturni causati dall'indigestione di Lisa, Bart e Homer.\nLa paura fa novanta III.\nLa paura fa novanta III (\"Treehouse of Horror III\"), chiamato anche Il terzo special di Halloween dei Simpson, \u00e8 il terzo speciale di Halloween dei Simpson, andato in onda per la prima volta negli USA il 29 ottobre 1992. Come nei primi quattro episodi de \"La paura fa novanta\" le tre storie sono legate fra loro dal presupposto che sono raccontate in una festa di Halloween in casa Simpson.\nLa paura fa novanta IV.\nLa paura fa novanta IV (\"Treehouse of Horror IV\") ovvero il quarto speciale di Halloween de \"I Simpson\", \u00e8 andato in onda per la prima volta il 28 ottobre 1993 negli Stati Uniti. Come in tutti gli episodi di questo genere, anche ne \"La paura fa novanta IV\" ci sono tre storie differenti, per l'ultima volta legate fra loro da una storia.\nLa paura fa novanta V.\nLa paura fa novanta V (\"Treehouse of Horror V\") \u00e8 la quinta puntata speciale di Halloween della serie animata \"I Simpson\". Come ogni episodio di Halloween dei Simpson, \u00e8 diviso in tre parti. La puntata traccia una divisione marcata tra i precedenti Special e quelli che verranno: oltre a essere considerato l'episodio con pi\u00f9 sangue e violenza di tutta la serie, \u00e8 il primo episodio a non essere collegato da una trama che funge da filo conduttore per i tre segmenti.\nProduzione.\nLa sequenza iniziale \u00e8, da parte del produttore David Mirkin, una sarcastica risposta ai censori della Fox, che pretesero di tagliare gran parte dello show, a causa della violenza e delle immagini impressionanti contenute nella puntata. L'episodio, infatti, \u00e8 stato descritto dagli stessi autori come molto violento:\nIl primo segmento deriva dalla voglia di Mirkin di fare una parodia del film di Stanley Kubrick (regista molto ammirato dallo staff di scrittori della serie che, infatti, contiene numerosi riferimenti alle opere dell'autore). Il creatore della serie, Matt Groening ha poi ammesso di non aver mai visto il film in questione. L'idea di Homer che viaggia nel tempo, invece, proviene da Groening stesso. Gran parte del segmento \u00e8 stato modificato e privato di alcune scene, in quanto molto lungo: nella scena dove la casa dei Simpson cambia forma rapidamente, inizialmente avrebbe dovuto esserci un edificio fatto interamente dagli scoiattoli. Diversi artisti hanno creato il design di questa casa che, in post-produzione, \u00e8 stata tagliata fuori dalla puntata. Per consolazione, vennero usati quegli stessi scoiattoli per decorare qualsiasi cosa, dai biglietti d'auguri di Natale ad altri oggetti di merchandising legati alla casa di produzione. Numerose scene di studenti che vengono mangiati furono escluse dal montaggio di \"Mensa da incubo\" e anche una scena con Homer, non presente nel segmento finale, venne eliminata.\nL'episodio \u00e8, negli USA, l'unico, insieme all'episodio L'erba di Homer della tredicesima stagione, a essere vietato ai minori di 14 anni.\nPremi e accoglienza.\nNel 2006, IGN.com ha votato \"Tempo e Punizione\" il quarto miglior segmento di Halloween e \"The Shinning\" il miglior segmento tra tutti gli special di Halloween.\nAttualmente, la puntata \u00e8 valutata \"Superba\" (con un punteggio di 9,4) dal sito TV.com e sull'Internet Movie Database ha una media di 9,1. Nel 2003 \"Entertainment Weekly\" ha posizionato l'episodio, in una classifica sulle 25 puntate pi\u00f9 belle dei Simpson, al nono posto.\nSempre su IGN.com, l'apparizione nei panni di Maggie di James Earl Jones \u00e8 la settima nella classifica delle \"25 miglior apparizioni speciali nei Simpson\".\nLa colonna sonora composta da Alf Clausen ha ricevuto una nomination agli Emmy 1995 per \"Miglior Colonna Sonora.\"\nLa paura fa novanta VI.\nLa paura fa novanta VI (\"Treehouse of Horror VI\") \u00e8 il sesto speciale di Halloween dei Simpson, andato in onda per la prima volta negli Stati Uniti il 30 ottobre 1995. Come sempre \u00e8 costituito da tre episodi, che per\u00f2 in questo caso non sono collegati da un tema centrale.\nPremi e accoglienza.\nQuesto \u00e8 stato l'episodio con i quali gli autori si sono presentati agli Emmy 1996. Lo show ha per\u00f2 perso e il premio \u00e8 andato a \"Mignolo e Prof.\" Gli ideatori lo presentarono pensando che l'animazione in 3D avrebbe attratto i votanti e che invece premiarono un episodio pi\u00f9 commovente e meno violento, rispetto a questo special di Halloween. A detta degli scrittori, la stagione conteneva molti episodi pi\u00f9 commoventi che avrebbero fatto presa sui giudici e che avrebbero letteralmente distrutto \"Mignolo e Prof.\", come \"Mamma Simpson\", \"Lisa la vegetariana\" e \"Bart si vende l'anima\".\nAttualmente, la puntata \u00e8 valutata \"Superba\" (con un punteggio di 9,2) dal sito TV.com e sull'Internet Movie Database ha una media di 8,6.\nLa paura fa novanta VII.\nLa paura fa novanta VII (\"Treehouse of Horror VII\") \u00e8 il settimo speciale di Halloween dei Simpson, andato in onda per la prima volta il 27 ottobre 1996. Come negli episodi pi\u00f9 recenti, i tre segmenti non sono legati tra loro da alcuna storia-cornice.\nAccoglienza.\nNel 2006, IGN.com ha votato \"Cittadino Kang\" il settimo miglior segmento tra tutti gli special di Halloween. Attualmente, la puntata \u00e8 valutata \"Superba\" (con un punteggio di 9,0) dal sito TV.com e sull'Internet Movie Database ha una media di 8,3. Nel 2000 Matt Groening, in un articolo su \"Entertainment Weekly\" ha posizionato l'episodio, in una classifica sulle puntate da lui preferite de \"I Simpson\", al settimo posto.\nLa paura fa novanta VIII.\nLa paura fa novanta VIII (\"Treehouse of Horror VIII\") \u00e8 l'ottavo speciale di Halloween dei Simpson, andato in onda per la prima volta il 26 ottobre del 1997. Come accade negli speciali pi\u00f9 recenti, i tre segmenti non sono pi\u00f9 collegati tra loro da una storia che funge da filo conduttore.\nLa paura fa novanta IX.\nLa paura fa novanta IX (\"Treehouse of Horror IX\") il nono speciale di Halloween dei Simpson, andato in onda per la prima volta il 25 ottobre 1998. Anche in questo caso i tre segmenti non hanno un raccordo preciso tra loro.\nLa paura fa novanta X.\nLa paura fa novanta X (\"Treehouse of Horror X\") \u00e8 il decimo special di Halloween dei Simpson e inaugura l'undicesima stagione della serie. Come nelle puntate di Halloween recenti, i tre segmenti non sono raccordati da una storia cornice. Kang e Kodos appaiono, come di consueto, nell'introduzione dell'episodio."}
{"id": "2621852", "revid": "767487", "url": "https://it.wikipedia.org/wiki?curid=2621852", "title": "Mario Manera", "text": "Caratteristiche tecniche.\nGiocava come terzino fluidificante; per le sue sgroppate sulla fascia gli venne affibbiato il soprannome di \"Cavallo Pazzo\", durante la militanza nel . Abile rigorista, sul finire di carriera ha arretrato la sua posizione nel ruolo di libero.\nCarriera.\nDopo aver cominciato tra le file della Melegnanese, accede al professionismo con la maglia della Pro Patria, con la quale gioca due anni in Serie C. Sale di una categoria nella stagione 1968-1969 quando disputa il campionato cadetto con la , fino a passare in massima serie con il Brescia, con cui disputa 21 incontri del campionato di Serie A 1969-1970, chiuso dalle \"Rondinelle\" con la retrocessione. Esordisce in Serie A il 14 settembre 1969, nella sconfitta interna per 4-1 contro il .\nL'anno successivo viene acquistato a novembre dal Cagliari reduce dal successo nel campionato precedente; con i sardi tuttavia non riesce a scendere mai in campo con la maglia con lo scudetto sul petto.\nPassa quindi al Genoa, dove in due stagioni realizza 11 gol ed ottiene la promozione in Serie A nel 1973, a cui contribuisce realizzando 7 reti. Tuttavia non \u00e8 confermato dai rossobl\u00f9, anche a causa di contrasti con il presidente Berrino, e nella sessione di mercato viene scambiato con l'atalantino Antonio Maggioni.\nDopo una stagione in cadetteria lascia i bergamaschi in favore del , militante in Serie C. Con i biancorossi, allenati da Giovan Battista Fabbri, conquista la promozione in Serie B, cui fa seguito un'immediata retrocessione in terza serie. Dopo una nuova stagione in Emilia, da libero, viene posto fuori squadra per disaccordi economici; resta fermo un anno, poi nel 1978 passa al Pro Piacenza, formazione dilettantistica del capoluogo emiliano. Nel febbraio successivo, durante l'incontro contro il Casorate, aggredisce l'arbitro con un pugno e per questo viene squalificato a vita.\nIn carriera ha totalizzato complessivamente 21 presenze in Serie A e 151 presenze e 18 reti in Serie B.\nDopo il ritiro.\nAbbandonato il mondo del calcio, intraprende un'attivit\u00e0 commerciale a Melegnano e successivamente \u00e8 imprenditore edile a Bascap\u00e8, il suo paese natale. Nella stagione 1988-1989 ricopre brevemente l'incarico di direttore sportivo del Lanerossi Vicenza."}
{"id": "2621854", "revid": "767487", "url": "https://it.wikipedia.org/wiki?curid=2621854", "title": "ICab", "text": "iCab \u00e8 un browser shareware per Mac, uscito nel 1999 e tuttora in sviluppo.\nHa numerose funzioni che oggi possono essere scontate su un browser ma quando usc\u00ec erano totalmente nuove (come la barra degli strumenti personalizzabile o il Kiosk mode) ed \u00e8 stato il primo browser per Mac a superare l'Acid Test. Esiste anche una versione per iPhone (iCab Mobile).\nNasce come evoluzione di CAB, un browser sviluppato dallo stesso autore per i computer Atari e compatibili"}
{"id": "2621857", "revid": "984922", "url": "https://it.wikipedia.org/wiki?curid=2621857", "title": "VdB 75", "text": "vdB 75 \u00e8 una nebulosa a riflessione visibile nella costellazione dei Gemelli.\nLa nube si trova nella parte pi\u00f9 occidentale della costellazione, in un campo molto ricco di stelle di fondo; circonda la stella gigante brillante 12 Geminorum, di magnitudine apparente pari a 6,95. L'individuazione della sua posizione non \u00e8 difficile, grazie alla presenza della brillante , una gigante rossa di magnitudine 2,87 e dunque ben visibile anche nelle notti non perfettamente limpide; la nebulosa si trova a circa un grado in direzione nordovest, sul bordo di un ammasso aperto molto disperso noto come Cr 89.\nvdB 75 \u00e8 la parte pi\u00f9 brillante della nebulosa IC 444, che \u00e8 a sua volta associata a una nebulosa a emissione indicata con la sigla Sh2-249; questa nebulosa fa parte della regione H II BFS51, situata nelle regioni centrali del Complesso nebuloso molecolare di Gemini OB1, una vasta associazione di stelle e nebulosit\u00e0 diffuse poste a quasi 2000\u00a0parsec di distanza dal sistema solare, sul bordo interno del Braccio di Perseo. Alla regione\u00a0H\u00a0II sono associate anche le nebulose oscure LDN\u00a01564 e LDN\u00a01567."}
{"id": "2621869", "revid": "373458", "url": "https://it.wikipedia.org/wiki?curid=2621869", "title": "Ren\u00e9-Robert Cavelier de La Salle", "text": ""}
{"id": "2621872", "revid": "110157", "url": "https://it.wikipedia.org/wiki?curid=2621872", "title": "Albania (La Guajira)", "text": "Albania \u00e8 un comune della Colombia, facente parte del dipartimento di La Guajira.\nIl centro abitato venne fondato da un gruppo di indigeni Cocinas nel 1801."}
{"id": "2621882", "revid": "110157", "url": "https://it.wikipedia.org/wiki?curid=2621882", "title": "Comitato Olimpico di Grenada", "text": "Il Comitato Olimpico di Grenada (noto anche come \"Grenada Olympic Committee\" in inglese) \u00e8 un'organizzazione sportiva grenadiana, nata nel 1984 a St. George's, Grenada.\nRappresenta questa nazione presso il Comitato Olimpico Internazionale (CIO) dal 1984 ed ha lo scopo di curare l'organizzazione ed il potenziamento dello sport in Grenada e, in particolare, la preparazione degli atleti grenadiani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Royston La Hee, mentre la carica di segretario generale \u00e8 occupata da Veda Bruno-Victor."}
{"id": "2621890", "revid": "729019", "url": "https://it.wikipedia.org/wiki?curid=2621890", "title": "Isole Shortland", "text": "Le Isole Shortland fanno parte delle isole Salomone, precisamente delle Salomone Occidentali. Hanno una superficie di 414\u00a0km quadrati."}
{"id": "2621891", "revid": "115418001", "url": "https://it.wikipedia.org/wiki?curid=2621891", "title": "Riohacha", "text": "Riohacha \u00e8 un comune della Colombia, capoluogo del dipartimento di La Guajira."}
{"id": "2621893", "revid": "767487", "url": "https://it.wikipedia.org/wiki?curid=2621893", "title": "Viliam Schrojf", "text": "Biografia.\n\u00c8 morto il 1\u00ba settembre del 2007, all'et\u00e0 di 76 anni.\nCarriera.\nHa partecipato a tre edizioni del Campionato del mondo di calcio con la nazionale cecoslovacca: nel 1954, nel 1958 e nel 1962, dove la Cecoslovacchia \u00e8 riuscita a raggiungere il secondo posto, anche grazie alle parate di Schrojf."}
{"id": "2621895", "revid": "599013", "url": "https://it.wikipedia.org/wiki?curid=2621895", "title": "Giuseppe Picella", "text": "Caratteristiche tecniche.\nEra un classico centrocampista, che esprimeva il meglio di s\u00e9 giocando in mediana; si mostrava inoltre duttile in fase di regia nonch\u00e9 opportunista al limite dell'area, non disdegnando la via del gol.\nCarriera.\nCresce calcisticamente nella squadra della sua citt\u00e0, , con cui disputa da titolare il campionato di Serie C 1967-1968. Viene poi acquistato dalla , con cui disputa tre campionati di Serie B e uno di C (nella stagione 1970-1971, concluso con l'immediato ritorno fra i cadetti).\nNell'annata 1972-1973 passa all', facendo il suo esordio in Serie A. La stagione con i bergamaschi non \u00e8 tuttavia delle pi\u00f9 fortunate sia sul piano personale (non riesce a imporsi come titolare, scendendo in campo in soli 9 incontri di campionato) sia su quello di squadra, che retrocede in B.\nPassa quindi al , sempre in cadetteria, con cui nel 1974-1975 vince il campionato centrando la prima promozione assoluta dei grifoni umbri nella massima categoria; Picella fu il capitano di quella squadra, venendo ricordato come uno dei principali artefici dello storico risultato.\nDopo un'altra annata coi colori biancorossi in A, con 5 presenze all'attivo, viene ceduto alla dove contribuisce (con 31 presenze e 2 reti all'attivo) alla promozione dei toscani dalla C alla B.\nIn carriera ha collezionato complessivamente 14 presenze in Serie A, e 184 presenze e 11 reti in Serie B."}
{"id": "2621898", "revid": "287204", "url": "https://it.wikipedia.org/wiki?curid=2621898", "title": "Canada Open 1988", "text": "Il Canada Open 1988 \u00e8 stato un torneo di tennis giocato sul cemento.\n\u00c8 stata la 99\u00aa edizione del Canada Open, che fa parte del Nabisco Grand Prix 1988, \ne della categoria Tier II nell'ambito del WTA Tour 1988.\nIl torneo femminile si \u00e8 giocato al Uniprix Stadium di Montr\u00e9al in Canada dal 15 al 21 agosto 1988, \nquello maschile al Rexall Centre di Toronto in Canada dall'8 al 14 agosto 1988.\nCampioni.\nSingolare maschile.\n Ivan Lendl ha battuto in finale Kevin Curren 7-6, 6-2\nSingolare femminile.\n Gabriela Sabatini ha battuto in finale Nata\u0161a Zvereva 6-1, 6-2\nDoppio maschile.\n Ken Flach / Robert Seguso hanno battuto in finale Andrew Castle / Tim Gullikson 7-6(3), 6-3\nDoppio femminile.\n Jana Novotn\u00e1 / Helena Sukov\u00e1 hanno battuto in finale Zina Garrison / Pam Shriver 7-6, 7-6"}
{"id": "2621900", "revid": "599013", "url": "https://it.wikipedia.org/wiki?curid=2621900", "title": "Bernie Slaven", "text": ""}
{"id": "2621901", "revid": "767487", "url": "https://it.wikipedia.org/wiki?curid=2621901", "title": "Fatto di cronaca", "text": "Fatto di cronaca \u00e8 un film del 1945 diretto da Piero Ballerini, tratto dal romanzo \"La vita pu\u00f2 ricominciare\" di Alfredo Vanni.\nTrama.\nAndrea \u00e8 un attore del teatro di variet\u00e0. Sposato da poco, abbandona la moglie per seguire una ballerina. La moglie Linda insieme alla madre \u00e8 costretta a lavorare per sopravvivere, senza riuscire ad avere notizie di Andrea, che nel frattempo dopo aver commesso dei reati viene ricercato dalla polizia. Il fuggiasco si nasconde in casa della madre dove ha modo di apprezzare le qualit\u00e0 morali della giovane moglie che aveva abbandonato.\nLinda rimane incinta, ma le voci malevole indicano il vero padre in Bruno, un giovane che le era rimasto vicino durante l'assenza del marito. A queste voci Andrea preferisce costituirsi alla polizia pensando di aver ucciso un uomo, che nel frattempo essendo solo ferito, si \u00e8 ristabilito. Andrea viene dunque liberato e i due giovani sposi possono tornare alla loro vita serena.\nProduzione.\nFilm girato a Venezia negli studi della Giudecca, durante la Repubblica Sociale Italiana, quando parte della cinematografia italiana si era trasferita da Roma al nord, per proseguire la produzione. Le riprese iniziarono il 22 febbraio 1944.\nPiero Ballerini, assieme alla moglie, l'attrice Milena Penovich, fu infatti uno dei pochi registi che scelsero di trasferirsi da Cinecitt\u00e0 ai nuovi stabilimenti cinematografici dell'Italia repubblichina (il cosiddetto Cinevillaggio di Venezia). \"Fatto di cronaca\" fu la prima pellicola girata negli stabilimenti veneziani e distribuita nelle citt\u00e0 centro-settentrionali. Il film \u00e8 indicato erroneamente da alcune fonti anche con il titolo \"Un fatto di cronaca\".\nFu l'ultimo film girato da Luisa Ferida e Osvaldo Valenti, che facevano coppia anche nella vita privata. Vennero fucilati dai partigiani in quanto accusati di collaborazionismo con i nazi-fascisti alla fine della guerra.\nDistribuzione.\nIl film venne presentato al pubblico in prima nazionale il 16 febbraio del 1945, ma la distribuzione fu limitata alle sole citt\u00e0 centro-settentrionali facenti parte della RSI.\n\u00c8 in seguito andato perduto.\nCuriosit\u00e0.\nIn questo film Cesco Baseggio compare in ruolo minore, ma allo stesso tempo doppia anche il protagonista, Osvaldo Valenti."}
{"id": "2621903", "revid": "110157", "url": "https://it.wikipedia.org/wiki?curid=2621903", "title": "Barrancas", "text": "Barrancas \u00e8 un comune della Colombia del dipartimento di La Guajira.\nIl centro abitato venne fondato da Jos\u00e9 Barranco nel 1664, mentre l'istituzione del municipio \u00e8 del 5 febbraio 1872."}
{"id": "2621904", "revid": "94902", "url": "https://it.wikipedia.org/wiki?curid=2621904", "title": "Asterix e il Regno degli Dei", "text": ""}
{"id": "2621906", "revid": "287204", "url": "https://it.wikipedia.org/wiki?curid=2621906", "title": "P\u00e1ez (disambigua)", "text": ""}
{"id": "2621908", "revid": "124789557", "url": "https://it.wikipedia.org/wiki?curid=2621908", "title": "Ayako Kawasumi", "text": " \n\u00c8 chiamata affettuosamente dai suoi compagni di doppiaggio e dai fan \", \", \" e \". \u00c8 un'esperta pianista, dato che ha imparato a suonare il pianoforte fin da bambina. Ha composto ed eseguito \"... To You\", la sigla d'apertura di \"PIANO\", e ha doppiato i pianisti negli anime \"PIANO\" e \"Nodame Cantabile\"."}
{"id": "2621910", "revid": "1543377", "url": "https://it.wikipedia.org/wiki?curid=2621910", "title": "Dibulla", "text": "Dibulla \u00e8 un comune della Colombia del dipartimento di La Guajira.\nIl centro abitato venne fondato da Rodrigo de Bastida nel 1525, mentre l'istituzione del comune \u00e8 del 5 dicembre 1995."}
{"id": "2621912", "revid": "1543377", "url": "https://it.wikipedia.org/wiki?curid=2621912", "title": "P\u00e1ez (Boyac\u00e1)", "text": "P\u00e1ez \u00e8 un comune della Colombia facente parte del dipartimento di Boyac\u00e1."}
{"id": "2621914", "revid": "121079068", "url": "https://it.wikipedia.org/wiki?curid=2621914", "title": "Alan McLoughlin", "text": "Il 17 novembre 1993 a Belfast mise a segno il gol decisivo, contro l\u2019Irlanda del Nord, che consent\u00ec alla Repubblica d\u2019Irlanda di qualificarsi al Campionato del Mondo di Calcio del 1994.\nGi\u00e0 colpito da tumore nel 2012 e inizialmente operato con successo, \u00e8 scomparso nel 2021 all'et\u00e0 di 54 anni a seguito di un carcinoma renale"}
{"id": "2621915", "revid": "110157", "url": "https://it.wikipedia.org/wiki?curid=2621915", "title": "Comitato Olimpico Guatemalteco", "text": "Il Comitato Olimpico Guatemalteco (noto anche come \"Comit\u00e9 Ol\u00edmpico Guatemalteco\" in spagnolo) \u00e8 un'organizzazione sportiva guatemalteca, nata nel 1947 a Miami, Stati Uniti.\nRappresenta Guatemala presso il Comitato Olimpico Internazionale (CIO) dal 1947 ed ha lo scopo di curare l'organizzazione, il potenziamento dello sport e, in particolare, la preparazione degli atleti guatemaltechi, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Fernando Beltranena Valladares, mentre la carica di segretario generale \u00e8 occupata da Sergio Arnoldo Camargo Muralles."}
{"id": "2621916", "revid": "1428919", "url": "https://it.wikipedia.org/wiki?curid=2621916", "title": "Juan Trigos Senties", "text": "Biografia.\nHa studiato composizione e chitarra nel Conservatorio Nazionale di Musica e teatro nell'Accademia Andr\u00e9s Soler de la ANDA. Ha lavorato in agenzie pubblicitarie e composto musiche per film. Collaboratore della rivista \"Mester\", del periodico \"Exc\u00e9lsior\" e della \"Revista Mexicana de Cultura\" (Rivista Messicana di Cultura), del supplemento del quotidiano \"El Nacional\" .\nStile.\nSia i suoi romanzi che le sue opere di teatro sono scritte in un genere letterario chiamato \"Hemoficc\u00f3n\" (\"Emofinzione\"). Si tratta di una corrente estetica seria per i contenuti, ma molto divertente che dovrebbe servire ad uscire dal manicomio quotidiano per lasciare posto alla riflessione interna. Nelle sue opere affronta argomenti fondamentali per il genere umano come quello della \u201ccorruzione\u201d dell'anima provocata dall'applicazione dei modelli imposti dalla societ\u00e0. Nelle trame esce dalle convenzioni creando situazioni estreme che se per i personaggi sono estremamente drammatiche per il lettore o per il pubblico risultano ridicole. Attraverso questo tipo di scrittura, Trigos attacca il conformismo e contraddice i valori obbligati allo scopo di generare una sorta di inquisizione interna per portare colui che si avvicina alla riscoperta della propria identit\u00e0.\nUn esempio \u00e8 il testo scritto per l'opera lirica \"DeCachetitoRaspado\" (di Juan Trigos figlio) in cui i personaggi principali, Primancianita e Juansonrisa, sono sposati ed entrambi bevono e fumano marijuana perch\u00e9 diversamente, cio\u00e8 nel pieno delle loro facolt\u00e0, non si sopporterebbero. Lui cerca di fuggire di casa ma ritorna sempre a una fedelt\u00e0 imposta. Si creano una vita immaginaria in cui sono attori, mentre nella realt\u00e0 doppiano film. Immaginano di diventare genitori e, sempre nella finzione, lei partorisce due siamesi. Cercano un padrino illustre per battezzare i bambini e viene loro in mente la figura del Signore Presidente che, in astratto, \u00e8 la rappresentazione vera e propria del potere. Si tratta, infatti, di un unico personaggio che racchiude in s\u00e9 tutti coloro che in passato hanno ottenuto la medesima carica. I due coniugi, inoltre, ambientano questa loro vita quotidiana immaginaria, trascorsa con i loro due figli illusori, in un teatro anch'esso irreale.\nAttorno a questa corrente letteraria sono nati poi generi in altre forme d'arte che hanno sviluppato il concetto in maniere differenti in pittura, musica e teatro.."}
{"id": "2621918", "revid": "124399936", "url": "https://it.wikipedia.org/wiki?curid=2621918", "title": "Ganso", "text": "Caratteristiche tecniche.\nTrequartista dotato di un buon dribbling, \u00e8 abile nel rompere il gioco avversario. All'occorrenza pu\u00f2 esser schierato nel ruolo di regista (oltre che sulla fascia sinistra), essendo dotato di una buona visione di gioco.\nCarriera.\nClub.\nSantos.\nDopo aver militato nelle fila di Tuna Luso e , nel 2005 entra a far parte del settore giovanile del nel 2005. Di rientro da una riabilitazione semestrale seguita ad un infortunio, nel 2007 vince il Campionato Paulista Under-20. Nel 2008 prende inoltre parte alla Copa S\u00e3o Paulo de Futebol J\u00fanior.\nIntegrato nella squadra maggiore, il 17 febbraio 2008 fa il suo esordio professionistico in occasione del match di Campionato Paulista perso contro il (2-1). Nella S\u00e9rie A 2008 matura per\u00f2 solamente tre presenze complessive. Il 15 febbraio 2009, nella nuova edizione di Campionato Paulista, trova il suo primo centro da professionista, siglando la terza rete del Santos nel successo sul (3-1). Le buone prestazioni in ambedue i campionati gli consentono di entrare nell'unidici titolare del Santos, a spese di L\u00facio Fl\u00e1vio. Conclude la stagione con la conquista del titolo di miglior esordiente dell'anno nella S\u00e9rie A 2009.\nSvolge la prima parte della stagione 2010 da protagonista del club di Rio de Janeiro, conquistando con esso il Campionato Paulista e la Coppa del Brasile. Conclude tuttavia anticipatamente l'annata a causa di un intervento subito al ginocchio sinistro. Nel 2011, dopo aver nuovamente vinto il Campionato Paulista, trascina il Santos alla vittoria della Coppa Libertadores. Il 14 dicembre 2011 timbra la sua prima presenza ad una Coppa del mondo per club FIFA, in occasione del match vinto contro i nipponici del (3-1). Nella stagione 2012 conquista per la terza volta in carriera il Campionato Paulista, nonch\u00e9 la Recopa Sudamericana. Si distingue inoltre per la realizzazione di una doppietta nel reboante successo contro il (8-0), valido come gara di ritorno degli ottavi di finale di Coppa Libertadores.\nSan Paolo, Siviglia e Amiens.\nIl 20 settembre 2012 si trasferisce a titolo definitivo al , a fronte di un corrispettivo fisso pari a 9 milioni. Il 26 gennaio 2013 va a segno per la prima volta con il nuovo club, firmando cos\u00ec il successo del club di Rio sull' (2-1) valido per il Campionato Paulista.\nIl 16 luglio 2016, dopo poco pi\u00f9 di due stagioni con il San Paolo, si trasferisce al , al prezzo di 10 milioni di euro. Il 21 aprile 2017 realizza le sue prime due reti con gli iberici, decidendo cos\u00ec la gara di campionato contro il (2-0). Il 6 dicembre 2017 sigla la sua prima rete in UEFA Champions League, contro il (1-1).\nIl 31 agosto 2018 viene ceduto all' in prestito con diritto di riscatto. Il 15 settembre successivo fa il suo debutto in Ligue 1, nella sconfitta contro il (2-3).\nFluminense.\nIl 31 gennaio 2019 il brasiliano conclude anticipatamente il prestito all'Amiens, rescinde con il Siviglia e sigla un accordo contrattuale quadriennale con il . Il 27 settembre 2019 si rende protagonista di una lite a bordocampo con il proprio allenatore Oswaldo de Oliveira, durante la ripresa del match di campionato contro il Santos (1-1): il tecnico viene esonerato l'indomani a causa dell'accaduto.\nNazionale.\nCon la selezione verdeoro Under-20 prende parte al , classificandosi infine al secondo posto con la propria rappresentativa.\nViene convocato per la prima volta in nazionale maggiore il 26 luglio 2010, su iniziativa di Mano Menezes. Fa quindi il suo debutto ufficiale il 10 agosto successivo, contro gli (0-2). Nel giugno 2011 viene convocato per la Copa Am\u00e9rica, esordendo nella quale competizione il 3 luglio seguente, contro il (0-0). I verdeoro vengono poi eliminati ai quarti di finale.\nIl 6 luglio 2012 viene convocato dalla selezione olimpionica brasiliana in concomitanza con lo svolgimento delle XXX Olimpiadi. Esordice nell'amichevole preolimpica del 20 luglio vinta contro il Regno Unito (2-0). In virt\u00f9 della sconfitta rimediata nella finale contro il Messico (2-1), Ganso viene insignito della medaglia d'argento.\nNel 2016 viene convocato per la Copa Am\u00e9rica Centenario, in sostituzione dell'infortunato Kak\u00e1, senza tuttavia mai scendere in campo nel corso della manifestazione.\nStatistiche.\nPresenze e reti nei club.\n\"Statistiche aggiornate al 13 agosto 2021.\""}
{"id": "2621919", "revid": "1543377", "url": "https://it.wikipedia.org/wiki?curid=2621919", "title": "Uribia", "text": "Uribia \u00e8 un comune della Colombia facente parte del dipartimento di La Guajira.\nIl centro abitato venne fondato da Eduardo Londo\u00f1o e un gruppo di cappuccini nel 1935."}
{"id": "2621920", "revid": "658185", "url": "https://it.wikipedia.org/wiki?curid=2621920", "title": "Rapporto Nora-Minc", "text": "Il rapporto Nora-Minc, vertente sulla crisi delle democrazie occidentali, \u00e8 stato elaborato da due alti funzionari francesi, Simon Nora e Alain Minc. Il documento \u00e8 stato presentato al presidente francese Val\u00e9ry Giscard d'Estaing nel gennaio del 1978. Simon Nora e Alain Minc approfondiscono l'argomento crisi con l'intento di proporne una soluzione.\nIl libro \u00e8 stato pubblicato per la prima volta in italiano con il titolo \"Convivere con il calcolatore\" nel 1979, e ristampato nel 1984.\nInformatizzazione della societ\u00e0.\nSecondo il rapporto Nora-Minc, al centro della crisi si posiziona la crescente informatizzazione della societ\u00e0. Quest'ultima pu\u00f2 sia \"aggravarla\", scrivono, sia \"contribuire a risolverla\". Essa sconvolge il \"sistema nervoso delle organizzazioni e della societ\u00e0 nel suo insieme\". Secondo i due, le civilt\u00e0 moderne presentano un equilibrio garantito dalla presenza dello Stato e delle sue Istituzioni, da una parte, e da una sempre maggiore esuberanza della societ\u00e0 civile, dall'altra. Tra le due entit\u00e0 si posiziona l'informatica.\nTelematica.\nTelematica \u00e8 il neologismo coniato dai due estensori del rapporto per indicare il connubio tra telecomunicazioni e informatica. La telematica prevede modelli pi\u00f9 flessibili di gestione del consenso e apre perci\u00f2 alla creazione di un'\"agor\u00e0\" informatica simile a quella della \"polis\" greca nella quale uomini e donne scambiavano liberamente le proprie idee.\nIntervento dello Stato.\nDal rapporto emerge l'idea professata dai due estensori circa la necessit\u00e0 di un intervento dello Stato il quale ha il dovere di normalizzare le reti, lanciare satelliti, creare banche dati per determinare lo sviluppo di un modello di societ\u00e0 originale con un nuovo modello di crescita. \"Testa di ponte di tale politica: un grande Ministero della Comunicazione\".\nEffetti del rapporto sulla politica nazionale e internazionale.\nGli effetti di tale rapporto sulla politica nazionale sono da considerarsi marginali. Nello stesso anno della stesura, verr\u00e0 votata in Francia una legge sull'informatica e la libert\u00e0 e verr\u00e0 istituita una Commissione \"ad hoc\", la CNIL, incaricata di vigilare sulla sua applicazione. Sempre nel 1978 verr\u00e0 istituita un'ulteriore commissione incaricata di studiare i flussi globali dei dati. Tuttavia la Francia si opporr\u00e0 tenacemente al principio del \"free flow of data\". Inoltre le elezioni del maggio 1981 porteranno al governo la compagine socialista che inaugurer\u00e0 una strategia industriale mirante alla democratizzazione dell'informatica e non all'informatizzazione della societ\u00e0.\nA dispetto di ci\u00f2, gli esperti statunitensi in materia di autostrade dell'informazione ammetteranno di aver tratto miglior profitto dal rapporto Nora-Minc."}
{"id": "2621922", "revid": "298229", "url": "https://it.wikipedia.org/wiki?curid=2621922", "title": "Croce Rossa centrafricana", "text": "La Societ\u00e0 della Croce Rossa centrafricana \u00e8 la societ\u00e0 nazionale di Croce Rossa della Repubblica Centrafricana, stato senza sbocco al mare dell'Africa Centrale. Ha sede nella capitale Bangui.\nStoria.\nLa Croce Rossa centrafricana fu fondata nel 1966; nel 1973 viene riconosciuta dal Comitato Internazionale della Croce Rossa (CICR) e nel 1975 viene ammessa nella \"Lega della Croce Rossa e Mezzaluna Rossa\", l'attuale Federazione (IFRC). A seguite dell'assemblea generale del 1999 una commissione costituita \"ad hoc\" si occup\u00f2 di rivedere lo statuto al fine di separare nettamente le funzioni amministrative e di governo.\nSuddivisioni territoriali.\nAttraverso la sua rete di filiali regionali e locali, la Croce Rossa centrafricana \u00e8 presente in quasi tutte le regioni amministrative del paese.\nAttivit\u00e0.\nPreparazione e risposta ai disastri.\nLa Croce Rossa centrafricana ha pi\u00f9 volte dato prova della propria capacit\u00e0 di far fronte a diversi tipi di situazioni di crisi: ha infatti fornito assistenza sia ai rifugiati provenienti da Ciad, Ruanda, Sudan e, pi\u00f9 recentemente, dalla Repubblica Democratica del Congo, sia alla popolazione centrafricana durante le drammatiche vicende politiche che hanno coinvolto il paese, dalle rivolte popolari del 1996 e 1997 fino al mancato colpo di Stato del 2001.\nUn seminario sulla preparazione al disastro si \u00e8 tenuto nel marzo 1999 con il sostegno della IFRC e della Croce Rossa francese.\nSalute.\nGli sforzi della Croce Rossa centrafricana nel campo della salute si concentrano intorno alla prevenzione dell'HIV/AIDS e delle malattie sessualmente trasmissibili (MST).\nL'Associazione svolge inoltre programmi di vaccinazione e monitoraggio epidemiologico.\nPresso la sede centrale a Bangui la Croce Rossa ha istituito una clinica ostetrica presidiata da un medico con un dispensario farmaceutico.\nGiovent\u00f9.\nLa componente giovanile partecipa attivamente alla campagna di prevenzione dell'HIV/AIDS e altre malattie a trasmissione sessuale, oltre alla formazione nel primo soccorso, la diffusione e la promozione dei principi della Croce Rossa.\nDiffusione.\nLa Societ\u00e0 ha intensificato i suoi sforzi nel campo della diffusione del Diritto Umanitario dall'inizio dei disordini nella capitale.\nLa Croce Rossa centrafricana tiene, in collaborazione con il CICR, seminari di Diritto Internazionale Umanitario presso le Forze Armate. Tiene una rubrica settimanale su una emittente radiofonica e pubblica un notiziario trimestrale.\nRicerca di persone.\nNel luglio 1998, la Societ\u00e0 ha istituito un servizio di ricerca di persone. Il CICR che ha provveduto alla formazione 32 volontari per l'attivit\u00e0 di ricostruzione e mantenimento dei legami familiari."}
{"id": "2621923", "revid": "1543377", "url": "https://it.wikipedia.org/wiki?curid=2621923", "title": "Paipa", "text": "Paipa \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Luis Enr\u00edquez nel 1602, mentre l'istituzione del comune \u00e8 del 1778."}
{"id": "2621924", "revid": "24443", "url": "https://it.wikipedia.org/wiki?curid=2621924", "title": "Rifugio Vaccarone", "text": ""}
{"id": "2621928", "revid": "339392", "url": "https://it.wikipedia.org/wiki?curid=2621928", "title": "Les amours d'Astr\u00e9e et de C\u00e9ladon", "text": ""}
{"id": "2621939", "revid": "1543377", "url": "https://it.wikipedia.org/wiki?curid=2621939", "title": "Pajarito", "text": "Pajarito \u00e8 un comune della Colombia facente parte del dipartimento di Boyac\u00e1."}
{"id": "2621946", "revid": "1305772", "url": "https://it.wikipedia.org/wiki?curid=2621946", "title": "Sarb\u0101z", "text": "Sarb\u0101z (in farsi: \u0633\u0631\u0628\u0627\u0632 , \"Sarb\u0101z\") \u00e8 un villaggio dello shahrest\u0101n di Sarbaz, circoscrizione di Sarbaz, nella provincia di Sistan e Baluchistan nel sudest dell'Iran.\nIl villaggio \u00e8 attraversato dall'omonimo fiume Sarbaz, che sbocca nel vicino Oceano Indiano nella zona nota come Golfo di Oman.\nIl villaggio \u00e8 collegato alla statale 95 iraniana dalla strada Sarbaz-Suran road, che passa nei pressi del confine con il Pakistan conducendo alle citt\u00e0 di Zaboli e di Suran.\nStoria.\nIl villaggio divenne famoso per l'attentato dell'ottobre del 2009 contro i Pasdaran , che uccise sette comandanti delle \"Guardie della Rivoluzione\".\nClima, flora, fauna, orografia.\nLa valle del fiume Sarbaz si trova su un altopiano fluviale, delimitato da montagne desertiche. Nelle zone irrigate il territorio \u00e8 piuttosto verdeggiante con aree dove crescono la palma da datteri e altre coltivazioni. Una specie caratteristica \u00e8 il coccodrillo dal muso corto, una tra le rare specie di fauna selvaggia."}
{"id": "2621947", "revid": "1543377", "url": "https://it.wikipedia.org/wiki?curid=2621947", "title": "Panqueba", "text": "Panqueba \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Hern\u00e1n Perez de Quesada nel 1625."}
{"id": "2621950", "revid": "712828", "url": "https://it.wikipedia.org/wiki?curid=2621950", "title": "Palazzo del supremo", "text": ""}
{"id": "2621951", "revid": "767487", "url": "https://it.wikipedia.org/wiki?curid=2621951", "title": "Simon Zimny", "text": ""}
{"id": "2621953", "revid": "112387996", "url": "https://it.wikipedia.org/wiki?curid=2621953", "title": "Garegnano", "text": "Garegnano (\"Garegnan\" in dialetto milanese, : , detta anche Garegnano Marcido) \u00e8 un quartiere di Milano, posto nella periferia nord-occidentale della citt\u00e0, appartenente al Municipio 8.\nStoria.\nGaregnano venne nominata per la prima volta nel 1346. Nel 1349 fu fondata la Certosa, posta alcune centinaia di metri ad ovest del borgo, e che divenne ben presto l'ente proprietario del comune.\nNell'ambito della suddivisione del territorio milanese in pievi, Garegnano apparteneva alla Pieve di Trenno, e confinava a nord con Musocco, ad est con Villapizzone, a sud con Boldinasco, e ad ovest con Trenno. Nel 1771 contava 616 anime.\nIn et\u00e0 napoleonica, dal 1809 al 1816, Garegnano Marcido fu annessa a Milano, recuperando l'autonomia con la costituzione del Regno Lombardo-Veneto.\nAll'unit\u00e0 d'Italia il paese contava 614 abitanti. Nel 1869 Garegnano fu aggregata a Musocco, comune a sua volta annesso a Milano nel 1923.\nAttualmente il territorio di Garegnano \u00e8 compreso nell'estesa periferia milanese: l'area \u00e8 stata trasformata dalla costruzione del Cimitero di Musocco nel 1895, raggiunto dall'ampio viale Certosa, e dall'Autostrada dei Laghi, che lambisce la Certosa."}
{"id": "2621955", "revid": "149727", "url": "https://it.wikipedia.org/wiki?curid=2621955", "title": "Garegnano Marcido", "text": ""}
{"id": "2621956", "revid": "1543377", "url": "https://it.wikipedia.org/wiki?curid=2621956", "title": "Pauna", "text": "Pauna \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Pedro Lancheros nel 1776, mentre l'istituzione del comune \u00e8 del 1842."}
{"id": "2621957", "revid": "174925", "url": "https://it.wikipedia.org/wiki?curid=2621957", "title": "Succhioni", "text": ""}
{"id": "2621958", "revid": "729019", "url": "https://it.wikipedia.org/wiki?curid=2621958", "title": "Strada dell'Assietta", "text": "La strada dell'Assietta \u00e8 un percorso stradale (ex strada militare) radiato dal novero delle strade militari dal Ministero della difesa (il 04/12/2020), in gran parte sterrato, situato sulle Alpi Cozie, in Piemonte, lungo il crinale montuoso che separa la Val Chisone a sud dalla Val di Susa a nord: partendo da Pian dell'Alpe raggiunge dopo circa 30 chilometri Sestriere, sorpassando in successione diversi valichi montani tutti al di sopra dei 2.000 m di quota ed offrendo oggi un percorso in quota particolarmente pregevole per i panorami offerti su entrambe le valli.\n\u00c8 gestita dalla Citt\u00e0 Metropolitana di Torino. Essendo una strada di alta montagna, \u00e8 prevista una chiusura invernale dal 31 ottobre al 30 giugno di ogni anno. In estate il transito ai mezzi motorizzati \u00e8 regolamentato.\nOrigine.\nHa origine militare, la cui costruzione \u00e8 stata motivata dal fatto di poter raggiungere e proteggere le opere militari poste nella zona del colle dell'Assietta e della vicina Testa dell'Assietta; tra queste spicca particolarmente il Forte del Gran Serin che pu\u00f2 essere raggiunto esclusivamente a piedi, in quanto la strada \u00e8 chiusa al traffico veicolare.\nCaratteristiche.\nPercorso.\nPartendo dal Pian dell'Alpe si sale dolcemente passando ai piedi della Cima Ciantiplagna (2.849 m), della Punta Vallette (2.743 m), del Gran Pel\u00e0 (2.692 m) e della Punta del Gran Serin (2.629 m) arrivando cos\u00ec al Colle dell'Assietta (2.472 m). Dopo continua un po' sul versante della Val Chisone e un po' sul versante della Val di Susa e attraversa nell'ordine i seguenti colli: Colle Lauson, Colle Blegier (2.381 m), Colle Costa Piana (2.313 m), Colle Bourget (2.299 m) ed il Colle Basset (2.424 m). Passa inoltre sotto i seguenti monti: Testa dell'Assietta (2.566 m), Testa di Mottas (2.547 m), Monte Gran Costa (2.615 m), Monte Blegier (2.585 m), Monte Genevris (2.533 m), Monte Triplex (2.507 m) ed il Monte Fraiteve (2.701 m).\nManifestazioni sportive.\nIl percorso, altamente spettacolare, \u00e8 conosciuto anche per la gara amatoriale MTB denominata \"Tour dell'Assietta\"."}
{"id": "2621962", "revid": "131358", "url": "https://it.wikipedia.org/wiki?curid=2621962", "title": "Croce gheronata", "text": ""}
{"id": "2621964", "revid": "767487", "url": "https://it.wikipedia.org/wiki?curid=2621964", "title": "Paul Aimson", "text": "Carriera.\nClub.\nDurante la sua carriera ha giocato con Manchester City, York City, Bury, Bradford City, Huddersfield Town, nuovamente York City, Bournemouth e Colchester United, giocando dal 1961 al 1974. \u00c8 morto il 9 gennaio 2008, dopo un attacco di cuore."}
{"id": "2621965", "revid": "1543377", "url": "https://it.wikipedia.org/wiki?curid=2621965", "title": "Paya", "text": "Paya \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un gruppo di gesuiti nel 1600."}
{"id": "2621966", "revid": "15756", "url": "https://it.wikipedia.org/wiki?curid=2621966", "title": "The Music's No Good Without You", "text": "The Music's No Good Without You \u00e8 il primo singolo estratto per l'Europa ed il secondo per l'America dall'album \"Living Proof\" della cantante e attrice statunitense Cher.\nInformazioni sul brano e pubblicazione.\nLa canzone \u00e8 stata scritta da Cher, James Thomas, Mark Taylor e Paul Barry, e prodotta da Mark Taylor, James Thomas e Jeff Taylor. \u00c8 un brano di genere dance-pop e Eurodisco, che fa ampio uso dell'autotune.\n\"The Music's No Good Without You\" \u00e8 stata scritta, incisa e pubblicata come singolo nel corso del 2001.\nLa canzone fu interpretata all'interno di diversi show televisivi in Europa, ma mai all'interno del suo tra 2002 e 2005.\n\"A Different Kind of Love Song\" fu usata come b-side del disco singolo. Alcuni remix furono prodotti da Almighty e Warren Clark.\nFu pubblicata come singolo il 27 novembre 2001 per Europa e Canada, e solo il 13 agosto 2002 negli Stati Uniti.\nSuccesso commerciale.\n\"The Music's No Good Without You\" era stata pensata per bissare il successo di \"Believe\", ma fu una hit solamente al di fuori degli Stati Uniti.\n\"The Music's No Good Without You\" divenne il primo singolo per un artista statunitense a raggiungere la posizione numero 1 in Russia.\nIl singolo di Cher entr\u00f2, tra le altre, nelle top 10 di Polonia, Repubblica Ceca e Spagna.\nLa canzone di Cher ha riscosso un ottimo successo radiofonico in Italia, arrivando alla posizione numero 6 della classifica italiana, restandoci per alcune settimane.\nNel Regno Unito arriv\u00f2 alla posizione numero 8, rendendo Cher l'unica artista donna ad avere delle top 10 hit nella classifica britannica in ogni decade a partire dagli anni sessanta (la sua prima top 10 hit fu \"All I Really Want to Do\" nel 1965). Complessivamente il singolo arriv\u00f2 alla posizione numero 18 in Europa.\nNegli Stati Uniti l'album \"Living Proof\" non fu pubblicato prima del febbraio 2002, e il suo singolo di lancio fu \"Song for the Lonely\". Quando \"The Music's No Good Without You\" fu pubblicato come singolo negli USA assieme a \"A Different Kind of Love Song\", Cher era gi\u00e0 in tour, e il singolo soffr\u00ec della mancanza di promozione da parte della cantante.\n\"The Music's No Good Without You\" fu lanciata come singolo solo per i club americani, raggiungendo la posizione numero 19 della Hot Dance Club Play chart.\nVideo musicale.\nIl videoclip di \"The Music's No Good Without You\" segue nella sua trama i testi della canzone, ed \u00e8 di ambientazione fantascientifica. Nel videoclip Cher, con lunghi capelli biondi, interpreta una regina spaziale nel suo palazzo su un asteroide. \u00c8 triste perch\u00e9 il suo uomo l'ha lasciata ed \u00e8 sola, sebbene sia circondata da molti cortigiani. Nelle futuristiche sale del palazzo, dei ballerini interpretano delle coreografie. Nel corso della trama del video la regina scrive una lettera dove prega il suo amore di ritornare, sebbene sappia che questi non ha pi\u00f9 bisogno di lei. Verso la fine del video, Cher mette il messaggio in una bottiglia vuota e lo espelle dall'astronave, inviandolo nello spazio. Alla fine del video si scopre che non \u00e8 la prima lettera che invia perch\u00e9 ci sono dozzine di bottiglie che orbitano nello spazio, che si stagliano contro una grande luce stellare.\nLa Warner cre\u00f2 anche un video per il remix di \"The Music's No Good Without You\", intitolato Almighty Edit, utilizzando le stesse scene del video ufficiale.\nNel 2001 \"The Music's No Good Without You\" fu pubblicato nel Regno Unito in un box set con il video in formato PAL, la canzone e tre immagini promozionali.\nTracce.\n\"A Different Kind of Love Song/The Music's No Good Without You\".\nUS CD Maxi-Single \nUS 2 x 12\" Vinyl \nStessa lista tracce di \"US CD Maxi-Single\" ma senza \"A Different Kind of Love Song\" (Lenny B's Different Kind of Club Mix).\n\"The Music's No Good Without You\".\nUS 2 x 12\" Vinyl\nUS and UK 8 Track Promotional 12\" Vinyl \nGermany CD Maxi-Single \nUK CD Single Pt. 1 \nUK CD Single Pt. 2 \nUK 12\" Vinyl "}
{"id": "2621984", "revid": "1543377", "url": "https://it.wikipedia.org/wiki?curid=2621984", "title": "Paz de R\u00edo", "text": "Paz de R\u00edo \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un gruppo di francescani nel 1824, mentre l'istituzione del comune \u00e8 del 1830."}
{"id": "2621994", "revid": "1782831", "url": "https://it.wikipedia.org/wiki?curid=2621994", "title": "Blue Dragon (serie animata)", "text": " \u00e8 una serie televisiva anime basata sul videogioco \"Blue Dragon\". La prima stagione fu trasmessa su TV Tokyo in 51 episodi dal 7 aprile 2007 al 29 marzo 2008, mentre dal successivo 5 aprile al 28 marzo 2009 fu trasmessa sulla stessa rete una seconda stagione, intitolata in originale , sempre in 51 episodi. La serie presenta un cast vocale differente da quello del videogioco, e si discosta da esso anche per quanto riguarda gran parte della trama.\nTrama.\nLa storia \u00e8 ambientata in un mondo dove le strutture sociali del passato si mischiano con tecnologie futuristiche; \nIn particolare, gli uomini possono sfruttare nelle loro battaglie il grande potere delle ombre, una manifestazione fisica delle loro anime. Tali ombre possono essere naturali (le quali si trasmettono di generazione in generazione, e ce ne sono solo sette), create artificialmente oppure false.\nPrima Stagione\nSotto la minaccia del malvagio Nene, un essere con l'obbiettivo di dominare il mondo, i giovani Shu, Kluke, Marumaro e Bouquet partono insieme a Zola e Jiro in un epico viaggio per combattere contro la tirannia. Ad aiutarli in questa avventura ci saranno le loro ombre Blue Dragon, Fenice, Tigre, Hippo, Pipistrello Assassino e Minotauro, creature dagli enormi poteri, le quali sono baluardi di una eterna battaglia forse pi\u00f9 grande di ci\u00f2 che si immaginava all'inizio.\nSeconda Stagione\nDue anni dopo gli eventi della prima stagione, Shu e Bouquet (oramai divenuta la sua compagna) incontrano Noi, un misterioso essere con la capacit\u00e0 di ridare le ombre agli evocatori che l'hanno perduta. Intuendo l'arrivo di una nuova minaccia, i due giovani partono insieme a Noi in un nuovo, straordinario viaggio dove troveranno amici vecchi e nuovi, faranno nuove scoperte e affronteranno numerose, numerose prove.\nTrasmissione.\nIl 16 aprile 2007 Viz Media annunci\u00f2 di aver acquistato i diritti di distribuzione della serie in America, Europa e Oceania. Una versione doppiata in inglese fu trasmessa su Cartoon Network dal 28 marzo 2008, presentando (oltre a una sigla realizzata ex novo) numerose modifiche atte prevalentemente a censurare qualunque accenno di nudit\u00e0, sensualit\u00e0 e violenza, sia nel video che nei dialoghi. La maggior parte delle censure riguardano il personaggio di Bouquet, il cui seno prosperoso fu nascosto tramite interventi in computer grafica, tagli e sostituzioni di inquadrature. Inoltre gli episodi furono adattati al rapporto in tramite un processo di \"pan and scan\", e la colonna sonora fu in gran parte rimossa o sostituita.\nLa prima stagione fu trasmessa in Italia dal 6 aprile 2009 su Cartoon Network, presentando le stesse modifiche della versione in inglese. Dal successivo 14 settembre fu replicata in chiaro su Italia 1, con una nuova sigla cantata da Giorgio Vanni e Cristina D'Avena. La seconda stagione fu trasmessa dal 18 febbraio 2010 su Italia 1, interrompendosi il 14 novembre con l'episodio 41. I successivi furono trasmessi dal giorno successivo al 24 novembre su Cartoon Network, che aveva a sua volta iniziato la trasmissione a ottobre.\nEpisodi.\nSeconda stagione.\nIn Italia i primi tre episodi sono stati divisi e trasmessi in due parti."}
{"id": "2621996", "revid": "486946", "url": "https://it.wikipedia.org/wiki?curid=2621996", "title": "Gran Turismo Mobile", "text": ""}
{"id": "2621997", "revid": "1543377", "url": "https://it.wikipedia.org/wiki?curid=2621997", "title": "Pesca (Colombia)", "text": "Pesca \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Juan de San Mart\u00edn nel 1548."}
{"id": "2622012", "revid": "287204", "url": "https://it.wikipedia.org/wiki?curid=2622012", "title": "Cima Ciantiplagna", "text": "La Cima Ciantiplagna (2.849 ) \u00e8 una montagna delle Alpi del Monginevro nelle Alpi Cozie. Si trova in Piemonte, nella Provincia di Torino.\nCaratteristiche.\nLa montagna ha una forma di dosso erboso poco appariscente ed \u00e8 collocata lungo la linea di cresta che separa la val Chisone dalla Val di Susa, posta proprio al vertice della cresta montuosa che si diparte ad ovest del colle delle Finestre.\nSotto la vetta della montagna corre una vecchia strada militare che unisce le vecchie postazioni militari alla strada dell'Assietta, un lungo percorso sterrato (aperto al transito dei mezzi motorizzati nei periodi sgombri di neve) che collega il Pian dell'Alpe di Usseaux a Sestriere.\nAccesso alla vetta.\n\u00c8 possibile salire sulla vetta partendo dal colle delle Finestre, prima attraverso una comoda ex strada militare (chiusa al transito con una sbarra) che inizia pochi metri al di sotto del colle scendendo verso il versante della Val Chisone e che porta fino a 50\u00a0m sotto la cima passando dal colle della Vecchia (2.605\u00a0m). Il tratto finale, molto breve, \u00e8 invece su sentiero. Si tratta di un percorso escursionistico facile, classificato come E."}
{"id": "2622014", "revid": "1573940", "url": "https://it.wikipedia.org/wiki?curid=2622014", "title": "Chrysochraon dispar", "text": "Chrysochraon dispar () \u00e8 un insetto ortottero della famiglia Acrididae.\nDescrizione.\nLa specie \u00e8 caratterizzata da un marcato dimorfismo sessuale.\nI maschi raggiungono una lunghezza intorno ai 19\u00a0mm ed hanno una livrea cangiante di colore dal giallo al verde metallico. Le parti inferiori dei femori posteriori e delle tibie sono bordeaux. Le ali sono lunghe quasi quanto l'addome.\nLe femmine possono raggiungere una dimensione di circa 30 millimetri, e sono di colore grigio-marrone. Le loro ali sono iposviluppate, come quelle delle ninfe. Le zampe posteriori sono di colore giallo.\nDistribuzione e habitat.\nLa specie ha un areale euro-asiatico.\nIn Italia \u00e8 presente soltanto in Trentino (sottospecie \"Chrysochraon dispar dispar\"), Veneto (ssp. \"Chrysochraon dispar giganteus\") e Friuli-Venezia Giulia (entrambe le sottospecie) ."}
{"id": "2622028", "revid": "61051", "url": "https://it.wikipedia.org/wiki?curid=2622028", "title": "Lampanyctus crocodilus", "text": "Il pesce lanterna coccodrillo (Lampanyctus crocodilus) \u00e8 un pesce abissale della famiglia Myctophidae.\nDistribuzione e habitat.\nSi incontra nel mar Mediterraneo e nell'Oceano Atlantico settentrionale fino al 50\u00ba parallelo nord. \u00c8 comune nei mari italiani, tranne nell'Adriatico dove \u00e8 raro. Nonostante la sua frequenza spiaggia raramente sulle rive dello stretto di Messina.\nHa abitudini pelagiche e si trova in acque libere in corrispondenza di fondali molto profondi. Si incontra fino a 2000 metri e mai sopra i 400.\nDescrizione.\nRispetto agli altri pesci lanterna, questa specie ed il simile pesce lanterna minore hanno una caratteristica grande bocca che supera di un lungo tratto l'occhio che da loro un aspetto \"da acciuga\". Sono comunque necessari i caratteri dei fotofori per avere un'identificazione certa, (per la legenda dei fotofori vedere la voce Myctophidae). In questa specie il quarto POL \u00e8 situato pi\u00f9 in alto degli altri e sembra quasi un secondo fotoforo POL. Sono presenti sia le Gs che le Gi in entrambi i sessi. Le pinne pettorali sono lunghe fino almeno al bordo posteriore della pinna dorsale, anche le ventrali sono lunghe. La pinna adiposa porta un fotoforo. La pinna caudale ha i primi raggi sia sopra che sotto trasformati in spine. Tra l'occhio e l'opercolo sono presenti tre fotofori.\nIl colore \u00e8 bruno nero con fianchi argentei.\n\u00c8 uno dei pi\u00f9 grandi Mictofidi conosciuti, raggiunge una lunghezza di 30 cm.\nRiproduzione.\nAvviene durante tutto l'anno. Le larve vivono in acque superficiali.\nPesca.\nAvviene solo occasionalmente, durante la pesca a strascico. Le carni sono buone anche se non commerciate."}
{"id": "2622030", "revid": "486946", "url": "https://it.wikipedia.org/wiki?curid=2622030", "title": "Associazione Sportiva Giarre Calcio", "text": ""}
{"id": "2622031", "revid": "174925", "url": "https://it.wikipedia.org/wiki?curid=2622031", "title": "Secondo libro dei re", "text": ""}
{"id": "2622033", "revid": "174925", "url": "https://it.wikipedia.org/wiki?curid=2622033", "title": "Libro di Jeremiah", "text": ""}
{"id": "2622035", "revid": "281901", "url": "https://it.wikipedia.org/wiki?curid=2622035", "title": "Pesce lanterna coccodrillo", "text": ""}
{"id": "2622036", "revid": "339392", "url": "https://it.wikipedia.org/wiki?curid=2622036", "title": "Felipe Hinojosa", "text": ""}
{"id": "2622040", "revid": "281901", "url": "https://it.wikipedia.org/wiki?curid=2622040", "title": "Lampanyctus pusillus", "text": "Il pesce lanterna minore (Lampanyctus pusillus) \u00e8 un pesce abissale della famiglia Myctophidae.\nDistribuzione e habitat.\nVive in tutti gli oceani nella fascia subtropicale e temperata calda, compreso il mar Mediterraneo e tutti i mari italiani dove \u00e8 per\u00f2 rara.\nSi incontra almeno fino a 1000 metri, in corrispondenza di acque assai pi\u00f9 profonde. Ha abitudini pelagiche di profondit\u00e0.\nDescrizione.\n\u00c8 molto simile all'affine pesce lanterna coccodrillo come aspetto generale, si differenzia da questa specie per i seguenti caratteri:\nPesca.\nOccasionale, con reti pelagiche di profondit\u00e0."}
{"id": "2622041", "revid": "24443", "url": "https://it.wikipedia.org/wiki?curid=2622041", "title": "Ciantiplagna", "text": ""}
{"id": "2622042", "revid": "125786852", "url": "https://it.wikipedia.org/wiki?curid=2622042", "title": "Radiofreccia (emittente radiotelevisiva)", "text": "Radiofreccia \u00e8 un'emittente radiotelevisiva del gruppo RTL 102.5 dedicata alla musica rock internazionale.\nStoria.\nDopo aver acquistato da Radio Padania Libera la concessione comunitaria per trasmettere in tutta Italia, nell'ottobre del 2016 Lorenzo Suraci lancia Radiofreccia, che era comunque gi\u00e0 attiva con il nome di RTL Rock sul canale 258 del digitale terrestre e su Internet. L'emittente dichiara di ispirarsi al periodo delle radio libere degli anni '70; Luciano Ligabue ha autorizzato l'uso del nome tratto dall'omonimo film.\nIl 26 ottobre 2016 ha cominciato le trasmissioni al 258 del digitale terrestre nel mux TIMB 1, con una copia \"HD\" al 558 che per\u00f2 trasmette in SD. L'audio dell'emittente \u00e8 anche diffuso in FM e DAB+.\nIl 12 gennaio 2017 ha cominciato le trasmissioni in chiaro sul satellite in HD nativo al canale 738 di Sky e 34 di Tiv\u00f9sat.\nDal 1\u00ba dicembre 2020 il canale, insieme a RTL 102.5 TV e a Radio Zeta, trasmette sul digitale terrestre solo in alta definizione.\nA febbraio 2022 i programmi hanno iniziato a ricevere una loro sigla (in genere si tratta del riff di una canzone il cui titolo ricorda il nome del programma).\nLa voce dei promo dell'emittente \u00e8 del doppiatore Roberto Pedicini."}
{"id": "2622051", "revid": "1971044", "url": "https://it.wikipedia.org/wiki?curid=2622051", "title": "Operazione Tempesta Invernale", "text": "Operazione Tempesta Invernale (in tedesco: \"Unternehmen Wintergewitter\") era il nome in codice assegnato dalla Wehrmacht tedesca alla controffensiva sferrata dal Gruppo d'armate del Don, al comando del feldmaresciallo Erich von Manstein, per andare in soccorso della 6\u00aa Armata, rimasta accerchiata in una grande sacca tra il Don e il Volga a seguito degli sviluppi sfavorevoli nel settore di Stalingrado.\nCombattuta durante la campagna sul Fronte orientale nella seconda guerra mondiale, la controffensiva ebbe inizio il 12 dicembre 1942: inizialmente raggiunse alcuni successi e le Panzer-Division di rinforzo, dopo aspri combattimenti contro le forze corazzate sovietiche nel rigido clima invernale, giunsero fino a circa 50\u00a0km dal perimetro della sacca di Stalingrado.\nTuttavia, l'Operazione Tempesta Invernale si concluse con un totale fallimento strategico a causa dell'insufficienza dei mezzi a disposizione dei tedeschi, dell'afflusso di ingenti riserve meccanizzate dell'Armata Rossa e degli sviluppi catastrofici per l'Asse della situazione generale nel teatro meridionale del fronte orientale dopo lo sfondamento sovietico nell'area del Medio Don e il crollo dell'Armata italiana in Russia.\nIl fallimento della controffensiva tedesca segn\u00f2 definitivamente le sorti della 6\u00aa Armata ormai completamente isolata e indebolita dalla mancanza di adeguati rifornimenti; le esauste formazioni sopravvissute vennero distrutte dopo un'ulteriore offensiva sovietica, che si concluse il 2 febbraio 1943 segnando la fine definitiva della cruenta battaglia di Stalingrado.\nSituazione strategica.\nLe decisioni di Hitler.\nLa battaglia di Stalingrado, in corso dall'estate 1942 sul Fronte orientale della seconda guerra mondiale, aveva avuto una svolta decisiva a partire dal 19 novembre 1942 con l'inizio dell'operazione Urano, la grande controffensiva a tenaglia dell'Armata Rossa che si era conclusa in pochi giorni con la distruzione di gran parte delle truppe rumene schierate a fianco dei tedeschi, e con l'accerchiamento completo, il 23 novembre 1942, della potente 6\u00aa Armata tedesca che dall'agosto 1942 era impegnata in sfibranti combattimenti all'interno delle rovine della citt\u00e0 di Stalingrado. Le truppe tedesche accerchiate erano rimase ferme all'interno di una grande sacca, completamente isolate dal resto dello schieramento della Wehrmacht.\nLa decisione di Adolf Hitler di non concedere libert\u00e0 d'azione al generale Friedrich Paulus, comandante della 6\u00aa Armata, ordinandogli invece di mantenere il fronte sul Volga, organizzare una difesa in tutte le direzioni e attendere aiuto dall'esterno, era maturata ancor prima dell'effettivo verificarsi dell'accerchiamento: gi\u00e0 il pomeriggio del 21 novembre 1942, infatti, il F\u00fchrer aveva ordinato sia al generale Maximilian von Weichs, comandante del Gruppo d'armate B, sia al generale Paulus di rimanere sulle posizioni nonostante il pericolo di un temporaneo accerchiamento.\nIl giorno precedente aveva avuto un primo colloquio al Berghof di Berchtesgaden, dove al momento risiedeva, con il generale Hans Jeschonnek, capo di Stato maggiore della Luftwaffe, che probabilmente diede qualche ottimistica assicurazione sulla fattibilit\u00e0 di un ponte aereo per rifornire le truppe eventualmente accerchiate. Sempre il 21 novembre Hitler richiam\u00f2 anche dal fronte di Leningrado il prestigioso feldmaresciallo Erich von Manstein per assegnargli il comando di un nuovo Gruppo d'armate schierato sul Don, con l'incarico di ristabilire la situazione nell'area del Don del Volga.\nTale decisione conferma che Hitler, invece di pensare a una ritirata, contava di ribaltare rapidamente la situazione e ottenere un nuovo successo. Sempre il 21 novembre Hitler ebbe un colloquio telefonico con Hermann G\u00f6ring che il giorno dopo si rec\u00f2 personalmente all'Obersalzberg e verosimilmente in queste occasioni il \"Reichmarshall\", con la sua consueta leggerezza, diede ulteriori assicurazioni al F\u00fchrer sulla fattibilit\u00e0 del ponte aereo. Il 23 novembre, il giorno della chiusura effettiva della sacca, Hitler ripart\u00ec in treno dall'Obersalzberg per ritornare al suo quartier generale di Rastenburg in Prussia Orientale, ma durante il viaggio mantenne contatti telefonici con il generale Kurt Zeitzler, capo di Stato maggiore generale dell'esercito tedesco, confermando la decisione di proibire una ritirata immediata della 6\u00aa Armata e di mantenere le posizioni, organizzando un'ampia difesa circolare che comprendesse alcuni aeroporti, principalmente quelli di Gumrak e Pitomnik, utili per un ponte aereo.\nNonostante i ripetuti appelli del generale Paulus, sostenuti sia dal generale von Weichs, comandante del Gruppo d'armate B, sia dal generale Wolfram von Richthofen, comandante della Luftflotte 4, che manifest\u00f2 forti dubbi sulla fattibilit\u00e0 di un rifornimento prolungato delle truppe per via aerea, Hitler rimase irremovibile. Giunto a Rastenburg la sera del 24 novembre, il F\u00fchrer prese la decisione definitiva, dopo un nuovo contrasto con il generale Zeitzler, e diram\u00f2 alla 6\u00aa Armata il suo \"F\u00fchrerbefehl\", l'ordine tassativo con cui riconfermava la decisione di non abbandonare Stalingrado e il fronte sul Volga, di organizzare una grande sacca difensiva a 360 gradi, di attivare prontamente un ponte aereo per assicurare rifornimenti adeguati e di costituire un nuovo raggruppamento strategico con l'afflusso di riserve, per sferrare una controffensiva e liberare le truppe accerchiate.\nIl generale Paulus, dopo alcuni contrasti con i suoi subordinati, in particolare con il generale Walther von Seydlitz-Kurzbach, decise di ubbidire agli ordini di Hitler: la 6\u00aa Armata rimase quindi in una grande sacca, che divenne nota come il \"Kessel\", il calderone, tra i soldati tedeschi e che venne identificata dalla propaganda nazista come la \"Festung Stalingrad\", la \"fortezza Stalingrado\" secondo l'enfatica denominazione hitleriana. All'interno della sacca, che misurava circa 160\u00a0km di circonferenza, le truppe tedesche organizzarono una precaria difesa in tutte le direzioni, contando sui rifornimenti aerei e attendendo il soccorso dall'esterno.\nIl \"Kessel\" di Stalingrado.\nLe truppe accerchiate ammontavano a cinque corpi d'armata (XIV. Panzerkorps, IV. Armeekorps, VIII. Armeekorps, XI. Armeekorps e LI. Armeekorps), per un totale di venti divisioni (tre divisioni corazzate - 14. Panzer-Division, 16. Panzer-Division e 24. Panzer-Division, tre divisioni motorizzate - 3\u00aa, 29\u00aa e 60\u00aa - quattordici divisioni di fanteria - 44\u00aa, 71\u00aa, 76\u00aa, 79\u00aa, 94\u00aa, 100\u00aa \"j\u00e4ger\", 113\u00aa, 295\u00aa, 297\u00aa, 305\u00aa, 371\u00aa, 376\u00aa, 384\u00aa, 389\u00aa). Nella sacca erano rimaste bloccate anche due divisioni rumene (1\u00aa Divisione cavalleria e 20\u00aa Divisione fanteria), un reggimento croato e alcune decine di italiani (reparti autieri del 127\u00b0 e 248\u00b0 autoreparto), oltre a numerosi reparti logistici, di artiglieria pesante campale e contraerea (9\u00aa Divisione FlaK del generale Pickert), del genio e battaglioni di pionieri d'assalto. Un totale variabile, secondo le fonti, tra i 250\u00a0000 e i 330\u00a0000 soldati.\nLa decisione di Hitler era motivata principalmente da ragioni di prestigio, dopo le ripetute assicurazioni di vittoria manifestate pubblicamente dal F\u00fchrer in persona, ma anche da considerazioni di strategia. In particolare, veniva considerata di dubbia fattibilit\u00e0 una ritirata organizzata nel rigido clima russo da parte del gran numero di truppe e materiali accerchiati. Veniva inoltre considerato indispensabile il mantenimento delle posizioni sul Volga, in vista di future operazioni ma anche per salvaguardare le comunicazioni con il raggruppamento tedesco avventuratosi nel Caucaso.\nInoltre i precedenti rifornimenti aerei delle sacche a Demjansk e Cholm nell'inverno 1941-1942, coronati da pieno successo, davano speranza di poter sostenere e rifornire per un periodo indefinito le truppe accerchiate, anche se numericamente di consistenza tripla rispetto all'esperienza di Demjansk, in attesa di un soccorso dall'esterno in cui la consueta superiorit\u00e0 delle Panzer-Divisionen tedesche, opportunamente richiamate da altri fronti, avrebbe potuto nuovamente manifestarsi. Queste concezioni non erano espresse solo da Hitler ma anche da molti esperti generali dell'OKW, dell'OKH (come si evidenzia dalle annotazioni presenti nel Diario di Guerra del OKW) e soprattutto dallo stesso feldmaresciallo Erich von Manstein che, giunto al suo Quartier generale tattico di Novo\u010derkassk il 26 novembre, manifest\u00f2 inizialmente ottimismo e support\u00f2 la decisione di Hitler di mantenere la 6\u00aa Armata nella sacca di Stalingrado.\nL'ottimismo del feldmaresciallo von Manstein, svanito molto presto di fronte alle oggettive difficolt\u00e0 della situazione, si basava probabilmente sull'errata comprensione della reale forza delle formazioni sovietiche, delle difficolt\u00e0 del ponte aereo, dei problemi posti dal terreno, dal clima e dalla difficolt\u00e0 di organizzare in tempo utile la prevista controffensiva di salvataggio con le forze necessarie, pur inizialmente generosamente promesse da Hitler.\nI combattimenti dopo l'accerchiamento della 6\u00aa Armata.\nIl nuovo Gruppo d'armate del Don era costituito inizialmente solo dai deboli resti delle forze tedesco-rumene appartenenti a quella parte della 4. Panzerarmee sfuggita all'accerchiamento e dei comandi di retrovia travolti dall'offensiva sovietica del 19 novembre, fortunosamente riorganizzati in \"kampfgruppen\" improvvisati grazie all'abilit\u00e0 tattica del generale Walther Wenck, nominato capo di stato maggiore dei resti della 3\u00aa Armata rumena. Le truppe di rinforzo promesse da Hitler, quattro divisioni corazzate, una divisione da montagna, quattro divisioni di fanteria e tre divisioni campali della Luftwaffe, arrivarono con grande lentezza e inoltre dovettero essere impiegate in parte per contenere la ulteriore avanzata sovietica.\nL'eccellente 11. Panzer-Division, al comando del generale Hermann Balck, dotata di circa 70 carri armati e proveniente dal settore centrale del fronte, arriv\u00f2 nella retrovie della linea del \u010cir il 6 dicembre 1942 e venne assegnata al nuovo \"Distaccamento d'armata Hollidt\" che, al comando del generale Karl-Adolf Hollidt, aveva assunto il controllo delle forze sparse tedesco-rumene sopravvissute alla disfatta. La divisione corazzata dovette subito intervenire per fermare il nuovo attacco della 5\u00aa Armata carri del generale P. L. Romanenko. Il generale Nikolaj Vatutin, comandante del Fronte Sud-Ovest, aveva rinforzato con numerosi mezzi corazzati l'armata del generale Romanenko che il 7 dicembre sferr\u00f2 un'offensiva lungo il \u010cir tra Surovikino e Lisinskij con alcune divisioni di fucilieri, il 3\u00ba Corpo di cavalleria della Guardia e il 1\u00ba Corpo carri del generale Butkov, equipaggiato con circa 200 carri armati. Mentre gli attacchi dei fucilieri e della cavalleria non raggiunsero risultati, i mezzi corazzati del generale Butkov avanzarono a sud del \u010cir per cercare di prendere alle spalle le difese tedesche dell'importante testa di ponte di Ni\u017ene \u010cirskaja.\nIl mattino dell'8 dicembre i carri armati dell'11. Panzer-Division iniziarono un'abile manovra aggirante a ovest e a nord; i panzer del generale Balck sorpresero e distrussero le colonne motorizzate della fanteria sovietica e quindi arrivarono alle spalle delle brigate corazzate del 1\u00ba Corpo carri che, colte di sorpresa, bloccate a sud e attaccate da nord, si batterono tenacemente per tutto il giorno intorno alla Fattoria Statale n. 79. Due brigate sovietiche furono distrutte e i superstiti dovettero ripiegare rapidamente durante la notte abbandonando il terreno conquistato. La 11. Panzer-Division del generale Balck rivendic\u00f2 la distruzione di 53 mezzi corazzati nemici al costo di 10 carri armati distrutti o danneggiati.\nL'Alto comando sovietico, nonostante gli insuccessi, era deciso a continuare gli attacchi lungo la linea del \u010cir; lo Stavka riteneva essenziale guadagnare importanti posizioni tattiche a sud del fiume e soprattutto mantenere impegnate le forze meccanizzate tedesche del XXXXVIII. Panzerkorps individuate nel settore di cui si temeva la partecipazione a un'eventuale controffensiva di sblocco in direzione della sacca di Stalingrado. Di conseguenza la 5\u00aa Armata carri fu rapidamente rinforzata con l'afflusso del 5\u00ba Corpo meccanizzato, equipaggiato con 200 carri armati di produzione britannica, e venne costituita la nuova 5\u00aa Armata d'assalto, affidata al generale Markian Popov con il compito di attaccare le teste di ponte tedesche sul \u010cir e sul Don di Ry\u010dkovskij e Ver\u010dne \u010cirskaja. Gli attacchi sovietici ripresero il 9 dicembre 1942.\nIl 1\u00ba Corpo carri aveva subito pesanti perdite contro l'11. Panzer-Division l'8 dicembre e non fu quindi in grado di raggiungere risultati nel settore della testa di ponte sul \u010cir a Ostrovskij; i panzer tedeschi, insieme alla 336\u00aa Divisione fanteria, contrattaccarono, inflissero altre perdite ai reparti nemici e guadagnarono terreno anche se non riuscirono a eliminare completamente la testa di ponte. Nel settore occidentale di Surovikino invece il 5\u00ba Corpo meccanizzato del generale Volkov e due divisioni di fucilieri sovietiche dopo alcuni attacchi falliti il 9 dicembre, il 10 dicembre riuscirono a costituire due nuove teste di ponte a sud del fiume dopo aver superato la resistenza del \"kampfgruppe Stahel\". L'11 dicembre i sovietici ripresero gli attacchi e guadagnarono altro terreno a sud del \u010cir; l'11. Panzer-Division fu quindi nuovamente costretta a intervenire. Dopo una marcia notturna, il generale Balck attacc\u00f2 per primo all'alba del 12 dicembre le formazioni del 1\u00ba Corpo carri del generale Butkov e della 333\u00aa e 47\u00aa Divisione di fucilieri che avanzavano verso sud da Lisinskij e Ostrovskij e insieme alla 336\u00aa Divisione fanteria riguadagn\u00f2 il terreno perduto; quindi l'11. Panzer-Division si port\u00f2 subito a nord-ovest e nel pomeriggio del 12 dicembre contrattacc\u00f2 il 5\u00ba Corpo meccanizzato del generale Volkov. Dopo duri scontri i sovietici furono fermati ma la divisione corazzata tedesca, molto indebolita dopo i continui spostamenti e combattimenti, non pot\u00e9 eliminare le teste di ponte a sud del fiume \u010cir.\nLa 11. Panzer-Division si esaur\u00ec per settimane nei logoranti scontri sulla linea del fiume \u010cir per respingere i ripetuti attacchi sovietici in quel settore sferrati dalla 5\u00aa Armata carri e dalla 5\u00aa Armata d'assalto del generale Popov che, pur fallendo con dure perdite, impedirono il suo impiego per la prevista controffensiva di salvataggio.\nLa controffensiva tedesca.\nPiani e preparativi.\nIl piano del feldmaresciallo von Manstein, infatti, prevedeva inizialmente una controffensiva a due punte con il XXXXVIII. Panzerkorps del generale Otto von Knobelsdorff che, ricostituito dopo le sconfitte dell'Operazione Urano intorno alla 11. Panzer-Division, avrebbe attaccato dalla testa di ponte sul fiume \u010cir di Ni\u017ene \u010cirskaja direttamente verso est; e con il LVII. Panzerkorps del generale Friedrich Kirchner che, richiamato dal Caucaso e costituito con la 23. Panzer-Division - circa 30 carri operativi - e la molto pi\u00f9 potente 6. Panzer-Division - con 159 panzer ultimo modello - proveniente dalla Francia, sarebbe passato all'offensiva dalla regione di Kotel'nikovo in direzione nord verso la sacca..\nI contrattempi sul fronte del \u010cir, i ritardi nell'arrivo dei rinforzi promessi e la loro incompletezza costrinsero il feldmaresciallo von Manstein a rinviare l'inizio della sua offensiva con conseguente ulteriore logoramento delle truppe accerchiate - a causa del fallimento del ponte aereo - e rafforzamento delle difese sovietiche; il comandante del Gruppo d'armate del Don inoltre dovette modificare i suoi piani, cancellando l'attacco sul \u010cir e concentrando la spinta offensiva sul solo raggruppamento del generale Hermann Hoth schierato nell'area di Kotel'nikovo, costituito in pratica dal solo LVII. Panzerkorps del generale Kirchner con due Panzer-Division, debolmente supportato sul suo fianco destro dai resti delle divisioni rumene della 4\u00aa Armata, disfatte durante l'operazione Urano. L'attacco avrebbe avuto inizio solo il 12 dicembre. e venne preceduto da una serie di combattimenti preliminari da parte della 6. Panzer-Division che, appena arrivata per ferrovia nel settore di Kotel'nikovo, dovette subito affrontare i reparti del 4\u00ba Corpo di cavalleria sovietico che si erano audacemente spinti in profondit\u00e0. Il 3-4 dicembre 1942 i carri armati tedeschi della 6. Panzer-Division contrattaccarono con successo e sconfissero a P\u043e\u010dl\u0451bin la cavalleria sovietica che perse 10 carri armati, 14 cannoni e 2\u00a0000 prigionieri.\nIn realt\u00e0 le concezioni generali del feldmaresciallo von Manstein non concordavano affatto con le intenzioni di Hitler; la controffensiva di salvataggio in corso di preparazione, secondo il Fuhrer avrebbe dovuto consentire la riapertura dei collegamenti con la 6\u00aa Armata che quindi non avrebbe dovuto evacuare le sue posizioni, ma al contrario sarebbe rimasta sul fronte del Volga e di Stalingrado. Secondo il comandante del Gruppo d'armate del Don invece, la situazione generale della Wehrmacht sul fronte orientale rendeva inevitabile dopo l'atteso successo della controffensiva, organizzare la ritirata metodica dell'armata del generale Paulus che quindi avrebbe potuto riprendere la sua posizione nello schieramento tedesco che sarebbe stato ritirato su posizioni pi\u00f9 difendibli rinunciiando a Stalingrado e al Caucaso.\nDurante il lungo periodo preparatorio, anche nel campo sovietico si era verificata una complessa discussione strategico-operativa tra Stalin, il generale Aleksandr Vasilevskij, capo di Stato maggiore dell'Armata Rossa, e i principali generali sul campo riguardo gli ulteriori sviluppi dell'offensiva e le possibili risposte tedesche. La pianificazione originale di Stalin e dell'Alto comando prevedeva un'immediata distruzione delle truppe tedesche accerchiate da parte delle forze dei fronti del generale Konstantin Rokossovskij e del generale Andrej Er\u00ebmenko e una prosecuzione verso ovest dell'avanzata del fronte del generale Nikolaj Vatutin per allontanare ancor di pi\u00f9 il fronte tedesco principale dalle truppe accerchiate nella sacca di Stalingrado. Ottenuti questi risultati sarebbe scattata la nuova gigantesca operazione Saturno con obiettivo Rostov e quindi l'isolamento e la distruzione del Gruppo d'armate del Don e del Gruppo d'armate A, rimasto nel Caucaso su ordine di Hitler e passato al comando del generale Ewald von Kleist.\nQuesti piani erano troppo ottimistici e sottovalutavano ancora una volta l'abilit\u00e0 e la potenza dell'Esercito tedesco; non solo i tedeschi riuscirono a frenare nella prima settimana di dicembre l'avanzata sovietica sia verso Kotel'nikovo sia oltre il fiume \u010cir grazie all'abilit\u00e0 tattica dei reparti improvvisati e all'afflusso dei rinforzi della 6. Panzer-Division e della 11. Panzer-Division, ma soprattutto la 6\u00aa Armata circondata nel \"Kessel\" mantenne il morale alto (sperando nelle assicurazioni del F\u00fchrer) e una notevole capacit\u00e0 combattiva; quindi respinse tutti gli attacchi sovietici nei primi giorni di dicembre e mantenne saldamente le sue posizioni nonostante le prime difficolt\u00e0 derivanti dalle enormi carenze del ponte aereo e dal peggioramento del clima.\nDi conseguenza Stalin e il generale Vasilevskij dovettero modificare profondamente i loro piani: i tentativi di schiacciare la sacca furono temporaneamente sospesi e le truppe del fronte del generale Rokossovskij e di parte del fronte del generale Er\u00ebmenko rimasero impegnate a bloccare saldamente le forze del generale Paulus e a impedire sortite; il piano \"Saturno\" venne rinviato; mentre venne potenziato lo schieramento sul \u010cir e sul fiume Aksaj, dato che erano ormai evidenti i primi segni di un tentativo controffensivo tedesco in direzione delle truppe accerchiate.\nIn questa fase le discussioni pi\u00f9 importanti nell'Alto comando sovietico verterono principalmente sull'impiego della potente 2\u00aa Armata della Guardia di riserva che era stato inizialmente previsto nella seconda fase dell'operazione Saturno; per accelerare la distruzione delle truppe tedesche nella sacca, Stalin decise di impiegarla invece per rinforzare in modo decisivo il fronte del generale Rokossovskij incaricato di sferrare al pi\u00f9 presto l'operazione Anello A questo riguardo i tedeschi, sferrando l'attacco principale nella regione di Kotel'nikovo (sul fiume Aksaj), ottennero un certo effetto di sorpresa dato che, con l'eccezione del generale Er\u00ebmenko, Stalin e altri generali temevano maggiormente una minaccia sul fiume \u010cir, pi\u00f9 vicino alla sacca di Stalingrado.\nDi conseguenza l'attacco del 12 dicembre del raggruppamento del generale Hoth (35\u00a0000 uomini e circa 200 carri armati) colse di sorpresa le modeste forze del fronte del generale Er\u00ebmenko schierate nel settore dell'Aksaj (35\u00a0000 uomini e 77 carri armati) e sconvolse anche tutta la pianificazione dello Stavka e di Stalin.\nAvanzata iniziale.\nLa controffensiva tedesca, guidata dalle due Panzer-Division del LVII. Panzerkorps del generale Kirchner, inizi\u00f2 con successo: la potente 6. Panzer-Division del generale Erhard Raus che attaccava al centro dello schieramento, concentr\u00f2 i suoi panzer nel \"kampfgruppe von H\u00fcnersdorff\" al comando dell'abile colonnello Walther von H\u00fcnersdorff, e super\u00f2 facilmente la resistenza di reparti del debole 4\u00ba Corpo di cavalleria e della 85\u00aa Brigata carri. Il reparto corazzato devi\u00f2 verso nord-est e raggiunse il villaggio di \u010cilekov, 35 chilometri a nord-est di Kotel'nikovo. Sull'ala destra il \"kampfgruppe Illig\" della 23. Panzer-Division sconfisse i reparti della 302\u00aa Divisione fucilieri sovietica e nel primo pomeriggio occup\u00f2 Nobykov.\nLa 6. Panzer-Division sfrutt\u00f2 prontamente il successo iniziale e, dopo un'avanzata notturna, i carri armati tedeschi raggiunsero alle ore 08:00 del 13 dicembre il fiume Aksaj, attraversarono subito il corso d'acqua e costituirono una preziosa testa di ponte a Zalivskij. Il 13 dicembre il \"kampfgruppe von H\u00fcnersdorff\", dopo qualche difficolt\u00e0 causata dal crollo del ponte provvisorio sull'Aksaj provocato dal peso del carro armato del colonnello comandante, riprese l'avanzata con parte delle sue forze e occup\u00f2 con poca difficolt\u00e0 l'importante villaggio di Ver\u010dne Kumskij. La 23. Panzer-Division era rimasta molto pi\u00f9 indietro e si trovava ancora a sud dell'Aksaj nella regione a nord-est di Nobykov dove l'elemento di punta della divisione, il \"kampfgruppe Heydebreck\", era in combattimento con un gruppo di carri armati sovietici.\nMentre l'operazione Wintergewitter procedeva apparentemente con pieno successo; le riserve sovietiche che il generale Er\u00ebmenko, giustamente allarmato, aveva richiamato con urgenza, stavano confluendo verso la linea dell'Aksaj; mentre i resti del 4\u00ba Corpo di cavalleria e delle divisioni fucilieri 302\u00aa, 126\u00aa e 91\u00aa, cercavano di mantenere le loro posizioni sui fianchi del cuneo tedesco del LVII. Panzerkorps, erano in arrivo sotto il comando superiore del generale G. F. Zacharov, vice-comandante del Fronte di Stalingrado, il 4\u00ba Corpo meccanizzato, il 13\u00ba Corpo meccanizzato, la 234\u00aa e la 235\u00aa Brigata carri, la 20\u00aa Brigata anticarro e la 87\u00aa Divisione fucilieri. Una parte di queste forze entrarono in combattimento gi\u00e0 il 13 dicembre.\nA Ver\u010dne Kumskij la 6. Panzer-Division, dopo aver respinto la cavalleria sovietica, fu impegnata in una serie di combattimenti contro la 234\u00aa e la 235\u00aa Brigata carri e contro i primi elementi del 55\u00ba reggimento carri del 4\u00ba Corpo meccanizzato. Secondo il resoconto del generale Raus, i panzer tedeschi del \"kampfgruppe von H\u00fcnersdorff\" ebbero la meglio in tre successive battaglie di carri e mantennero per il momento il possesso di Ver\u010dne Kumskij. Anche la 23. Panzer-Division dovette fronteggiare duri contrattacchi il 13 dicembre: due brigate del 13\u00ba Corpo meccanizzato del generale Tanas\u010di\u0161in, equipaggiate con 49 carri armati, attaccarono il fianco destro della divisione mentre i reparti giunti sull'Aksaj a Krugliakov vennero attaccati da un'altra brigata meccanizzata. Dopo violenti scontri di carri la 23. Panzer-Division mantenne le sue posizioni ma non pot\u00e9 riprendere l'avanzata.\nBattaglie di carri a Ver\u010dne Kumskij.\nI combattimenti del 13 dicembre furono solo il preludio della vera battaglia di Ver\u010dne Kumskij che ebbe realmente inizio il 14 dicembre 1942 quando la 6. Panzer-Division entr\u00f2 in combattimento con due brigate del 4\u00ba Corpo meccanizzato sovietico del generale Vasilij Timofeevi\u010d Vol'skij, appena giunto sul campo di battaglia ed equipaggiato con 156 carri armati in totale. Fino al 19 dicembre 1942 si sarebbero succeduti attacchi e contrattacchi intorno a Ver\u010dne Kumskij che bloccarono momentaneamente l'avanzata tedesca e logorarono le forze impegnate nella controffensiva, trasformando la prevista rapidissima puntata corazzata verso la sacca di Stalingrado in una faticosa progressione verso nord, lenta e costosa in uomini e mezzi. Il 14 dicembre i panzer del \"kampfgruppe von H\u00fcnersdorff\" furono attaccati da nord-est e da nord-ovest; i tedeschi vennero in parte accerchiati all'interno di Ver\u010dne Kumskij, ma riuscirono progressivamente a respingere gli attacchi dei carri sovietici e mantennero le posizioni; sull'Aksaj un'altra brigata sovietica del 4\u00ba Corpo meccanizzato avanz\u00f2 da ovest verso est lungo la riva settentrionale in direzione della testa di ponte di Zalivskij. Sull'ala destra, la 23. Panzer-Division guadagn\u00f2 terreno, respinse due brigate del 13\u00ba Corpo meccanizzato e il \"kampfgruppe Bachmann\" conquist\u00f2 una testa di ponte sull'Aksaj a Krugliakov.\nNonostante gli apparenti successi tedeschi la battaglia per Ver\u010dne Kumskij era appena iniziata, il generale Vol'skij aveva completato il concentramento delle sue forze e il 15 dicembre 1942 sferr\u00f2 un grande assalto coordinato; due brigate meccanizzate e un reggimento carri avrebbero attaccato il villaggio occupato dalla 6. Panzer-Division da tre direzioni, nord-ovest, nord e nord-est, mentre a sud la terza brigata del 4\u00ba Corpo meccanizzato, rinforzata da un altro reggimento carri, avrebbe ripreso la manovra lungo la riva settentrionale dell'Aksaj per raggiungere Zalivskij e intercettare le comunicazioni delle forze tedesche avanzate a nord del fiume. Dopo una serie di confusi combattimenti, la battaglia del 15 dicembre si concluse con il successo dei sovietici; anche se il generale Raus, comandante della 6. Panzer-Division, descrive nelle sue memorie le manovre e gli scontri condotti dai suoi panzer e riferisce di vittorie tattiche locali contro le varie brigate meccanizzate nemiche, in realt\u00e0 al termine della giornata il \"kampfgruppe von H\u00fcnersdorff\" della 6. Panzer-Division fu costretto a evacuare Ver\u010dne Kumskij e ripiegare a sud fino alla riva dell'Aksaj.\nIl generale Vol'skij attacc\u00f2 alle ore 09:00 del 15 dicembre da nord con una brigata meccanizzata che fece irruzione dentro Ver\u010dne Kumskij dopo violenti scontri tra carri; un tentativo di contrattacco tedesco venne respinto. A ovest del villaggio un'altra brigata meccanizzata sovietica e il 55\u00ba reggimento carri colpirono il fianco sinistro della 6. Panzer-Division e alle ore 14:00 superarono la resistenza dei panzer tedeschi. A est del villaggio il 4\u00ba Corpo meccanizzato del generale Vol'skij ricevette inoltre il sostegno del 1378\u00ba reggimento fucilieri, dei resti di due brigate carri e di una brigata anticarro. Alla fine della giornata i sovietici, dopo aver liberato Ver\u010dne Kumskij, raggiunsero la riva settentrionale dell'Aksaj, mentre il \"kampfgruppe von H\u00fcnersdorff\" ripiegava verso la testa di ponte di Zalivskij che contemporaneamente era pericolosamente minacciata dalla terza brigata meccanizzata sovietica che stava avanzando da ovest; i panzer, appena arrivati, riuscirono a fermare questo attacco nemico. Il 15 dicembre la 6. Panzer-Division rivendic\u00f2 la distruzione di 23 carri armati sovietici, ma dovette lamentare la perdita di 19 panzer, le fonti sovietiche invece riferiscono che i tedeschi persero almeno 40 carri armati. Mentre la 6. Panzer-Division era costretta a evacuare le sue posizioni a Ver\u010dne Kumskij, sul fianco destro del LVII. Panzerkorps il \"kampfgruppe Heydebreck\" della 23. Panzer-Division riusc\u00ec a costituire a \u0160estakov, dieci chilometri a est di Zalivskij, una nuova testa di ponte sull'Aksaj. Il 13\u00ba Corpo meccanizzato sovietico ripieg\u00f2 a nord del fiume per mantenere la coesione dello schieramento e rimanere collegato con il fianco sinistro del 4\u00ba Corpo meccanizzato.\nIl generale Vol'skij aveva riconquistato Ver\u010dne Kumskij ma era consapevole che i tedeschi avrebbero presto ripreso l'offensiva; egli, che disponeva ancora di circa 8\u00a0000 soldati e 70 carri armati, ritenne essenziale costituire una forte posizione difensiva per fermare i nuovi attacchi. Per consolidare le posizioni, la brigata meccanizzata che aveva attaccato lungo la riva settentrionale dell'Aksaj, venne lentamente ritirata verso nord per coprire il fianco destro sovietico. Nel frattempo il grosso del 4\u00ba Corpo meccanizzato organizz\u00f2 le posizioni intorno a Ver\u010dne Kumskij; alcuni reparti corazzati vennero anche impiegati in attacchi diversivi per intralciare i preparativi tedeschi; infine il 1378\u00ba reggimento di fucilieri si schier\u00f2 a difesa della linea di colline su un arco di circa 10 chilometri subito a sud del villaggio. Le forze tedesche della 6. Panzer-Division erano state a loro volta rinforzate e il generale Raus disponeva ancora di circa 100 mezzi corazzati. Il 16 dicembre il LVII. Panzerkorps riprese quindi gli attacchi, era decisivo per i tedeschi accelerare i tempi, superare al pi\u00f9 presto la difesa sovietica e marciare in direzione della sacca di Stalingrado. La situazione strategica globale stava ulteriormente evolvendo sfavorevolmente per la Wehrmacht; lo stesso giorno infatti l'Armata Rossa sferrava sul Medio Don l'operazione Piccolo Saturno contro la debole armata italiana di cui si temeva il cedimento. Nonostante i ripetuti attacchi dei carri armati della 6. Panzer-Division tuttavia anche il 16 dicembre i tedeschi non riuscirono a entrare a Ver\u010dne Kumskij; sulle colline a sud del villaggio il 1378\u00ba reggimento fucilieri sovietico organizz\u00f2 una tenace resistenza e i cannoni anticarro inflissero dure perdite ai mezzi corazzati tedeschi del \"kampfgruppe von H\u00fcnersdorff\"; alcuni reparti si trovarono in forte difficolt\u00e0 sotto il fuoco nemico. Anche gli attacchi sul fianco destro da parte della 23. Panzer-Division fallirono a Krugliakov e a Kovalevka; due brigate del 13\u00ba Corpo meccanizzato sovietico respinsero gli attacchi e impedirono l'estensione delle teste di ponte a nord dell'Aksaj.\nI combattimenti ripresero il 17 dicembre con un pericoloso contrattacco di una brigata meccanizzata sovietica che, rinforzata da reparti della 87\u00aa Divisione fucilieri, attacc\u00f2 la testa di ponte della 23. Panzer-Division a Krugliakov; solo grazie all'intervento di una parte dei carri armati della 6. Panzer-Division, i tedeschi riuscirono a respingere gli attacchi. Dopo aver superato questa crisi, il \"kampfgruppe von H\u00fcnersdorff\" riprese l'assalto principale l'assalto principale verso nord in direzione ancora una volta di Ver\u010dne Kumskij dove si svolsero durante tutto il giorno battaglie di grande violenza dall'esito alterno. L'attacco tedesco, sostenuto dall'efficace intervento degli aerei della Luftwaffe, venne sferrato con forti gruppi di panzer lungo tutto il fronte difensivo del 4\u00ba Corpo meccanizzato che il generale Vol'skij aveva rinforzato con i resti della 85\u00aa Brigata carri e con la 20\u00aa e la 383\u00aa Brigata anticarro. Un tentativo di aggiramento del fianco destro sovietico da parte di un gruppo di panzer del colonnello von H\u00fcnersdorff venne neutralizzato dal 55\u00ba reggimento carri del tenente colonnello Azi Aslanov, i carristi sovietici combatterono con valore e abilit\u00e0 e respinsero l'attacco. Anche le altre brigate meccanizzate sovietiche mantennero le posizioni mentre la 20\u00aa Brigata anticarro difese accanitamente fino al tardo pomeriggio la quota 145.9 prima di essere costretta a ripiegare; infine il 1378\u00ba reggimento fucilieri del tenente colonnello Diasamidze respinse gli attacchi tedeschi contro le colline a sud di Ver\u010dne Kumskij. La 6. panzer-Division del generale Raus perse altri 14 carri armati il 17 dicembre senza raggiungere alcun successo decisivo; le fonti sovietiche riferiscono di perdite nemiche ancora pi\u00f9 alte.\nMentre si combattevano le aspre battaglie intorno a Ver\u010dne Kumskij, gli alti comando tedesco e sovietico erano impegnati a rafforzare con la massima urgenza le loro truppe per provocare una svolta decisiva delle operazioni; il 13 dicembre finalmente Adolf Hitler, dopo ripetute richieste, aveva assegnato al feldmaresciallo von Manstein la 17. Panzer-Division del generale Fridolin von Senger und Etterlin, per accelerare la controffensiva del 57\u00ba Panzerkorps in direzione della sacca. La 17. Panzer-Division era un'unit\u00e0 esperta, ma era equipaggiata con solo 30 carri armati efficienti; il 15 dicembre la formazione corazzata si concentr\u00f2 a Kotel'nikovo e il generale von Senger incontr\u00f2 il generale Hoth che, pur consapevole della debolezza dell'equipaggiamento della divisione, espresse la sua fiducia sulle capacit\u00e0 e la combattivit\u00e0 della 17. Panzer-Division. La divisione corazzata entr\u00f2 quindi in azione il 17 dicembre sul fianco sinistro della 6. Panzer-Division; dopo aver appoggiato le divisioni rumene, respinse una divisione di cavalleria sovietica, quindi raggiunse l'Aksaj e costitu\u00ec una testa di ponte a nord del fiume a Generalovskij.\nIl 18 dicembre quindi il generale Kirchner ritenne di poter sferrare un attacco coordinato decisivo con tutte e tre le sue Panzer-Division concentrate che disponevano nel complesso di circa 155 carri armati; egli prevedeva di sbaragliare finalmente il 4\u00ba Corpo meccanizzato e raggiungere il fiume My\u0161kova. Nonostante l'arrivo della 17. Panzer-Division e l'indebolimento delle forze del 4\u00ba Corpo meccanizzato e del 13\u00ba Corpo meccanizzato, che disponevano ancora di circa 60 mezzi corazzati, tuttavia gli attacchi del 18 dicembre si conclusero con un nuovo fallimento. In un primo momento la 17. Panzer-Division avanz\u00f2 a nord della testa di ponte sull'Aksaj a Generalovskij, super\u00f2 la resistenza di una brigata meccanizzata nemica distruggendo 22 carri armati e minacci\u00f2 pericolosamente il fianco destro del generale Vol'skij; l'intervento del 26\u00ba reggimento carri del maggiore Doro\u0161kevi\u010d riusc\u00ec a ristabilire la situazione e i sovietici, pur perdendo terreno, arrestarono la marcia della 17. Panzer-Division. Mentre la 23. Panzer-Division, ridotta a soli 13 carri armati operativi, effettuava una manovra secondaria a nord di Klugliakov senza grandi risultati, il generale Raus sferr\u00f2 l'attacco principale al centro contro Ver\u010dne Kumskij con la 6. Panzer-Division che disponeva ancora di circa 80 panzer. Il settore delle colline era sempre difeso dalle posizioni anticarro del 1378\u00ba reggimento di fucilieri del tenente colonnello Diasamidze che si batterono accanitamente durante l'intera giornata; i tedeschi subirono forti perdite e, nonostante il sostegno della Luftwaffe, non riuscirono a sfondare. una manovra aggirante del \"kampfgruppe von H\u00fcnersdorff\" mise in difficolt\u00e0 una brigata meccanizzata sovietica ma un disperato contrattacco del 55\u00ba reggimento carri del tenente colonnello Aslanov con gli ultimi 17 mezzi corazzati disponibili permise di sventare la minaccia. Quasi tutti i carri sovietici furono distrutti e la importante quota 137.2 venne temporaneamente conquistata dai tedeschi ma al cader della notte i sovietici contrattaccarono e ripresero la collina. Alla fine della giornata la 6. Panzer-Division aveva ancora 57 panzer operativi; i tedeschi persero, secondo le fonti sovietiche, circa 30 carri armati, nella battaglia del 18 dicembre.\nCatastrofe sul Don.\nL'aspra ed efficace resistenza del 4\u00ba Corpo meccanizzato aveva arrestato temporaneamente l'avanzata della 6. Panzer-Division e soprattutto aveva dato tempo all'alto comando sovietico di riorganizzare il suo schieramento e inviare potenti unit\u00e0 di riserva a sud del Don per sbarrare la via verso la sacca di Stalingrado. Mentre erano in corso i violenti combattimenti a Ver\u010dne Kumskij, fin dal 17 dicembre erano arrivati sulla linea del fiume My\u0161kova le prime unit\u00e0 della 2\u00aa Armata della Guardia al comando del generale Rodion Malinovskij; il grosso dell'armata con due corpi di fucilieri della Guardia e il 2\u00ba Corpo meccanizzato della Guardia era in avvicinamento e il generale Er\u00ebmenko modific\u00f2 la catena di comando, assegnando al generale Malinovskij la responsabilit\u00e0 del fronte principale contro il LVII. Panzerkorps, con le sue formazioni in arrivo e il 4\u00ba Corpo meccanizzato e il 4\u00ba Corpo di cavalleria che erano gi\u00e0 in linea, mentre il 13\u00ba Corpo meccanizzato sul fianco sinistro rimase alle dipendenze della 51\u00aa Armata.\nNei giorni precedenti erano sorti forti contrasti tra Stalin, il generale Vasilevskij e i generali Nikolaj Vatutin, Konstantin Rokossovskij e Filipp Golikov, riguardo la pianificazione strategica e le decisioni da prendere per impedire il successo della controffensiva tedesca verso la sacca di Stalingrado. Il generale Vasilevskij si trovava sul posto fin dal 12 dicembre e, estremamente allarmato, aveva subito ritenuto essenziale fermare l'avanzata dei carri armati tedeschi; egli quindi diram\u00f2 un primo ordine al generale Malinovskij di prepararsi a dirigere a sud del Don con tutta la sua armata. La pianificazione originale sovietica tuttavia aveva previsto che la 2\u00aa Armata della Guardia, la formazione piu potente dell'Armata Rossa, fosse assegnata al fronte del generale Konstantin Rokossovskij per prendere parte con un ruolo decisivo alla offensiva finale \"Anello\" contro le truppe accerchiate della 6\u00aa Armata tedesca a Stalingrado. In alternativa si era anche studiato il suo impiego nella seconda fase della prevista operazione Saturno che avrebbe dovuto iniziare a met\u00e0 dicembre con obiettivo la distruzione del fronte dell'Asse sul medio Don e l'avanzata fino a Rostov.\nIl generale Vasilevksij aveva dato i primi ordini formali al generale Malinovskij, ma in realt\u00e0 egli non aveva l'autorit\u00e0 per prendere una decisione strategica cos\u00ec importante; il capo di stato maggiore dovette contattare direttamente Stalin la notte del 12 dicembre e richiedere il trasferimento della 2\u00aa Armata della Guardia e il rinvio dell'operazione Anello. Il dittatore replic\u00f2 violentemente accusando il generale di abuso di autorit\u00e0 e rifiutandosi di dare una risposta immediata alle richieste del capo di stato maggiore. Finalmente alle ore 05:00 del mattino del 13 dicembre Stalin, dopo una sessione notturna del GKO, autorizz\u00f2 il generale Vasilevskij a trasferire l'armata del generale Malinovskij al Fronte di Stalingrado del generale Er\u00ebmenko e richiese un piano dettagliato di impiego delle truppe; la sera del 14 dicembre Stalin e lo Stavka diramarono i nuovi ordini formali ai generali Rokossovskij, Er\u00ebmenko, Vatutin e Golikov.\nLe direttive inviate ai generali Rokossovskij ed Er\u00ebmenko prescrivevano di serrare il cerchio intorno alla 6\u00aa Armata circondata, continuando ad attaccare localmente per logorare ulteriormente le truppe nemiche accerchiate e impedire eventuali sortite dalla sacca; inoltre al generale Er\u00ebmenko era assegnata la 2\u00aa Armata della Guardia rinforzata per contrattaccare il raggruppamento tedesco arrivato sulla My\u0161kova e avanzare decisamente fino a Kotel'nikovo. Le istruzioni per i generali Vatutin e Golikov invece indicavano che l'operazione Saturno sarebbe stata trasformata in operazione Piccolo Saturno; non essendo pi\u00f9 disponibile l'armata del generale Malinovskij, sarebbe stata annullata la prevista avanzata verso Rostov mentre le unit\u00e0 corazzate sovietiche dopo lo sfondamento sul Don avrebbero dovuto deviare verso sud-est per attaccare le retrovie dell'Asse e raggiungere gli aeroporti da dove partivano gli aerei tedeschi diretti verso la sacca di Stalingrado. Nonostante le proteste del generale Vatutin che avrebbe preferito seguire l'originario progetto \"Saturno\", Stalin e lo Stavka imposero la variazione dei piani e il 16 dicembre le armate del generale Vatutin e del generale Golikov diedero inizio alla devastante offensiva sul Medio Don diretta contro la Armata italiana in Russia che in pochi giorni venne completamente travolta.\nEntro tre giorni il catastrofico crollo dell'armata italiana provoc\u00f2 conseguenze strategiche decisive sul fronte orientale: almeno cinque corpi meccanizzati e corazzati sovietici furono liberi di avanzare quasi senza contrasto verso ovest, verso sud-est e verso sud sopravanzando le colonne in rotta delle truppe dell'Asse e mettendo immediatamente in pericolo le line di comunicazione del Gruppo d'armate del Don e i campi di aviazione degli aerei da trasporto della Luftwaffe. Il feldmaresciallo von Manstein e l'alto comando tedesco ebbero le prime indicazioni sulle dimensioni della disfatta italiana solo il 20 dicembre; vennero prese misure d'emergenza per guadagnare tempo facendo retrocedere il \"Distaccamento d'armata Hollidt\" dalla linea del Cir per coprire le retrovie tedesche; il comandante del Gruppo d'armate del Don era consapevole della gravit\u00e0 della situazione; egli avvert\u00ec l'alto comando che i sovietici avrebbero potuto raggiungere in pochi giorni Rostov con conseguenze disastrose per l'intero fronte orientale.\nGrazie agli impressionati successi dell'operazione piccolo Saturno e alla tenace resistenza delle forze sovietiche a sud del Don contro il LVII. Panzerkorps, la situazione strategica stava quindi evolvendo in favore dell'Armata Rossa: Alle ore 12:50 del 18 dicembre il generale Vasilevskij present\u00f2 a Stalin il suo piano di operazioni in cui confermava l'arrivo entro la notte del 20-21 dicembre di tutti i rinforzi della 2\u00aa Armata della Guardia, prevedeva di passare alla controffensiva il 22 dicembre e di raggiungere Kotel'nikovo il 24 dicembre; contemporaneamente la 5\u00aa Armata d'assalto del generale Popov avrebbe conquistato la testa di ponte di Ni\u017ene \u010cirskaja e raggiunto Tormosin. Il generale inoltre richiedeva l'invio di tre corpi carri e un corpo meccanizzato di rinforzo che avrebbe permesso di compensare le pesanti perdite subite dal 4\u00ba Corpo meccanizzato e di proseguire l'offensiva generale nel settore meridionale da Kotel'nikovo direttamente in direzione di Rostov. Alle ore 05:00 del 19 dicembre Stalin diede la sua approvazione scritta al piano di operazioni del generale Vasilevskij.\nAvanzata tedesca fino al fiume My\u0161kova.\nL'evoluzione della situazione strategica rendeva quindi per i tedeschi estremamente urgente affrettare le operazioni e riprendere a tutti i costi l'avanzata in direzione della sacca di Stalingrado; i carri armati del generale Hoth avevano non pi\u00f9 di due giorni a disposizione per frantumare le difese sovietiche prima dell'arrivo dei massicci rinforzi dell'Armata Rossa. Le tre Panzer-Division del LVII Panzerkorps quindi ripartirono all'attacco con il massimo impegno al mattino del 19 dicembre e questa volta finalmente raggiunsero il successo e finirono per superare l'accanita resistenza del 4\u00ba Corpo meccanizzato; la nuova offensiva venne supportata dall'intervento degli aerei della Luftwaffe che colpirono duramente le posizioni difensive sovietiche e ostacolarono le comunicazioni tra i reparti nemici colpendo le postazioni di comando e controllo. Nonostante la potenza dell'attacco tedesco, i sovietici continuarono a combattere tenacemente e rallentarono l'avanzata nemica; di conseguenza la 17. Panzer-Division, schierata sulla sinistra, nel pomeriggio del 19 dicembre occup\u00f2 Ni\u017ene Kumskij e raggiunse la riva meridionale della My\u0161kova, ma dovette rinviare alla notte il tentativo di attraversare il fiume nel settore di Gromoslavka, mentre la 23. Panzer-Division venne fermata a nord-est di Krugliakov dal 13\u00ba Corpo meccanizzato sovietico.\nL'attacco principale venne sferrato ancora una volta dalla 6. Panzer-Division del generale Raus; i carri armati tedeschi avanzarono da tre direzioni, ovest, sud e est, contro Ver\u010dne Kumskij, mentre gli Junkers Ju 87 Stuka colpivano le difese sovietiche che a loro volta impiegarono forti concentrazioni di artiglieria e lanciarazzi. I combattimenti furono durissimi: a ovest i panzer tedeschi subirono perdite sotto il fuoco anticarro, ma la 158\u00aa brigata carri e il 26\u00ba reggimento carri del maggiore Doroskevic vennero praticamente distrutti. Dopo aver resistito fino al tardo pomeriggio, il generale Vol'skij dovette ordinare la ritirata da Ver\u010dne Kumskij; il suo centro di comando era stato distrutto, le comunicazioni con i reparti erano interrotti, due brigate carri erano quasi circondate, mentre il colonnello Aslanov sembrava disperso. Le unit\u00e0 meccanizzate della 6. Panzer-Division avevano superato la resistenza del 1378\u00ba reggimento d'artiglieria sulla collina 143.7 e avevano distrutto il reggimento carri del colonnello Aslanov che nella notte riusc\u00ec a rientrare nelle linee sovietiche a nord insieme a un piccolo gruppo di sopravvissuti.\nLa 6. Panzer-Division aveva finalmente occupato Ver\u010dne Kumskij e nella notte 20 carri armati del colonnello von Hunersdorff e due compagnie di panzergrenadier raggiunsero le rive della My\u0161kova; il 4\u00ba Corpo meccanizzato aveva subito forti perdite, 6\u00a0000 morti, feriti, dispersi e 72 mezzi corazzati, ma il generale Vol'skij riusc\u00ec a ricostituire una linee difensiva sulla riva settentrionale del fiume con i 6\u00a0800 uomini e i 40 carri armati, 31 T-34 e 9 T-70, ancora disponibili. La 6. Panzer-Division aveva ottenuto una vittoria di Pirro a Ver\u010dne Kumskij al costo di 1.700 morti e feriti e 25 carri totalmente distrutti, mentre l'intero LVII Panzerkorps del generale Kirchner il 20 dicembre era rimasto con 92 carri ancora operativi e altri 83 in fase di riparazione. Il 4\u00ba Corpo meccanizzato e il 4\u00ba Corpo di cavalleria erano stati quasi distrutti ma i tedeschi avevano perso sei giorni durante i quali l'altro comando sovietico aveva avuto il tempo di concentrare potenti forze di riserva.\nIn realt\u00e0 i generali Hoth e Kirchner erano ancora fiduciosi di poter completare la loro missione di salvataggio; la situazione sembrava finalmente favorevole ai tedeschi: il colonnello von Hunersdorff dopo aver raggiunto la My\u0161kova nella notte del 19-20 dicembre riusc\u00ec con un colpo di mano a conquistare un ponte non danneggiato e costitu\u00ec subito una piccola testa di ponte sulla riva settentrionale del fiume a Vasilevka; in questo modo i carri armati e i panzergrenadier della 6. Panzer-Division si trovarono a 48 chilometri dalla sacca di Stalingrado; nel cielo erano visibili le luci dei proiettori delle truppe della 6\u00aa Armata accerchiata. Le altre divisioni del LVII. Panzerkorps tuttavia non riuscirono a collegarsi con la testa di ponte del colonnello von Hunersdorff: la 17. Panzer-Division rimase bloccata a Ni\u017ene Kumskij, mentre la 23. Panzer-Division si trovava molto pi\u00f9 indietro sulla sinistra. Nella giornata del 20 dicembre i sovietici fermarono l'ulteriore avanzata tedesca: i resti del 4\u00ba Corpo meccanizzato vennero rinforzati dal 1\u00ba Corpo fucilieri della Guardia con tre divisioni fucilieri che contrattacc\u00f2 le teste di ponte della 17. Panzer-Division a Ni\u017ene Kumskij e della 6. Panzer-Division a Vasilevka, impedendo ogni ulteriore avanzata tedesca in direzione della sacca.\nIl 21 dicembre 1942 la battaglia riprese violenta: la 6. Panzer-Division e la 17. Panzer-Division dovettero combattere duramente per mantenere le loro piccole teste di ponte mentre la 23. Panzer-Division continu\u00f2 a subire gli attacchi sovietici sul fianco orientale del LVII. Panzerkorps; nel settore di Gromoslavka, alla fine della giornata la due divisioni corazzate tedesche riuscirono a entrare in collegamento respingendo le divisioni del 1\u00ba Corpo fucilieri della Guardia sulla riva settentrionale della My\u0161kova, mentre la 23. Panzer-Division guadagn\u00f2 terreno a Gnilo-Aksajskaja, ma la 6. Panzer-Division rimase ferma a Vasilevka dove erano concentrate tre divisioni fucilieri della Guardia. Nonostante i successi tattici locali, a situazione strategica complessiva delle forze dell'Asse si stava ormai deteriorando completamente; erano giunte notizie dell'avvicinamento alla linea della My\u0161kova del 7\u00ba Corpo carri sovietico trasferito dal fronte del Cir, mentre sul medio Don l'armata italiana sembrava in rotta; nella notte al quartier generale di Hitler si discusse l'evoluzione della situazione e si prese in considerazione la possibilit\u00e0 di rinforzare il raggruppamento del generale Hoth con la divisione SS \"Wiking\", trasferita dal Caucaso, o con la 7. Panzer-Division in arrivo dalla Francia, ma per il momento non fu presa alcuna decisione.\nIl 22 dicembre la resistenza sovietica sulla linea della My\u0161kova divenne ancora pi\u00f9 efficace e il LVII. Panzerkorps dovette impegnarsi soprattutto in combattimenti difensivi nella testa di ponte di Vasilevka senza poter riprendere l'avanzata; i contrattacchi della 2\u00aa Armata della Guardia vennero respinti e la 6. Panzer-Division mantenne le sue posizioni che nel corso della giornata vennero rinforzate con l'arrivo di una parte della 17. Panzer-Division che aveva rinunciato a espandere la sua piccola testa di ponte a Ni\u017ene Kumskij. I combattimenti a Vasilevka ripresero anche il 23 dicembre ma, nonostante le asserzioni del generale Raus che nelle sue memorie scrive di \"vittoria\" tedesca lungo la linea della My\u0161kova, vanificata dagli ordini dell'alto comando di non proseguire verso la sacca, in realt\u00e0 le forze tedesche erano troppo deboli per poter affrontare con successo il raggruppamento sempre pi\u00f9 potente dell'Armata Rossa. Il 23 dicembre il LVII. Panzerkorps era rimasto con meno di cento carri armati a disposizione: la 6. Panzer-Division aveva ancora 41 mezzi corazzati, mentre la 17. Panzer-Division e la 23. Panzer-Division ne avevano 36 tra tutte e due.\nLa situazione della 6. Panzer-Division diveniva sempre pi\u00f9 difficile; i soldati tedeschi, consapevoli dell'importanza della loro missione per salvare migliaia di commilitoni accerchiati, mantenevano il morale alto ma la resistenza sovietica era in continuo aumento; il generale Hoth non esit\u00f2 a comunicare ai comandi superiori che il tempo ancora disponibile era minimo, che sarebbe stato probabilmente costretto a retrocedere e che bisognava affrettare una sortita della 6\u00aa Armata dalla sacca.\nSconfitta e ritirata tedesca.\nContrasti nell'alto comando tedesco.\nFin dal 19 dicembre 1942 il feldmaresciallo von Manstein comprese che la controffensiva del generale Hoth era destinata al fallimento e ritenne quindi che fosse essenziale che la 6\u00aa Armata accerchiata partecipasse attivamente organizzando e sferrando nel pi\u00f9 breve tempo possibile una sortita in forze per abbandonare la regione di Stalingrado e congiungersi con le forze di soccorso ferme a 50 chilometri di distanza. Fin dal 18 dicembre il feldmaresciallo von Manstein aveva invitato il generale Zeitzler, capo di stato maggiore dell'esercito tedesco, a intervenire con il generale Paulus per sollecitarlo a prendere l'iniziativa, mentre, per chiarire meglio la situazione al comandante dell'armata accerchiata, il comandante del Gruppo d'armate del Don invi\u00f2 nella sacca in aereo il suo capo del servizio informazione, maggiore Eismann che tuttavia non ebbe successo nella sua missione. Il generale Paulus apparve depresso e preoccupato e afferm\u00f2 che la sortita dell'armata sarebbe stata troppo rischiosa a causa soprattutto dell'indebolimento delle sue forze e delle carenze dei rifornimenti, mentre il capo di stato maggiore generale Arthur Schmidt fu ancora pi\u00f9 negativo e concluse dicendo che lo sfondamento era \"assolutamente impossibile in questo momento\" e che l'armata avrebbe potuto resistere assediata ancora per mesi a condizione che fosse stata rifornita meglio per via aerea.\nIl feldmaresciallo von Manstein, contrariato dal fallimento della missione del maggiore Eismann, consider\u00f2 anche la possibilit\u00e0 di destituire i generali Paulus e Schmidt, ma poi rinunci\u00f2 a questo proposito e il mattino del 19 dicembre contatt\u00f2 di nuovo il generale Zeitzler evidenziando che rimaneva pochissimo tempo a disposizione per salvare almeno in parte l'armata di Stalingrado e che era essenziale ordinare la sortita dalla sacca. Alle ore 18:00 del 19 dicembre il comandante del Gruppo d'armate del Don, non avendo ricevuto notizie positive dal quartier generale, prese la decisione di inviare autonomamente un ordine formale al generale Paulus di iniziare \"al pi\u00f9 presto possibile\" l'attacco di sfondamento dalla sacca (nome in codice \"Wintergewitter\", \"tempesta invernale\") a cui sarebbe seguita subito la sortita generale della 6\u00aa Armata che avrebbe abbandonato il fronte di Stalingrado (nome in codice \"Donnerschlag\", \"colpo di tuono\"). Il 20 e il 21 dicembre il feldmaresciallo von Manstein e il generale Paulus entrarono ripetutamente in comunicazione diretta attraverso i messaggi per telescrivente; il comandante della 6\u00aa Armata present\u00f2 una serie di giustificazioni per non eseguire gli ordini ricevuti; egli afferm\u00f2 che in ogni caso avrebbe avuto bisogno di almeno sei giorni per organizzare la sortita, che sarebbe stato molto difficile sganciare le truppe schierate nei settori settentrionali della sacca, che, a causa del grande indebolimento delle truppe e della \"ridotta mobilit\u00e0 dei reparti\", l'operazione \"Donnerschlag\" molto probabilmente non avrebbe avuto \"buon esito\". Inoltre il generale Paulus evidenzi\u00f2 che l'evacuazione totale della sacca ordinata dal feldmaresciallo von Manstein andava contro gli ordini tassativi di Hitler che prescrivevano, pur autorizzando un attacco di allegerimento verso sud, di mantenere il possesso del fronte di Stalingrado e di non abbandonare i settori settentrionali e la linea del Volga; infine il generale Paulus concluse le sue argomentazioni contrarie ai piani del Gruppo d'armate del Don affermando che a causa della carenza di carburante le sue truppe non avrebbero potuto percorrere pi\u00f9 di 20-30 chilometri, non sufficienti per raggiungere le linee del generale Hoth sul fiume My\u0161kova che distavano 50 chilometri.\nIl feldmaresciallo von Manstein fece un ultimo tentativo di cambiare la situazione entrando in contatto il pomeriggio del 21 dicembre con il quartier generale di Rastenburg, ma Hitler non modific\u00f2 le sue decisioni; il Fuhrer non solo conferm\u00f2 che i fronti settentrionali e orientali della sacca non dovevano essere abbandonati ma, facendo riferimento alle considerazioni tecniche presentate dal generale Paulus, afferm\u00f2 che la sortita della 6\u00aa Armata in direzione della 4. Panzerarmee era sostanzialmente impossibile a causa delle carenze di carburante riferite dal comandante dell'armata accerchiata. Nelle sue memorie il feldmaresciallo von Manstein tiene in considerazione le motivazioni che decisero il generale Paulus a rimanere fermo nella sacca secondo gli ordini di Hitler; egli afferma che un'operazione di evacuazione della sacca sarebbe stata effettivamente difficile ed estremamente rischiosa, esponendo l'armata alla distruzione in aperta campagna, ma ritiene che le truppe intrappolate avrebbero fatto sforzi disperati per raggiungere la salvezza. Il comandante del Gruppo d'armate del Don afferma che il generale Paulus non ritenne possibile contravvenire agli ordini di Hitler e correre il rischio di una sortita generale e che in questo modo fu persa l'ultima occasione di salvare almeno una parte della 6\u00aa Armata. Il generale Paulus invece afferma nelle sue memorie che egli, pur considerando con profonda preoccupazione le sofferenze dei suoi soldati, ritenne che fosse impossibile non obbedire agli ordini del comando supremo che avevano sottolineato come la resistenza a Stalingrado dell'armata accerchiata fosse essenziale per guadagnare tempo e permettere la ricostituzione del fronte tedesco.\nIl 23 dicembre in ogni caso era ormai troppo tardi per una sortita generale: la disfatta sul fronte del Don rischiava di trasformarsi in una catastrofe generale e il feldmaresciallo von Manstein fu costretto a dirottare verso ovest le forze mobili del \"Distaccamento d'armata Hollidt\" e soprattutto a richiedere al generale Hoth di sganciare una delle sue Panzer-Division per trasferirla con urgenza a nord del Don e cercare di frenare l'avanzata dei corpi carri sovietici del generale Vatutin che minacciavano le retrovie del Gruppo d'armate del Don e i preziosi campi d'aviazione di Tacinskaja e Morozovskja da cui partivano i trasporti aerei che rifornivano la sacca di Stalingrado.\nIl raggruppamento del generale Hoth era rimasto agganciato sulla My\u0161kova per giorni nonostante il continuo rafforzamento delle truppe sovietiche, resistendo sulle posizioni in attesa di un'eventuale sortita della 6\u00aa Armata. Consapevole del pericolo per le retrovie del Gruppo d'armate del Don, il generale Hoth non esit\u00f2 e decise di sganciare la 6. Panzer-Division, la pi\u00f9 forte delle sue unit\u00e0 con 41 panzer operativi; i carri armati del generale Raus quindi abbandonarono le posizioni sulla My\u0161kova e si misero in movimento, sotto una tempesta di neve, verso Pot\u00ebmkinskaja, rinunciando alla missione di salvataggio della 6\u00aa Armata; sulla linea della My\u0161kova rimasero solo la 17. Panzer-Division e la 23. Panzer-Division.\nControffensiva sovietica in direzione di Rostov.\nIl potente raggruppamento sovietico coordinato personalmente dal generale Vasilevskij, radunato sulla My\u0161kova per contrastare le forze del generale Hoth, pass\u00f2 all'offensiva al mattino del 24 dicembre 1942; la fanteria del 1\u00ba e del 13\u00ba Corpo fucilieri della Guardia attaccarono nel settore di Ni\u017ene Kumskij e di Ivanovka, e i carri armati del 7\u00ba Corpo carri del generale Pavel Rotmistrov, equipaggiato con 92 mezzi corazzati, entrarono in azione alle ore 12:00 in supporto del 1\u00ba Corpo fucilieri; il 2\u00ba Corpo meccanizzato della Guardia del generale Karp Sviridov avanz\u00f2 con 220 carri armati in appoggio del 13\u00ba Corpo fucilieri della Guardia.\nIl piano del generale Vasilevskij approvato dallo Stavka, prevedeva un attacco principale sferrato da quattro corpi della 2\u00aa Armata della Guardia del generale Malinovskij direttamente in direzione di Kotel'nikovo, mentre la 51\u00aa Armata avrebbe condotto una manovra secondaria con il 4\u00ba Corpo meccanizzato e il 13\u00ba Corpo meccanizzato sul fianco destro tedesco in direzione di Zavetnoe e Dubovskoe. Il LVII. Panzerkorps tedesco sarebbe stato attaccato frontalmente e aggirato sul fianco destro e alle spalle. Le forze sovietiche erano ora nettamente superiori: circa 149\u00a0000 soldati, 1\u00a0728 cannoni, 635 carri armati e 294 aerei avrebbero attaccato 50\u00a0000 soldati tedeschi con solo 36 carri armati ancora operativi.\nIl raggruppamento tedesco del generale Kirchner era gi\u00e0 preparato a ripiegare su posizioni pi\u00f9 arretrate e quindi riusc\u00ec a evitare la totale distruzione ma fin dai primi giorni la 2\u00aa Armata della Guardia ottenne successi decisivi: la testa di ponte sulla My\u0161kova a Vasilevka venne rapidamente conquistata e il villaggio di Ver\u010dne Kumskij torn\u00f2 in possesso dei sovietici il 24 dicembre, mentre il giorno seguente il 7\u00ba Corpo carri e il 2\u00ba Corpo meccanizzato della Guardia raggiunsero la riva dell'Aksaj e la 51\u00aa Armata avanz\u00f2 sull'ala sinistra sovietica. La 17. Panzer-Division e la 23. Panzer-Division si batterono validamente per guadagnare tempo ma alla fine della giornata erano scese ad appena 19 carri armati disponibili tra tutte e due, mentre sul fianco destro del LVII. Panzerkorps era entrato in azione dalla tarda mattinata del 25 dicembre anche il potente 6\u00ba Corpo meccanizzato del generale Sem\u00ebn Il'i\u010d Bogdanov in rinforzo delle altre formazioni del generale Malinovskij.\nIl 26 dicembre croll\u00f2 facilmente la linea tedesca dell'Aksaj e le forze sovietiche poterono avvicinarsi frontalmente a Kotel'nikovo; il generale Malinovskij sollecit\u00f2 le truppe del 1\u00ba e del 13\u00ba Corpo fucilieri della Guardia ad accelerare l'avanzata e invi\u00f2 reparti di sciatori in profondit\u00e0 per disorganizzare le retrovie tedesche, mentre i mezzi corazzati del generale Bogdanov, appena entrati in azione, aggirarono il fianco destro tedesco e sbaragliarono le deboli forze rumene del generale Popescu che coprivano il fronte dell'Asse verso sud-est. Il 27 dicembre i generali Vasilevskij ed Er\u00ebmenko fecero intervenire anche i due corpi mobili della 51\u00aa Armata schierati sul fianco sinistro della 2\u00aa Armata della Guardia. Il 4\u00ba Corpo meccanizzato del generale Vol'skij e il 13\u00ba Corpo meccanizzato del generale Tanas\u010di\u0161in, ognuno equipaggiato con circa 100 mezzi corazzati, superarono agevolmente la resistenza delle truppe rumene della 1\u00aa e della 14\u00aa Divisione fanteria e avanzarono verso sud-ovest in direzione di Dubovskoe e Zimovniki, contrastate solo da un reggimento appena arrivato della 16\u00aa Divisione motorizzata tedesca proveniente dalla steppa di \u0116lista.\nIl feldmaresciallo von Manstein ancora il 26 dicembre non sembr\u00f2 valutare realisticamente la situazione; nonostante la disfatta sul medio Don e la ritirata del LVII. Panzerkorps, egli riteneva possibile riprendere il tentativo di raggiungere la sacca di Stalingrado con l'intervento del III. Panzerkorps ritirato dal Caucaso, e della 16\u00aa Divisione motorizzata, ma in pochi giorni la disfatta tedesca a sud del Don divenne completa e definitiva. Il mattino del 27 dicembre ebbe inizio la battaglia per Kotel'nikovo; il primo attacco del 7\u00ba Corpo carri sovietico tuttavia non ebbe successo e i combattimenti furono aspri e prolungati; negli altri settori del fronte i sovietici invece ottennero nuovi successi: sul fianco orientale, il 13\u00ba Corpo meccanizzato respinse i reparti della 16\u00aa Divisione motorizzata e il 3\u00ba Corpo meccanizzato della Guardia raggiunse e liber\u00f2 Zavetnoe, mentre sul fianco occidentale il generale Malinovskij al mattino del 28 dicembre fece avanzare il 1\u00ba Corpo fucilieri a nord del Don per costituire una testa di ponte per il passaggio del 2\u00ba Corpo meccanizzato della Guardia. Per coprire le retrovie del raggruppamento del generale Hoth, il feldmaresciallo von Manstein fece affluire d'urgenza la Divisione SS \"Wiking\", proveniente dal Caucaso, che avrebbe dovuto schierarsi a Zimovniki.\nLa battaglia per Kotel'nikovo, difesa da una trentina di carri armati tedeschi e da fanteria e cannoni anticarro, riprese al primo mattino del 28 dicembre 1942. Il 7\u00ba Corpo carri del generale Rotmistrov attacc\u00f2 frontalmente con due brigate corazzate, mentre un'altra brigata corazzata e una brigata motorizzata effettuarono una manovra aggirante sul fianco sinistro tedesco, tagliarono le vie di comunicazione di Kotel'nikovo verso ovest e sud-ovest e occuparono di sorpresa un aeroporto tedesco situato a ovest della citt\u00e0. La sera del 28 dicembre i sovietici fecero irruzione dentro Kotel'nikovo da nord e da ovest; gli scontri finali si prolungarono anche il 29 dicembre e furono violenti e accaniti; alla fine della giornata le brigate corazzate del generale Rotmistrov, supportate anche dai fucilieri del 13\u00ba Corpo della Guardia, liberarono completamente la citt\u00e0. Le truppe tedesche, minacciate di accerchiamento anche dall'arrivo delle prime unit\u00e0 mobili del 6\u00ba Corpo meccanizzato, evacuarono la citt\u00e0 e ripiegarono verso sud.\nContemporaneamente al successo delle operazioni sovietiche a sud del Don; l'Armata Rossa raggiunse un altro successo anche a nord del fiume con la liberazione di Tormo\u0161in da parte di unit\u00e0 della 5\u00aa Armata d'assalto e del 2\u00ba Corpo meccanizzato della Guardia che il generale Malinovskij aveva abilmente deviato verso nord-ovest.\nConseguenze strategiche.\nLa vittoria sovietica a Kotel'nikovo, localit\u00e0 di partenza della fallita controffensiva tedesca in direzione della sacca di Stalingrado, completava il ciclo di operazioni iniziato all'inizio di dicembre nel settore a sud del Don e suggellava definitivamente la rovina dei piani della Wehrmacht per salvare l'armata del generale Paulus. Alla fine dell'anno 1942 la situazione generale dell'esercito tedesco nel settore meridionale del fronte orientale era divenuta veramente critica.\nNei giorni precedenti Hitler e l'alto comando tedesco ritenevano ancora possibile stabilizzare la situazione mantenendo il possesso di Kotel'nikovo come base di operazione per un nuovo tentativo di liberare la sacca di Stalingrado, e riconquistando a nord del Don le basi aeree della Luftwaffe; una nuova direttiva del F\u00fchrer del 27 dicembre 1942 prevedeva inoltre l'invio di notevoli rinforzi al Gruppo d'armate del Don: oltre alla Divisione motorizzata SS \"Wiking\" in arrivo dal Caucaso, la famosa 7. Panzer-Division, equipaggiata con 146 carri armati, sarebbe stata trasferita d'urgenza dalla Francia , la 26\u00aa Divisione fanteria sarebbe stata richiamata del Gruppo d'armate B, la 320\u00aa e 302\u00aa Divisioni fanteria dalle riserve dell'OKH; infine sarebbe stato assegnato il 503\u00ba battaglione carri pesanti equipaggiato con i nuovi carri Panzer VI Tiger I. L'arrivo di queste valide riserve tuttavia sarebbe iniziato solo dopo alcuni giorni e nel frattempo, con la caduta di Kotel'nikovo, la disfatta tedesca divenne evidente e le sue conseguenze strategiche misero in pericolo tutto lo schieramento della Wehrmacht a sud.\nIl 28 dicembre Hitler fu costretto ad ammettere la sconfitta: le speranze di salvare la 6\u00aa Armata erano definitivamente svanite e, inoltre, in mancanza dell'arrivo accelerato dei rinforzi promessi, lo stesso raggruppamento del generale Hoth rischiava, dopo la sconfitta a Kotel'nikovo, di essere totalmente annientato scoprendo la via di Rostov a sud del Don e mettendo quindi in pericolo le comunicazioni del Gruppo d'armate A sempre fermo nel Caucaso. Dopo lunghe discussioni, il generale Zeitzler riusc\u00ec a strappare al F\u00fchrer l'autorizzazione a sottrarre forze mobili dal raggruppamento del generale Ewald von Kleist per rinforzare il generale Hoth, e anche a iniziare la ritirata dell'intero Gruppo d'armate nel Caucaso.\nIl fallimento totale dell'operazione Tempesta Invernale segn\u00f2 un momento decisivo della battaglia di Stalingrado e costitu\u00ec una grande vittoria per l'Armata Rossa che riusc\u00ec finalmente a fermare un attacco di alcune delle migliori Panzer-Division tedesche. Nonostante i successi iniziali, in realt\u00e0 le possibilit\u00e0 di successo per i tedeschi furono vanificate soprattutto dall'insufficienza delle forze concentrate per questa importantissima missione di salvataggio e dalla sottovalutazione da parte dell'alto comando della Wehrmacht delle capacit\u00e0 sovietiche e della potenza delle loro armate. Il 23 dicembre 1942, giorno della partenza della 6. Panzer-Division dalla linea della My\u0161kova, in realt\u00e0 l'operazione Tempesta Invernale era gi\u00e0 fallita a causa delle dure perdite subite in pochi giorni dalle unit\u00e0 corazzate tedesche e soprattutto del grande concentramento di riserve mobili completato con successo dall'alto comando sovietico che aveva ormai raggiunto una schiacciante superiorit\u00e0 sul nemico; verosimilmente l'esito della battaglia non sarebbe cambiato anche nel caso in cui la 6. Panzer-Division fosse rimasta a sud del Don. La controffensiva sovietica e la liberazione di Kotel'nikovo, segnarono la sconfitta tedesca e misero in pericolo tutto lo schieramento dell'Asse nel settore meridionale gi\u00e0 minacciato anche a nord del Don dall'avanzata dei corpi meccanizzati sovietici dopo l'operazione Piccolo Saturno.\nPer molte settimane il feldmaresciallo von Manstein avrebbe dovuto guadagnare tempo per frenare l'offensiva sovietica sia a nord del Don con le truppe del \"Distaccamento d'armate Hollidt\", sia a sud del grande fiume con i resti delle forze del generale Hoth rinforzate con la Divisione SS \"Wiking\" e la 3. Panzer-Division ritirate immediatamente dal Caucaso, per permettere al Gruppo d'armate A di ripiegare ordinatamente e porsi in salvo attraverso Rostov. Nella prima settimana di febbraio 1943 Il feldmaresciallo sarebbe riuscito a portare a termine questa missione ma nel frattempo la situazione nel settore meridionale del fronte orientale era mutata per sempre: la 6\u00aa Armata aveva cessato la resistenza il 2 febbraio 1943 dopo un'ultima sanguinosa battaglia invernale e i sovietici avevano proseguito la loro offensiva estendendola ancora e ottenendo nuove importanti vittorie lungo l'Alto Don (offensiva Ostrogorzk-Rosso\u0161) e nella regione di Vorone\u017e (offensiva Vorone\u017e-Kastornoe)."}
{"id": "2622052", "revid": "36426", "url": "https://it.wikipedia.org/wiki?curid=2622052", "title": "Vescovo di Arezzo-Cortona-Sansepolcro", "text": ""}
{"id": "2622054", "revid": "486946", "url": "https://it.wikipedia.org/wiki?curid=2622054", "title": "Oh, God!", "text": ""}
{"id": "2622055", "revid": "287204", "url": "https://it.wikipedia.org/wiki?curid=2622055", "title": "Candido Godoi", "text": ""}
{"id": "2622056", "revid": "7", "url": "https://it.wikipedia.org/wiki?curid=2622056", "title": "Till the Clouds Roll By", "text": ""}
{"id": "2622058", "revid": "729019", "url": "https://it.wikipedia.org/wiki?curid=2622058", "title": "Bellvitge (metropolitana di Barcellona)", "text": "Bellvitge \u00e8 una stazione della Linea 1 della metropolitana di Barcellona.\nLa stazione \u00e8 situata sotto la Rambla Marina dell'Hospitalet de Llobregat e fu inaugurata nel 1989.\nLa stazione di Bellvitge e quella di Hospital de Bellvitge furono le prime due stazioni della metropolitana di Barcellona ad essere dotate di ascensori."}
{"id": "2622060", "revid": "125563241", "url": "https://it.wikipedia.org/wiki?curid=2622060", "title": "Hood (Marvel Comics)", "text": "Hood, il cui vero nome \u00e8 Parker Robbins, \u00e8 un personaggio dei fumetti pubblicati dalla Marvel Comics, creato dallo scrittore Brian K. Vaughan e dai disegnatori Kyle Hotz e Eric Powell, apparso per la prima volta in \"The Hood\" n. 1 (luglio 2002). \u00c8 un supercriminale dell'Universo Marvel.\nLo scrittore Brian Michael Bendis ha dichiarato in un'intervista del 2007 di voler far di lui il Vito Corleone dell'universo Marvel, infatti sui Nuovi Vendicatori abbiamo visto Parker diventare il \"padrino\" di tutti i supercriminali, creando una sorta di Sindacato per essi, anche con villain di primo piano.\nHood \u00e8 anche un membro della Cabala, ed \u00e8 fuso col demone Dormammu.\nBiografia.\nParker Robbins, giovane e misterioso criminale da quattro soldi, ottenne la cappa e gli stivali magici quando con il migliore amico, cugino e socio John King si rec\u00f2 in un capannone abbandonato, dove i due trovarono solamente dei preparativi per un rito magico. Delusi, mentre stavano andando via, vennero attaccati da un demone Nisanti, al quale Parker spara, e per rifarsi del non aver trovato niente prende cappa e stivali.\nIn seguito si divide dal cugino, e mentre torna a casa dalla sua ragazza, incinta, viene aggredito da una gang di ragazzi di colore, che gli ruba le scarpe, Hood li provoca, e riesce a scappare scalzo. Per facilitarsi la fuga si mette gli stivali, da lui definiti frankenstivali per la loro bruttezza, e accorgendosi che grazie a quelli pu\u00f2 volare scappa dalla gang recandosi a casa del cugino, dove prova anche la cappa e scopre che gli dona l'invisibilit\u00e0 quando trattiene il respiro.\nInizia quindi a compiere furti e rapine ai danni del Maggia, specialmente al Golem, che gli mette contro Shocker, Jack Lanterna, Costrittore e Madame Rapier.\nDiventa quindi ricercato per i suoi furti e l'omicidio semi-involontario di un poliziotto, riesce quindi a sconfiggere il Golem e i suoi sgherri, facendo uccidere Madame Rapier alla polizia con un ingegnoso trucco.\nIn seguito Hood stringe un'alleanza con alcuni famosi supercriminali, come ad esempio Mosaico o la Squadra Distruttrice, dando vita ad un'organizzazione criminale di stampo mafioso che ha sfruttato l'atto di registrazione al termine di Civil War.\nHood e i suoi, infatti, hanno minacciato di uccidere la madre dell'eroina Tigra se lei non gli avesse rivelato l'ubicazione della base dei Nuovi Vendicatori, che verr\u00e0 attaccata proprio da Hood e dai suoi sgherri, e salvata solamente in extremis dal Dottor Strange.\nSecret Invasion.\nHood venne a conoscenza dell'invasione skrull quando, per liberare Madame Masque, penetr\u00f2 in una prigione dello S.H.I.E.L.D. e uccise due dei tre agenti che stavano interrogando la donna: a sorpresa, i cadaveri si trasformarono in skrull. Decisero allora di interrogare il terzo, che rivel\u00f2 loro il piano degli alieni.\nGrazie ai suoi nuovi poteri mistici, Robbins scopr\u00ec una spia tra le file della sua banda, che aveva assunto le sembianze del grasso boss Slug; subito dopo ha scoperto che questi suoi poteri derivano proprio da uno dei peggiori nemici di Strange: il demone Dormammu, che si \u00e8 fuso misticamente con lui.\nAl termine di Secret Invasion, in cui lui e la sua banda parteciparono alla battaglia finale a Central Park al fianco dei Thunderbolts e di entrambe le formazioni dei Vendicatori (registrati e clandestini), Hood viene invitato da Norman Osborn a far parte della Cabala, un'organizzazione criminale di cui fanno parte anche il Dottor Destino, Namor, Emma Frost e Loki.\nDark Reign.\nHood, conscio degli enormi poteri ottenuti, vuole diventare il nuovo Kingpin e dimostrare di essergli superiore. A differenza del mastodontico boss bianco vestito, Hood ha affermato di non farsi problemi a scendere personalmente in campo e sporcarsi le mani del sangue dei suoi nemici.\nDato il suo ruolo di boss del crimine newyorkese, Osborn chiede a Parker Robbins di occuparsi dell'eliminazione del Punitore, che sta cercando di distruggere la sua organizzazione.\nHood per poter schiacciare questo nuovo temibile avversario, attua un rito mistico per resuscitare una decina di supercriminali, uccisi anni prima dal Flagello dei criminali, ingrossando cos\u00ec notevolmente i suoi ranghi personali.\nHood insieme al sindacato dei supercriminali lotteranno contro i Nuovi Vendicatori (per conto di Norman Osborn), da dove ne usciranno sconfitti.\nNuovi Vendicatori: Potere.\nHood ha dei problemi nel gestire i suoi poteri magici. La sua connessione mistica con Dormammu gli provoca atroci dolori. Il demone cerca di convincere Parker a rubare l'occhio di Agamotto dal Dr. Strange ora che ha rinunciato alla carica di stregone supremo. Per far questo prima attacca direttamente il dottore ma viene fermato grazie all'aiuto di Billy Kaplan. Decide quindi di attaccare i futuri candidati al titolo di stregone supremo. Si reca quindi a New Orleans dove abita Daimon Hellstrom. Alla fine viene neutralizzato dai poteri combinati del Dr. Strange, di Hellstrom e del nuovo stregone supremo Fratello Voodoo. Grazie al loro esorcismo il legame mistico con Dormammu viene reciso e Parker si ritrover\u00e0 senza poteri e verr\u00e0 arrestato.\nIn seguito Loky decide di donargli le pietre di Norne, degli artefatti magici asgardiani, per renderlo di nuovo utile ai fini di conquista di Norman Osborn.\nAssedio.\nDurante l'assedio di Asgard, Hood e la sua banda danno manforte ad Osborn, ma quando Sentry distrugge la citt\u00e0 degli dei con un solo attacco, uno sconvolto Loky sottrae le pietre delle Norne a Parker con un incantesimo, usandole per rivitalizzare gli eroi che combattevano il mostro Void.\nEt\u00e0 degli Eroi.\nOrmai senza poteri, Hood viene incarcerato in una prigione normale dove fa la conoscenza di un inumano l\u00ec detenuto. Entrando in amicizia con lui, scopre da questi dell'esistenza delle Gemme dell'infinito, e che una di esse era posseduta da Freccia Nera. Inizia cos\u00ec a cercare le gemme ed inizialmente ha successo nell'ottenerle, ma in seguito si scontra con i vendicatori e viene da questi sconfitto e riportato in prigione (non prima di aver usato il potere delle gemme per guarire il volto sfigurato di Madamme Masque).\nMembri del Sindacato del Crimine di Hood.\nHood \u00e8 riuscito a riunire tutti i maggiori criminali dell'universo Marvel, appianando le loro individualit\u00e0 in favore di un'ottica di crimine organizzato. Un altro elemento di forza della sua gang \u00e8 la grande variet\u00e0 dei suoi membri e delle loro abilit\u00e0, che spaziano in pi\u00f9 ambiti.\nScienziati:\nMenti criminali:\nElementali:\nManipolatori di energia:\nMembri dotati di poteri magici:\nControllori mentali:\nForzuti:\nVelocisti:\nSpie/assassini:\nAltri membri:\nPoteri e abilit\u00e0.\nIn quanto semplice essere umano, Hood non ha poteri innati. Le sue capacit\u00e0 derivano dagli strumenti magici che indossa: i suoi stivali gli permettono di volare mentre la sua cappa gli dona la capacit\u00e0 di diventare invisibile fintanto che trattiene il fiato.\nBen presto per\u00f2 scopre che queste abilit\u00e0 sono connesse a Dormammu, Signore della Dimensione Oscura e considerato uno delle pi\u00f9 forti creature di tutto il mondo Marvel. Pi\u00f9 Parker attinge a questo potere e pi\u00f9 forte diventa il legame con il demone che, in alcuni casi, prende letteralmente possesso del suo corpo.\nBench\u00e9 Parker stesso abbia assunto Satana Hellstrom come sua insegnante e consulente di magia, in combattimento predilige l'uso delle armi da fuoco, una pistola per mano. Il suo potenziale \u00e8 comunque ancora tutto da mostrare: nel campo delle arti mistiche viene gi\u00e0 considerato un'autorit\u00e0 al pari di persone del calibro di Stephen Strange, Victor von Doom e Loki.\nCi\u00f2 che rende per\u00f2 Parker Robbins un personaggio di rilievo e da temere \u00e8 il suo carisma, il suo non volersi mai arrendere, il suo genio criminale che gli permette di inquadrare sempre la situazione.\nA testimonianza di ci\u00f2, ci sono le affermazioni di John King, cugino di Parker e suo ex-socio, il quale sostiene che il successo di Hood \u00e8 determinato dal fatto che ancor prima di aver ottenuto i suoi poteri, lui era gi\u00e0 un criminale, conosceva gi\u00e0 le regole del gioco, al contrario di tanti altri supercriminali che lo sono diventati dopo l'acquisizione di poteri oltre la norma.\nL'altra viene da Carol \"Ms. Marvel\" Danvers, la quale durante uno scontro tra i Vendicatori e il Sindacato del Crimine trova piena conferma di questa sua ostinatezza e caparbiet\u00e0.\nIn quel momento, mentre tutti i suoi uomini erano a terra sconfitti e i Vendicatori battevano in ritirata, Hood era l'unico ancora in piedi ad incitare i suoi ad alzarsi e a combattere."}
{"id": "2622062", "revid": "7", "url": "https://it.wikipedia.org/wiki?curid=2622062", "title": "Up in Arms", "text": ""}
{"id": "2622063", "revid": "339392", "url": "https://it.wikipedia.org/wiki?curid=2622063", "title": "Hygrophorus hochstetter", "text": ""}
{"id": "2622067", "revid": "117271", "url": "https://it.wikipedia.org/wiki?curid=2622067", "title": "Cortinarius hochstetteri", "text": ""}
{"id": "2622068", "revid": "599013", "url": "https://it.wikipedia.org/wiki?curid=2622068", "title": "Giorgio De Rossi", "text": "Carriera.\nCresciuto calcisticamente nel Marzotto Valdagno, societ\u00e0 con cui debutta in Serie B nel campionato 1959-1960. L'anno dopo passa al senza tuttavia esordire in Serie A.\nTorna quindi al Marzotto Valdagno per altre tre stagioni, al termine delle quali viene acquistato dalla Maceratese prima e dal poi.\nIn Toscana disputa due annate, e nel 1968 passa all', che lo acquista gi\u00e0 nel mese di marzo. Con i bergamaschi debutta nel massimo campionato nella stagione 1968-1969: esordisce il 29 settembre 1968, nel 3-3 interno contro la Juventus. A fine stagione (conclusa con la retrocessione dei nerazzurri) le presenze sono 22, con 28 reti subite.\nDopo un'altra stagione a difendere i pali della formazione orobica tra i cadetti, passa al Brindisi con cui resta per tre campionati, durante i quali conquista un'altra promozione in Serie B nel campionato 1971-1972, sotto la guida di Lu\u00eds Vin\u00edcio.\nConclude la carriera nel 1973-1974 al in Serie C, dove ha giocato 3 partite subendo 3 reti come riserva di Stefano Lazzara."}
{"id": "2622074", "revid": "709565", "url": "https://it.wikipedia.org/wiki?curid=2622074", "title": "Anna Brassey", "text": "Biografia.\nEra figlia di John Allnut e della sua prima moglie, Elizabeth Harriet, originaria del Kent. La madre mor\u00ec quando Anna era ancora in tenera et\u00e0 e la piccola visse dapprima col nonno a Clapham e in seguito col padre a Londra.\nIl 9 ottobre 1860 spos\u00f2 Thomas Brassey, creato nel 1886 barone Brassey, politico liberale, membro del parlamento per la circoscrizione di Hastings, scrittore di libri di argomento navale e figlio primogenito di Thomas Brassey, ingegnere civile e costruttore di linee ferroviarie. La coppia ebbe un figlio e quattro figlie.\nVissero dapprima a Beauport Park, nei pressi di Hastings e dal 1870 a Catsfield, nel Sussex, dove Anna si occup\u00f2 della gestione della propriet\u00e0 e di opere di bene nel vicinato.\nDopo nove anni di matrimonio la coppia decise di intraprendere un viaggio sullo yacht di lusso di loro propriet\u00e0 e, tra il 1869 e il 1872, effettu\u00f2 due crociere nel Mar Mediterraneo e in Oriente. Anna, fin dall'infanzia aveva l'abitudine di tenere un dettagliato diario: dalle sue argute osservazioni e dalle dettagliate lettere destinate al padre venne tratto un libro, \"The Flight of the Meteor\", distribuito fra amici e parenti.\nNel 1872 viaggiarono in Canada e Stati Uniti, risalendo molti dei grandi fiumi del Nordamerica. Al loro ritorno venne pubblicato, nuovamente per i soli amici e parenti, \"A Cruise in the Eothen\". Quattro anni dopo decisero di fare un viaggio intorno al mondo, fecero costruire il trialbero \"Sunbeam\" (varato nel 1874) che, il 1\u00ba luglio 1876, con un totale di 43 persone a bordo (l'intera famiglia, l'equipaggio, due cani, tre uccellini e un gatto persiano) salp\u00f2 da Chatham. La prima tappa fu Madera, seguirono le Isole di Capo Verde e la costa africana. Giunsero in seguito in Sudamerica, attraversarono lo stretto di Magellano per arrivare nell'Oceano Pacifico e visitare alcune sue isole, Tahiti e Hawaii. Giunsero in Giappone, a Penang, in Ceylon, ad Aden e nel Mar Rosso. Durante l'attraversamento del canale di Suez, lady Brassey sbarc\u00f2 per visitare le piramidi. Il 27 maggio 1877 lo yacht attracc\u00f2 a Hastings.\nIl viaggio \u00e8 dettagliatamente ricostruito attraverso le numerosissime lettere inviate ad amici e parenti e tramite il preciso diario di Lady Brassey. Nel 1878 fu pubblicato \"A Voyage in the \"Sunbeam\"\" del quale si stamperanno rapidamente quattro edizioni e che fu tradotto in francese, tedesco, italiano, svedese e ungherese: la solare moglie di un parlamentare divenne un'autrice di successo.\nNel luglio del 1881, il sovrano del Regno delle Hawaii, Kal\u0101kaua, compiaciuto della descrizione del regno, invest\u00ec Anne Brassey dell'ordine reale di Kapiolani.\nIl viaggio successivo port\u00f2 Anne in estremo oriente: nel 1880 venne pubblicato \"Sunshine and Storm in the East; or, Cruises to Cyprus and Constantinople\"; al 1885 risale la pubblicazione di \"In the Trades, Tropics and the Roaring Forties\", nel quale si descrive il viaggio nelle Indie occidentali e Madera. Nel settembre 1885, fu a bordo della Sunbeam diretta in Norvegia che William Ewart Gladstone scrisse il suo manifesto elettorale. Il resoconto di Annie Brassey su questo viaggio apparve nel \"Contemporary Review\" dell'ottobre 1885.\nL'ultimo viaggio di Lady Brassey fu nel 1887. Alcuni anni prima la sua salute era stata minata da un attacco di febbre tifoide e da questo viaggio ci si attendeva un miglioramento delle sue condizioni. L'itinerario prevedeva Ceylon, Rangoon, il Borneo e l'Australia, ma il 14 settembre 1887 un attacco di malaria cost\u00f2 la vita alla donna.\nL'imbarcazione si trovava in mezzo all'oceano, diretta a Mauritius, e Lady Brassey fu sepolta in mare."}
{"id": "2622075", "revid": "287204", "url": "https://it.wikipedia.org/wiki?curid=2622075", "title": "Canada Open 1987", "text": "Il Canada Open 1987 \u00e8 stato un torneo di tennis giocato sul cemento. \u00c8 stata la 98\u00aa edizione del Canada Open, che fa parte del Nabisco Grand Prix 1987, e del Virginia Slims World Championship Series 1987. Il torneo maschile si \u00e8 giocato al Uniprix Stadium di Montr\u00e9al in Canada dal 10 al 16 agosto 1987, quello femminile al Rexall Centre di Toronto in Canada dal 17 al 23 agosto 1987.\nCampioni.\nSingolare maschile.\n Ivan Lendl ha battuto in finale Stefan Edberg 6-4, 7-6\nSingolare femminile.\n Pam Shriver ha battuto in finale Zina Garrison 6-4, 6-1\nDoppio maschile.\n Pat Cash / Stefan Edberg hanno battuto in finale Peter Doohan / Laurie Warder 6-7, 6-3, 6-4\nDoppio femminile.\n Zina Garrison / Lori McNeil hanno battuto in finale Claudia Kohde Kilsch / Helena Sukov\u00e1 6-1, 6-2"}
{"id": "2622079", "revid": "110157", "url": "https://it.wikipedia.org/wiki?curid=2622079", "title": "Major League Baseball 1947", "text": "L'All-Star Game si disput\u00f2 l'8 luglio al Wrigley Field di Chicago e fu vinto dalla selezione dell'American League 2-1.\nLe World Series 1947 si giocarono dal 30 settembre al 6 ottobre e videro prevalere i New York Yankees, per l'undicesima volta nella loro storia, che superarono i Brooklyn Dodgers per 4-3."}
{"id": "2622082", "revid": "179521", "url": "https://it.wikipedia.org/wiki?curid=2622082", "title": "Cimitero marino", "text": "Un cimitero marino (in francese \"cimeti\u00e8re marin\") \u00e8 un cimitero che si trova di fronte al mare.\nL'espressione \u00e8 utilizzata prevalentemente in riferimento a localit\u00e0 francesi. Particolarmente celebre \u00e8 il cimitero marino di S\u00e8te, immortalato da Paul Val\u00e9ry nella sua poesia \"Il cimitero marino\". Altri cimiteri marini noti sono presenti a Bonifacio, Saint-Paul, Saint-Tropez, Varengeville-sur-Mer e, in Tunisia, quelli di Monastir (il cimitero marino di Sidi el-Mezeri) e Mahdia.\nIn poesia.\n\"Le Cimeti\u00e8re marin\" (\"Il cimitero marino\") \u00e8 una poesia di Paul Val\u00e9ry scritta nel 1920.\nFamosa per il suo ermetismo, \"Le Cimeti\u00e8re marin\" \u00e8 stata oggetto di numerose esegesi, tra le pi\u00f9 conosciute quelle d'Alain e di Gustave Cohen.\nAlla morte di Paul Val\u00e9ry, il cimitero di Saint-Charles a S\u00e8te fu ribattezzato \"Cimitero marino\" e l\u00ec fu sepolto lo scrittore.\nQualche anno pi\u00f9 tardi, il cantautore Georges Brassens compose \"Supplique pour \u00eatre enterr\u00e9 \u00e0 la plage de S\u00e8te\", dove chiedeva di essere sepolto sulla spiaggia di S\u00e8te, cos\u00ec da avere un cimitero ancora \"pi\u00f9 marino\" di quello di Val\u00e9ry (\"Mon cimeti\u00e8re soit plus marin que le sien\")."}
{"id": "2622084", "revid": "27497589", "url": "https://it.wikipedia.org/wiki?curid=2622084", "title": "Maremoto delle Samoa del 2009", "text": ""}
{"id": "2622087", "revid": "27497618", "url": "https://it.wikipedia.org/wiki?curid=2622087", "title": "Maremoto dell'oceano Pacifico meridionale del 2009", "text": ""}
{"id": "2622088", "revid": "110157", "url": "https://it.wikipedia.org/wiki?curid=2622088", "title": "Comitato Olimpico della Guyana", "text": "Il Comitato Olimpico Guyanese (noto anche come \"Guyana Olympic Association\" in inglese) \u00e8 un'organizzazione sportiva guyanese, nata nel 1935 a Georgetown.\nRappresenta questa nazione presso il Comitato Olimpico Internazionale (CIO) dal 1948 ed ha lo scopo di curare l'organizzazione ed il potenziamento dello sport in Guyana e, in particolare, la preparazione degli atleti guyanesi, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Juman Yassin, mentre la carica di segretario generale \u00e8 occupata da Ivor E. O'Brien."}
{"id": "2622089", "revid": "287204", "url": "https://it.wikipedia.org/wiki?curid=2622089", "title": "Canada Open 1986", "text": "Il Canada Open 1986 \u00e8 stato un torneo di tennis giocato sul cemento.\n\u00c8 stata la 98\u00aa edizione del Canada Open, che fa parte del Nabisco Grand Prix 1986\ne del Virginia Slims World Championship Series 1986. Il torneo femminile si \u00e8 giocato al Uniprix Stadium di Montr\u00e9al in Canada dal 4 al 10 agosto 1986, quello maschile al Rexall Centre di Toronto in Canada dall'11 al 17 agosto 1986.\nCampioni.\nSingolare maschile.\n Boris Becker ha battuto in finale Stefan Edberg 6-4, 3-6, 6-3\nSingolare femminile.\n Helena Sukov\u00e1 ha battuto in finale Pam Shriver 6-2, 7-5\nDoppio maschile.\n Chip Hooper / Mike Leach hanno battuto in finale Boris Becker / Slobodan \u017divojinovi\u0107 6-7, 6\u20133, 6-3\nDoppio femminile.\n Zina Garrison / Gabriela Sabatini hanno battuto in finale Pam Shriver / Helena Sukov\u00e1 7-6, 5-7, 6-4"}
{"id": "2622093", "revid": "27497690", "url": "https://it.wikipedia.org/wiki?curid=2622093", "title": "Societ\u00e0 Torre di Guardia della Bibbia e dell'Opuscolo", "text": ""}
{"id": "2622097", "revid": "174925", "url": "https://it.wikipedia.org/wiki?curid=2622097", "title": "Nabonedo", "text": ""}
{"id": "2622098", "revid": "49022", "url": "https://it.wikipedia.org/wiki?curid=2622098", "title": "Annali dei Quattro maestri", "text": ""}
{"id": "2622100", "revid": "174925", "url": "https://it.wikipedia.org/wiki?curid=2622100", "title": "Belshazzar", "text": ""}
{"id": "2622101", "revid": "767487", "url": "https://it.wikipedia.org/wiki?curid=2622101", "title": "Max Britzelmayr", "text": "\u00c8 ricordato per i suoi studi sui funghi Hymenomycetes."}
{"id": "2622102", "revid": "174925", "url": "https://it.wikipedia.org/wiki?curid=2622102", "title": "Baldassarre di Babilonia", "text": ""}
{"id": "2622104", "revid": "110157", "url": "https://it.wikipedia.org/wiki?curid=2622104", "title": "Comitato Olimpico Haitiano", "text": "Il Comitato Olimpico Haitiano (noto anche come \"Comit\u00e9 Olympique Ha\u00eftien\" in francese) \u00e8 un'organizzazione sportiva haitiana, nata nel 1914 a P\u00e9tionville, Haiti.\nRappresenta questa nazione presso il Comitato Olimpico Internazionale (CIO) dal 1924 ed ha lo scopo di curare l'organizzazione ed il potenziamento dello sport in Haiti e, in particolare, la preparazione degli atleti haitiani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Jean-Edouard Baker, mentre la carica di segretario generale \u00e8 occupata da Alain Jean Pierre."}
{"id": "2622105", "revid": "1851848", "url": "https://it.wikipedia.org/wiki?curid=2622105", "title": "Giuliano Castoldi", "text": "Carriera.\nGiocatore.\nCresce calcisticamente nell', che lo manda in prestito alla Solbiatese nella stagione 1967-1968, per farlo riapprodare a Bergamo l'anno seguente. Con i neroazzurri esordisce in Serie A e vi resta anche a seguito della retrocessione tra i cadetti.\nNon trovando molto spazio, nell'ottobre del 1970 passa all' in Serie C. Con i marchigiani milita per 10 stagioni, in cui colleziona 212 presenze ed ottiene una promozione dalla Serie C alla Serie B (1971-1972 e due dalla B alla A (1973-1974 e 1977-1978) disputando quattro annate nel massimo campionato.\nConclude la carriera con la , formazione con cui in 4 anni ottiene due promozioni e due retrocessioni dalla Serie C1 alla Serie C2 e viceversa. In carriera ha collezionato complessivamente 85 presenze in Serie A e 101 presenze in Serie B.\nCastoldi \u00e8 stato fra i protagonisti di uno degli episodi pi\u00f9 curiosi del calcio italiano: durante l'incontro Ascoli-Bologna del 12 gennaio 1975, a pochi minuti dalla fine, sul 3 a 1 per il Bologna, un raccattapalle, Gino Citeroni, rimanda in campo attraverso la rete un pallone calciato in rete da Giuseppe Savoldi; Castoldi calcia la palla sul fondo, e l'arbitro Barbaresco assegna il calcio d'angolo anzich\u00e9 il gol.\nAllenatore.\nAlla fine della carriera agonistica rimane nel mondo del calcio ricoprendo l'incarico di allenatore delle giovanili dell'Ascoli. Nel 2011 assume il ruolo di vice-allenatore dell'Ascoli collaborando col il tecnico Fabrizio Castori; a partire dalla stagione successiva allena la Primavera bianconera."}
{"id": "2622107", "revid": "287204", "url": "https://it.wikipedia.org/wiki?curid=2622107", "title": "Canada Open 1985", "text": "Il Canada Open 1985 \u00e8 stato un torneo di tennis giocato sul cemento. \u00c8 stata la 97\u00aa edizione del Canada Open, che fa parte del Nabisco Grand Prix 1985 e del Virginia Slims World Championship Series 1985. Il torneo maschile si \u00e8 giocato al Uniprix Stadium di Montr\u00e9al in Canada dal 12 al 18 agosto 1985, quello femminile al Rexall Centre di Toronto in Canada dal 5 al 12 agosto 1985.\nCampioni.\nSingolare maschile.\n John McEnroe ha battuto in finale Ivan Lendl 7-5, 6-3\nSingolare femminile.\n Chris Evert ha battuto in finale Claudia Kohde Kilsch 6-2, 6-4\nDoppio maschile.\n Ken Flach / Robert Seguso hanno battuto in finale Stefan Edberg / Anders J\u00e4rryd 5-7, 7-6, 6-3\nDoppio femminile.\n Gigi Fern\u00e1ndez / Martina Navr\u00e1tilov\u00e1 hanno battuto in finale Marcella Mesker / Pascale Paradis 6-4, 6-0"}
{"id": "2622118", "revid": "228587", "url": "https://it.wikipedia.org/wiki?curid=2622118", "title": "Il boss dei boss", "text": "Il boss dei boss (\"Boss of Bosses\") \u00e8 un film TV del 2001 che racconta la storia del boss italo-americano Paul Castellano.\nTrama.\nLa vita e la storia di \"Big\" Paul Castellano, temuto e rispettato Capo della Famiglia Gambino. Dal potere assoluto, fino alla morte avvenuta il 16 dicembre 1985 per mano di John Gotti e Sammy Gravano davanti al ristorante \"Spark Steaks House\" di Manhattan."}
{"id": "2622123", "revid": "287204", "url": "https://it.wikipedia.org/wiki?curid=2622123", "title": "Canada Open 1984", "text": "Il Canada Open 1984 \u00e8 stato un torneo di tennis giocato sul cemento.\n\u00c8 stata la 96\u00aa edizione del Canada Open, che fa parte del Volvo Grand Prix 1984 e del Virginia Slims World Championship Series 1984. \nIl torneo femminile si \u00e8 giocato al Uniprix Stadium di Montr\u00e9al in Canada dal 20 al 26 agosto 1984, \nquello maschile al Rexall Centre di Toronto in Canada dal 13 al 19 agosto 1984.\nCampioni.\nSingolare maschile.\n John McEnroe ha battuto in finale Vitas Gerulaitis 6-0, 6-3\nSingolare femminile.\n Chris Evert ha battuto in finale Alycia Moulton 6-2, 7-6\nDoppio maschile.\n Peter Fleming / John McEnroe hanno battuto in finale John Fitzgerald / Kim Warwick 6-4, 6-2\nDoppio femminile.\n Kathy Jordan / Elizabeth Smylie hanno battuto in finale Claudia Kohde Kilsch / Hana Mandl\u00edkov\u00e1 6-1, 6-2"}
{"id": "2622126", "revid": "110157", "url": "https://it.wikipedia.org/wiki?curid=2622126", "title": "Comitato Olimpico Honduregno", "text": "Il Comitato Olimpico Honduregno (noto anche come \"Comit\u00e9 Ol\u00edmpico Hondure\u00f1o\" in spagnolo) \u00e8 un'organizzazione sportiva honduregna, nata nel 1956 a Tegucigalpa, Honduras.\nRappresenta questa nazione presso il Comitato Olimpico Internazionale (CIO) dal 1956 ed ha lo scopo di curare l'organizzazione ed il potenziamento dello sport in Honduras e, in particolare, la preparazione degli atleti honduregni, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Salvador Jim\u00e9nez C\u00e0ceres, mentre la carica di segretario generale \u00e8 occupata da Oscar Ren\u00e9 Berganza Deras."}
{"id": "2622128", "revid": "767487", "url": "https://it.wikipedia.org/wiki?curid=2622128", "title": "Outwitting Dad", "text": "Outwitting Dad \u00e8 un film del 1914 diretto da Arthur Hotaling. Prodotto dalla Lubin Manufacturing Company, il cortometraggio rappresenta il debutto cinematografico dell'attore Oliver Hardy. Fu distribuito negli Stati Uniti dalla General Film Company il 21 aprile 1914.\nTrama.\nL'amante di Lena Gross, Bob Kemp, viene gettato in un mucchio di sabbia dal padre della ragazza per aver osato chiederle la mano. Convinto del fatto che sposer\u00e0 Lena, Bob veste suo fratello maggiore, Reggie, come un cattivo del west, poi comunica i suoi piani a Lena. Il signor Gross viene inseguito in una stalla e i ragazzi sparano a salve sulla porta finch\u00e9 l'uomo, credendo che la sua vita sia in pericolo, d\u00e0 il suo consenso al matrimonio. Cos\u00ec, mentre Reggie \u00e8 di guardia alla porta della stalla, Bob si precipita dal pastore e sposa Lena. Dopo che Reggie, esausto, si addormenta, il signor Gross esce di soppiatto e scopre di essere stato ingannato, cos\u00ec d\u00e0 una lezione a Reggie e inizia a cercare Bob. Quando la giovane coppia ritorna dalla chiesa, il signor Gross vuole uccidere Bob, ma le suppliche di Lena alla fine lo convincono a desistere e i due ragazzi ricevono la sua benedizione.\nDistribuzione.\nDistribuito dalla General Film Company, il film - un cortometraggio di una decina di minuti - usc\u00ec nelle sale cinematografiche statunitensi il 21 aprile 1914. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Lubin, la comica \"The Rube's Duck\"."}
{"id": "2622132", "revid": "767487", "url": "https://it.wikipedia.org/wiki?curid=2622132", "title": "Casey's Birthday", "text": "Casey's Birthday \u00e8 un film del 1914 prodotto da Siegmund Lubin. Il cortometraggio fu prodotto dalla Lubin Manufacturing Company e distribuito negli Stati Uniti dalla General Film Company il 5 maggio 1914.\nTrama.\nLa signora Casey prepara una festa a sorpresa per il marito. Ma questi, quando arriva, \u00e8 ubriaco e ingaggia una lotta con gli ospiti al ricevimento."}
{"id": "2622137", "revid": "490715", "url": "https://it.wikipedia.org/wiki?curid=2622137", "title": "Gesualdo Manzella Frontini", "text": "Biografia.\nFiglio di Francesco Manzella (musicista) e di Giuseppina Frontini (sorella di Francesco Paolo Frontini), fu fratello di Titomanlio Manzella e zio di Gaetano Zappal\u00e0.\nAllievo di Luigi Capuana, laureatosi in lettere (1906) e diplomatosi in filologia (1908), insegn\u00f2 nei licei classici di Prato, Luino, Cassino, Lucera e nei licei catanesi Cutelli e Spedalieri. Corrispettivo catanese di Federico De Maria, il nome di Manzella Frontini compare in tutte le riviste letterarie del catanese, del messinese e del palermitano dei primi anni del secolo, insieme con tutti i nomi pi\u00f9 risonanti della cultura provinciale di quel tempo.\nFu tra i maggiori rappresentanti del futurismo in Sicilia, nel 1907 indirizz\u00f2 un manifesto, precorritore di quello marinettiano del 1909, \"\u00aballa giovent\u00f9 contemporanea e agli artisti giovani\u00bb\" definiti \"\u00abla vita e il futuro, oltre ogni teoria per un fine di rinnovamento\u00bb\". Definito \u00abfratello\u00bb dal Marinetti, nel 1911 compari in \u00abPoesia\u00bb, con tre liriche nella prima antologia dei \u00abPoeti futuristi\u00bb curata da Marinetti nel 1912 e nell'\u00abAntitradition\u00bb del 1913 di Apollinaire.\nCollaboratore della rivista di Marinetti \"Poesia\" e di vari periodici e quotidiani, diresse \"L'idea liberale\" (1914), \"I Libelli\" (1914/15), \"Le fonti\" (1918), \"Corriere africano\" (1930), \"Camene\" (1947). Fu referente del Movimento Graalico per la citt\u00e0 di Catania, fondato a Bari insieme al poeta armeno Hrand Nazariantz nella primavera del 1951."}
{"id": "2622138", "revid": "964734", "url": "https://it.wikipedia.org/wiki?curid=2622138", "title": "Montes di Giapeto", "text": "Segue una lista dei montes presenti sulla superficie di Giapeto. La nomenclatura di Giapeto \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nI montes di Giapeto portano i nomi di personaggi e luoghi legati alla \"Chanson de Roland\", opera della letteratura medievale francese."}
{"id": "2622140", "revid": "775372", "url": "https://it.wikipedia.org/wiki?curid=2622140", "title": "Comitato Olimpico delle Isole Cayman", "text": "Il Comitato Olimpico delle Isole Cayman (noto anche come \"Cayman Islands Olympic Committee\" in inglese) \u00e8 un'organizzazione sportiva olimpica, nata nel 1973 a George Town, nell'isola di Grand Cayman, Isole Cayman.\nRappresenta questa nazione presso il Comitato Olimpico Internazionale (CIO) dal 1976 ed ha lo scopo di curare l'organizzazione ed il potenziamento dello sport nelle Isole Cayman e, in particolare, la preparazione degli atleti di questa nazione, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Donald McLean, mentre la carica di segretario generale \u00e8 occupata da Carson Ebanks."}
{"id": "2622141", "revid": "124159241", "url": "https://it.wikipedia.org/wiki?curid=2622141", "title": "Maria Hill", "text": "Maria Hill \u00e8 un personaggio dei fumetti creato da Brian Michael Bendis (testi) e David Finch (disegni), pubblicato dalla Marvel Comics. La sua prima apparizione avviene in \"New Avengers\" (vol. 1) n. 4 (marzo 2005).\nAgente dello S.H.I.E.L.D. subentrata al comando dell'agenzia dopo la destituzione di Nick Fury per lo scandalo della guerra segreta a Latveria, Maria Hill, pur non condividendo i principi del predecessore, \u00e8 altrettanto capace e autoritaria, cosa che l'ha portata a venire ugualmente rispettata dai supereroi nonostante spesso non si fidi di loro.\nBiografia del personaggio.\nNata a Chicago, Illinois, Maria Hill viene cresciuta da un padre violento e alcolizzato che la colpevolizza per essere sopravvissuta a sua madre, morta dandola alla luce. Divenuta adulta si arruola nelle United States Armed Forces e diventa poi un'agente speciale dello S.H.I.E.L.D. di stanza a Madripoor, distinguendosi per varie azioni anti-terroristiche svolte in solitaria.\nAl termine della scandalosa vicenda della guerra segreta a Latveria e dei suoi effetti disastrosi sulla citt\u00e0 di New York, Nick Fury entra in clandestinit\u00e0 diventando irreperibile per chiunque e lasciando vacante il ruolo di direttore dello S.H.I.E.L.D. che, di conseguenza, i leader mondiali affidano all'unanimit\u00e0 a Maria Hill, non solo in quanto dotata di uno stato di servizio impeccabile ma soprattutto perch\u00e9 non rientra tra i \"fedelissimi\" di Fury. La sua nuova politica prevede la fine della collaborazione aperta coi supereroi, come richiesto dalle Nazioni Unite, e un maggior controllo delle attivit\u00e0 superumane; cosa che provoca immediatamente dei contrasti con Capitan America e i Nuovi Vendicatori, alla cui formazione era contraria ma cui, suo malgrado, dovette acconsentire sia per lo status di agente dello S.H.I.E.L.D. della Donna Ragno (che le d\u00e0 accesso a tutti i file dell'organizzazione) sia per l'autorizzazione governativa di Cap a formare una sua squadra qualora lo ritenesse opportuno.\nL'astio tra i Nuovi Vendicatori e la neo direttrice aumenta dopo le indagini del team nella Terra Selvaggia, in cui alcuni agenti S.H.I.E.L.D. aprono il fuoco sugli eroi, e durante lo scontro con il Collettivo, in cui l'organizzazione spionistica si dimostra poco collaborativa. Ad ogni modo, in seguito, le capacit\u00e0 della donna e la sua dedizione alla giustizia la portano a guadagnare il rispetto di alcuni di loro, tra cui Iron Man.\nCivil War.\nSettimane prima che l'Atto di Registrazione dei superumani entri in vigore, la Hill convoca Capitan America, ordinandogli di istituire una squadra in grado di contrastare i supereroi ribelli, questi per\u00f2 si rifiuta ritenendo l'atto una violazione della libert\u00e0 personale e, di conseguenza, la donna lo dichiara un fuorilegge sancendo il suo ordine di cattura. In qualit\u00e0 di direttrice dello S.H.I.E.L.D., essa diviene una dei principali esecutori dell'Atto di Registrazione, guidando le unit\u00e0 caccia-maschere e i nuovi Thunderbolts.\nDopo aver sventato un attacco alla Stark Tower, Maria Hill confida a Tony Stark di non aver mai desiderato la carica assegnatale e di pensare che la sola persona al mondo in grado di guidare l'organizzazione (oltre a Fury) sia lo stesso Stark che, dunque, al termine della guerra civile dei superumani, viene nominato nuovo direttore dello S.H.I.E.L.D. dal presidente degli Stati Uniti in persona, mentre Maria Hill diviene il suo vice.\nCol tempo i due imparano a fidarsi l'uno dell'altra e la donna diviene molto meno legata al protocollo, anche grazie ai consigli di Dum Dum Dugan.\nSecret Invasion.\nDurante l'invasione segreta degli Skrull gli alieni mutaforma attivano un virus tecnologico sull'Helicarrier di modo che una loro truppa capitanata dal finto Jarvis possa assaltarlo. Nel momento in cui questi circondano la Hill e le sparano, scoprono tuttavia che essa, su consiglio di Fury, si era fatta sostituire da un Life Model Decoy; stratagemma che le permette di mettersi in salvo ed attivare il dispositivo di autodistruzione del velivolo uccidendo gli alieni.\nAl termine dell'Invasione, Norman Osborn addossa a Tony Stark la colpa dell'accaduto e ne prende il posto facendo smantellare lo S.H.I.E.L.D. ed istituendo al suo posto l'H.A.M.M.E.R.. Maria Hill, consequenzialmente licenziata, decide di continuare a collaborare con l'ex-capo, Tony, col quale ha una breve relazione puramente sessuale.\nDark Reign.\nSu richiesta di Tony, Maria rintraccia la Vedova Nera, per mettersi in contatto col nuovo Capitan America e farsi consegnare un'hard drive che provi le attivit\u00e0 criminali di Osborn, durante l'operazione tuttavia, le due donne vengono catturate dall'H.A.M.M.E.R. e in loro soccorso giunge Pepper Potts, infiltratasi travestendosi da Madame Masque.\nDopo l'assedio di Asgard da parte dell'H.A.M.M.E.R., la Hill corre in soccorso di Thor e degli asgardiani. Successivamente, avendo guadagnato la stima di molti supereroi ed avendo lavorato a lungo al fianco di Iron Man, Capitan America le propone di lavorare sia coi Vendicatori che coi Vendicatori Segreti, cosa che lei accetta.\nContemporaneamente ritorna nel rinato S.H.I.E.L.D., dapprima sotto gli ordini di Daisy Johnson e, in seguito, di nuovo come direttrice.\nNuovissimo Universo Marvel.\nNel momento in cui il Consiglio di Sicurezza Mondiale scopre che la donna ha autorizzato il centro detentivo di Pleasant Hill, in cui i supercriminali catturati dallo S.H.I.E.L.D. subiscono il lavaggio del cervello venendo trasformati in cittadini pacifici, pur non rimuovendola dal suo incarico decidono di metterla sotto processo.\nPoteri e abilit\u00e0.\nMaria Hill \u00e8 una grande esperta di combattimento corpo a corpo, un'ottima leader ed un'abile stratega distintasi per vari meriti perfino in una zona difficile come Madripoor. Oltre ad aver compiuto l'addestramento delle United States Armed Forces ed a saper pilotare numerose tipologie di veicoli sia di terra che d'aria, \u00e8 una spia dotata di capacit\u00e0 d'infiltrazione fuori dal comune, tale da divenire un'agente speciale dello S.H.I.E.L.D.. Infine, \u00e8 un'esperta sia nell'utilizzo delle armi da fuoco che delle armi bianche.\nAltre versioni.\nMC2.\nNel futuro ipotetico di \"MC2\", Maria Hill \u00e8 un membro della National Security Force che, nonostante abbia raggiunto la mezza et\u00e0, \u00e8 ancora attiva in missioni sul campo e collabora spesso con Spider-Girl, mentre invece ha un rapporto conflittuale con American Dream.\nUltimate.\nNell'universo Ultimate Maria Hill \u00e8 un'ex-agente dello S.H.I.E.L.D. poi divenuta detective al dipartimento omicidi del NYPD comprimaria nelle storie di Spider-Man (Miles Morales) del quale finisce per dedurre l'identit\u00e0 segreta.\nAltri media.\nCinema.\nMarvel Cinematic Universe.\nNel franchise del Marvel Cinematic Universe, Maria Hill \u00e8 interpretata da Cobie Smulders e, a differenza della controparte fumettistica, dimostra una maggior fiducia sia nei confronti di Nick Fury che dei supereroi in generale, incluso Capitan America:"}
{"id": "2622143", "revid": "287204", "url": "https://it.wikipedia.org/wiki?curid=2622143", "title": "Canada Open 1983", "text": "Il Canada Open 1983 \u00e8 stato un torneo di tennis giocato sul cemento.\n\u00c8 stata la 95\u00aa edizione del Canada Open, che fa parte del Volvo Grand Prix 1983 e del Virginia Slims World Championship Series 1983. \nIl torneo maschile si \u00e8 giocato al Uniprix Stadium di Montr\u00e9al in Canada dall'8 al 14 agosto 1983, \nquello femminile al Rexall Centre di Toronto in Canada dal 15 al 21 agosto 1983.\nCampioni.\nSingolare maschile.\n Ivan Lendl ha battuto in finale Anders J\u00e4rryd 6-2, 6-2\nSingolare femminile.\n Martina Navr\u00e1tilov\u00e1 ha battuto in finale Chris Evert 6-4, 4-6, 6-1\nDoppio maschile.\n Sandy Mayer / Ferdi Taygan hanno battuto in finale Tim Gullikson / Tom Gullikson 6\u20133, 6-4\nDoppio femminile.\n Anne Hobbs / Andrea Jaeger hanno battuto in finale Rosalyn Fairbank / Candy Reynolds 6-4, 5-7, 7-5"}
{"id": "2622151", "revid": "767487", "url": "https://it.wikipedia.org/wiki?curid=2622151", "title": "Written on Her", "text": "Written on Her \u00e8 una canzone del rapper statunitense Birdman del 2009, che originariamente era stata pensata come singolo e doveva essere inclusa nel quarto album dell'artista, \"Priceless\". Prodotta dal duo di beatmaker Oddz N Endz, reca il featuring del cantante R&amp;B britannico di origini indiane Jay Sean (allora da poco scritturato nella \"Cash Money Records\"), il quale assieme a Birdman \u00e8 anche l'autore del testo della canzone.\nInformazioni.\n\"Written on Her\" campiona il remix, realizzato da Deadmau5, del singolo \"The Longest Road\" di Morgan Page con Lissie.\nLa canzone ha fatto la sua prima apparizione durante un'intervista a Birdman e Jay Sean su \"Westwood Radio 1\" (il video dell'intervista \u00e8 disponibile su YouTube), mentre il 23 giugno 2009 \u00e8 stata pubblicata su iTunes per il download digitale.\nNella charts di \"Billboard\" ha conseguito risultati piuttosto modesti, all'infuori della \"Hot Rap Tracks\" dove ha raggiunto la posizione n.17. Proprio per questo l'idea di farne un singolo ufficiale \u00e8 stata poi accantonata, al massimo pu\u00f2 essere considerata come un singolo promozionale dell'album.\nRemix.\nIl remix ufficiale include in aggiunta le strofe di Flo Rida e Mack Maine ed \u00e8 contenuto nella versione deluxe dell'album.\nVideoclip.\nIl videoclip fece la sua premi\u00e8re su YouTube il 14 agosto 2009 e il mese dopo, precisamente a partire dal 22, emittenti televisive come \"MTV\", \"MTV2\" o \"BET\" cominciarono a trasmetterlo.\n\u00c8 stato girato insieme a quello di \"Down\" di Jay Sean e quindi allo stesso modo nell'Hedsor House, un'imponente mansion privata situata nel Buckinghamshire. Le modelle britanniche Bianca Simmone e Maysoon Shaladi fanno un'apparizione nel video.\nClassifica.\nLa settimana dell'8 settembre 2009 la canzone ha fatto il suo \"Hot Shot Debut\" nella \"Hot Rap Tracks\" alla posizione n.21. Quella dopo \u00e8 salita alla n.19, per poi raggiungere la n.17 nella settimana del 24 settembre 2009."}
{"id": "2622152", "revid": "490388", "url": "https://it.wikipedia.org/wiki?curid=2622152", "title": "Clomipramina", "text": "La clomipramina \u00e8 un principio attivo della classe degli antidepressivi triciclici. \u00c8 stata creata in laboratorio negli anni sessanta dalla societ\u00e0 Geigy di Basilea. Le sue propriet\u00e0 antidepressive sono probabilmente dovute alla inibizione della ricaptazione (re-uptake) neuronale della serotonina (5-HT) e della noradrenalina rilasciate nello spazio sinaptico.\nLo spettro farmacologico della Clomipramina comprende propriet\u00e0 noradrenergiche, antistaminiche e serotoninergiche.\nIndicazioni.\nViene utilizzata come terapia in tutte le forme di depressione (comprese quelle associate a manifestazioni psicotiche). \u00c8 inoltre indicata in caso di disturbo ossessivo compulsivo e attacchi di panico. Negli USA, la molecola \u00e8 registrata ed usata solo per il Disturbo Ossessivo Compulsivo, al pari della fluvoxamina, mentre in Europa sono registrate per entrambi gli utilizzi.\nControindicazioni.\nControindicato in soggetti con anomalie della conduzione cardiaca, aritmie, post-infarto, malattie epatiche gravi, epilessia, iperplasia prostatica, glaucoma ad angolo stretto, ipertiroidismo, in gravidanza ed allattamento.\nInterazioni.\nEvitare l'associazione con inibitori delle monoaminoossidasi (IMAO) o con clonidina per il rischio di crisi ipertensive. Da evitare anche la contemporanea somministrazione di farmaci quali fenitoina, aspirina, aminopirina e fenotiazine che, legando in maniera competitiva l'albumina (principale proteina di trasporto del farmaco), possono aumentarne la quota libera di clomipramina e quindi l'effetto.\nFarmacocinetica.\nDopo la somministrazione per via orale, l'assorbimento \u00e8 incompleto. La clomipramina \u00e8 inoltre soggetta ad un notevole effetto di primo passaggio a livello epatico. A causa dell'elevata liposolubilit\u00e0 e del notevole legame alle proteine plasmatiche, questo farmaco presenta un elevato volume di distribuzione. Il metabolismo epatico avviene mediante una reazione di demetilazione.\nFarmacodinamica.\nCome tutti gli antidepressivi triciclici, la clomipramina agisce bloccando in modo non selettivo la ricaptazione delle amine (noradrenalina e serotonina) con funzione di neurotrasmettitori a livello delle sinapsi. Il blocco della ricaptazione permette una permanenza pi\u00f9 lunga del neurotrasmettitore nel sito recettoriale. La clomipramina ha inoltre effetti anticolinergici, bloccando i recettori muscarinici dell'acetilcolina.\nEffetti indesiderati.\nFra gli effetti collaterali pi\u00f9 frequenti si riscontrano:"}
{"id": "2622153", "revid": "287204", "url": "https://it.wikipedia.org/wiki?curid=2622153", "title": "Canada Open 1982", "text": "Il Canada Open 1982 \u00e8 stato un torneo di tennis giocato sul cemento.\n\u00c8 stata la 94\u00aa edizione del Canada Open, che fa parte del Volvo Grand Prix 1982 e del WTA Tour 1982. \nIl torneo femminile si \u00e8 giocato al Uniprix Stadium di Montr\u00e9al in Canada dal 16 al 22 agosto 1982, \nquello maschile al Rexall Centre di Toronto in Canada dal 9 al 15 agosto 1982.\nCampioni.\nSingolare maschile.\n Vitas Gerulaitis ha battuto in finale Ivan Lendl 4-6, 6-1, 6-3\nSingolare femminile.\n Martina Navr\u00e1tilov\u00e1 ha battuto in finale Andrea Jaeger 6-3, 7-5\nDoppio maschile.\n Steve Denton / Mark Edmondson hanno battuto in finale Peter Fleming / John McEnroe 6\u20137, 7-5, 6-2\nDoppio femminile.\n Martina Navr\u00e1tilov\u00e1 / Candy Reynolds hanno battuto in finale Barbara Potter / Sharon Walsh 6-4, 6-4"}
{"id": "2622156", "revid": "775372", "url": "https://it.wikipedia.org/wiki?curid=2622156", "title": "Comitato Olimpico delle Isole Vergini americane", "text": "Il Comitato Olimpico delle Isole Vergini Americane (noto anche come \"Virgin Islands Olympic Committee\" in inglese) \u00e8 un'organizzazione sportiva olimpica, nata nel 1967 a Saint Croix, Isole Vergini americane.\nRappresenta questa nazione presso il Comitato Olimpico Internazionale (CIO) dal 1967 ed ha lo scopo di curare l'organizzazione ed il potenziamento dello sport nelle Isole Vergini Americane e, in particolare, la preparazione degli atleti di questa nazione, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Hans Lawaetz, mentre la carica di segretario generale \u00e8 occupata da \u00c1ngel Morales."}
{"id": "2622157", "revid": "1305772", "url": "https://it.wikipedia.org/wiki?curid=2622157", "title": "Suran (Iran)", "text": "S\u016br\u0101n (farsi \u0633\u0648\u0631\u0627\u0646) \u00e8 il capoluogo dello shahrest\u0101n di Sib e Suran, circoscrizione Centrale, nella provincia del Sistan e Baluchistan all'estremo sud-est dell'Iran, in una zona vicina ai confini con il Pakistan.\nLa citt\u00e0 si trova ad ovest di Saravan e faceva precedentemente parte del suo shahrest\u0101n.\nEtnografia.\nLa zona \u00e8 abitata da popolazione di baluchi, che parlano la lingua baluchi e che in maggioranza praticano la religione musulmana sunnita.\nClima, flora, fauna, orografia.\nIl villaggio si trova su di un altopiano steppico"}
{"id": "2622158", "revid": "162719", "url": "https://it.wikipedia.org/wiki?curid=2622158", "title": "Classe La Combattante IIIb", "text": ""}
{"id": "2622159", "revid": "162719", "url": "https://it.wikipedia.org/wiki?curid=2622159", "title": "Classe La Combattante III", "text": ""}
{"id": "2622160", "revid": "162719", "url": "https://it.wikipedia.org/wiki?curid=2622160", "title": "Classe La Galite", "text": ""}
{"id": "2622163", "revid": "162719", "url": "https://it.wikipedia.org/wiki?curid=2622163", "title": "Classe Ayam", "text": ""}
{"id": "2622164", "revid": "287204", "url": "https://it.wikipedia.org/wiki?curid=2622164", "title": "Canada Open 1981", "text": "Il Canada Open 1981 \u00e8 stato un torneo di tennis giocato sul cemento.\n\u00c8 stata la 93\u00aa edizione del Canada Open, che fa parte del Volvo Grand Prix 1981 e del WTA Tour 1981. \nIl torneo maschile si \u00e8 giocato al Uniprix Stadium di Montr\u00e9al in Canada dal 10 al 16 agosto 1981, \nquello femminile al Rexall Centre di Toronto in Canada dal 17 al 23 agosto 1981.\nCampioni.\nSingolare maschile.\n Ivan Lendl ha battuto in finale Eliot Teltscher 6-3, 6-2\nSingolare femminile.\n Tracy Austin ha battuto in finale Chris Evert 6-1, 6-4\nDoppio maschile.\n Ra\u00fal Ram\u00edrez / Ferdi Taygan hanno battuto in finale Peter Fleming / John McEnroe 2-6, 7-6, 6-4\nDoppio femminile.\n Martina Navr\u00e1tilov\u00e1 / Pam Shriver hanno battuto in finale Candy Reynolds / Anne Smith 7-6, 7-6"}
{"id": "2622177", "revid": "1226", "url": "https://it.wikipedia.org/wiki?curid=2622177", "title": "Palazzetto della Jole", "text": "Il Palazzetto della Jole \u00e8 il primo nucleo quattrocentesco del Palazzo Ducale di Urbino. Fu commissionato nel 1445 da Federico da Montefeltro ad architetti fiorentini capeggiati da Maso di Bartolomeo. Il nome deriva dalla figura mitologica di Jole, amante di Ercole, che si trova scolpita sul camino del primo ambiente del piano nobile, opera di Michele di Giovanni da Fiesole. Oggi fa parte, col resto del Palazzo Ducale, della Galleria Nazionale delle Marche.\nStoria.\nFin dalla salita al potere nel 1444 Federico nutriva il desiderio di trasformare la citt\u00e0 di Urbino in una capitale moderna, confortevole, razionale e bella. A questo scopo tese tutti i suoi sforzi nei quasi quarant'anni di governo e, grazie alle sue straordinarie doti unite a una notevole fortuna, arriv\u00f2 a un soffio dalla piena realizzazione. Prima degli interventi di Federico Urbino si presentava come una cittadina arroccata su due colli contigui, dalla forma allungata e irregolare cinta da un giro di mura. L'asse viario principale tagliava la citt\u00e0 lungo la parte pi\u00f9 bassa tra i due colli, conducendo da un lato verso il mare e dall'altro verso i passi appenninici per Perugia e il Lazio. La residenza ducale era un semplice palazzo sul colle meridionale, al quale si aggiungeva un vicino castellare, sull'orlo del dirupo verso la Porta Valbona. \nIl progetto pi\u00f9 ambizioso di Federico da Montefeltro fu la costruzione di Palazzo Ducale. \nNel 1445 circa Federico fece innanzitutto congiungere i due edifici ducali antichi, chiamando architetti fiorentini (capeggiati da Maso di Bartolomeo) che edificassero un palazzo intermedio, il palazzetto della Jole, appunto.\nDescrizione.\nIl palazzetto della Jole \u00e8 a tre piani, in stile austero semplice e tipicamente toscano. Esso \u00e8 inglobato nel lato lungo del palazzo, in particolare nella porzione affacciata su piazza Rinascimento con le bifore. Le cinque bifore marmoree s'ispirano al modello fiorentino di palazzo Medici-Riccardi, con paraste interne che reggono gli archetti. Alcuni hanno ipotizzato un disegno di Fra Carnevale, vista la somiglianza con l'incorniciatura lignea di un suo polittico gi\u00e0 a Cagli o a Loreto. \nL'interno venne decorato con alcuni sobri accenti antichizzanti negli arredi, come nei fregi e nei camini, incentrati sulla celebrazione di Ercole e delle virt\u00f9 belliche, legate alla fortunata attivit\u00e0 di condottiero del Duca. Tra gli scultori e scalpellini impegnati nell'impresa\nspicca Michele di Giovanni da Fiesole detto \"Greco\".\nIl Museo.\nSette sale del piano nobile fanno parte della Galleria Nazionale delle Marche. \nIn questa sezione, tra le opere vi \u00e8 l'alcova di Federico da Montefeltro (di Giovanni da Camerino), rara testimonianza di arredamento del Quattrocento, in quanto questo fu l'appartamento abitato da Federico non ancora duca, in attesa della fine della costruzione della sua sontuosa dimora sul lato opposto del palazzo denominato \"Appartamento del Duca\". \nIn queste sale si trovano le sculture del primo rinascimento (Luca della Robbia, Michele di Giovanni da Fiesole detto il Greco, Agostino di Duccio, Francesco di Giorgio Martini); le sale V e VI ospitano invece opere del primo Quattrocento marchigiano; nell'ultima sala, allestita in tempi recenti, si trovano opere pittoriche del XIV secolo."}
{"id": "2622182", "revid": "110157", "url": "https://it.wikipedia.org/wiki?curid=2622182", "title": "Comitato Olimpico delle Isole Vergini britanniche", "text": "Il Comitato Olimpico delle Isole Vergini Britanniche (noto anche come \"British Virgin Islands Olympic Committee\" in inglese) \u00e8 un'organizzazione sportiva olimpica, nata nel 1980 a Tortola, Isole Vergini britanniche.\nRappresenta questa nazione presso il Comitato Olimpico Internazionale (CIO) dal 1982 ed ha lo scopo di curare l'organizzazione ed il potenziamento dello sport nelle Isole Vergini Britanniche e, in particolare, la preparazione degli atleti di questa nazione, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Ephraim Penn, mentre la carica di segretario generale \u00e8 occupata da Dean Greenaway."}
{"id": "2622183", "revid": "767487", "url": "https://it.wikipedia.org/wiki?curid=2622183", "title": "Prospero X-3", "text": "Il satellite Prospero, conosciuto anche come X-3, \u00e8 stato il primo ed unico satellite artificiale lanciato con successo da un razzo vettore britannico. Fu lanciato il 28 ottobre 1971 con un razzo Black Arrow dal Cosmodromo di Woomera in Australia. Con questo lancio, il Regno Unito divenne la sesta nazione ad avere lanciato un satellite con un proprio razzo vettore dopo URSS, USA, Francia, Giappone e Cina. Un lancio precedente con lo stesso vettore Black Arrow era stato effettuato nel settembre 1970 per portare in orbita il satellite Orba X-2, ma il secondo stadio del razzo si spense anticipatamente e il satellite non pot\u00e9 entrare in orbita.\nProspero non fu in assoluto il primo satellite britannico ad andare in orbita, dato che il Regno Unito aveva gi\u00e0 lanciato il satellite Ariel 3 nel 1967; questo lancio per\u00f2 non era stato effettuato con un vettore britannico, ma con un vettore statunitense Scout.\nIl satellite Prospero effettu\u00f2 esperimenti per collaudare celle solari e scoprire micrometeoriti; fu disattivato ufficialmente nel 1996, ma i suoi segnali radio poterono essere captati sulla frequenza di 137,560 MHz fino al 2006. Si prevede che questo satellite non rientrer\u00e0 nell'atmosfera terrestre prima di un secolo."}
{"id": "2622186", "revid": "120600793", "url": "https://it.wikipedia.org/wiki?curid=2622186", "title": "Partito Comunista della Venezia Giulia", "text": "Il Partito Comunista della Venezia Giulia (PCVG) nacque dalla costola giuliana del Partito Comunista Italiano il 13 agosto 1945.\nPur nominalmente autonomo dal Partito Comunista Italiano e dalla Lega dei Comunisti di Jugoslavia fu nei fatti controllato da quest'ultimo, di politica titoista e fu autore di un'intensa opera di propaganda per l'annessione della Venezia Giulia alla Repubblica Popolare Federale di Jugoslavia.\nSi sciolse il 15 settembre 1947 con l'entrata in vigore del Trattato di pace di Parigi e le sezioni del Partito confluirono in parte nel Partito Comunista del Territorio Libero di Trieste e in parte, nei territori giuliani occupati dalla RPFJ - soprattutto dopo la rottura Tito-Stalin del 1948 - nel Partito Comunista di Jugoslavia."}
{"id": "2622190", "revid": "124601354", "url": "https://it.wikipedia.org/wiki?curid=2622190", "title": "Nazionale di pallacanestro dell'Iran", "text": "La nazionale di pallacanestro dell'Iran rappresenta l'Iran nelle manifestazioni internazionali di pallacanestro ed \u00e8 controllata dalla I.R.I.B.F., la locale federazione cestistica.\nCompetizioni internazionali.\nL'Iran nel corso della sua storia ha partecipato a tre edizioni dei giochi olimpici, rispettivamente a Londra 1948 ,Pechino 2008 e Tokyo 2020\nPer la prima volta parteciper\u00e0 invece ad un campionato mondiale facendo il suo esordio in occasione del torneo di Turchia 2010.\nNelle tredici partecipazioni ai FIBA Asia Championship, la squadra iraniana \u00e8 riuscita a conquistare la medaglia d'oro nel 2007, nel 2009 e nel 2013. Nelle otto apparizioni ai giochi asiatici, il miglior risultato \u00e8 rappresentato da due bronzi (1951 e 2006)."}
{"id": "2622193", "revid": "182193", "url": "https://it.wikipedia.org/wiki?curid=2622193", "title": "Comitato Olimpico Messicano", "text": "Il Comitato Olimpico Messicano (\"Comit\u00e9 Ol\u00edmpico Mexicano\" in spagnolo) \u00e8 un'organizzazione sportiva messicana, nata nel 1923 nel distretto di Lomas de Sotelo, Citt\u00e0 del Messico, Messico.\nRappresenta questa nazione presso il Comitato Olimpico Internazionale dal 1923 e ha lo scopo di curare l'organizzazione e il potenziamento dello sport in Messico e, in particolare, la preparazione degli atleti messicano, per consentire loro la partecipazione ai Giochi olimpici. L'associazione \u00e8 membro dell'Organizzazione Sportiva Panamericana.\nL'attuale presidente dell'organizzazione \u00e8 Felipe Mu\u00f1oz Kapamas, mentre la carica di segretario generale \u00e8 occupata da Ricardo Contreras Hern\u00e0ndez."}
{"id": "2622194", "revid": "27499082", "url": "https://it.wikipedia.org/wiki?curid=2622194", "title": "La Ludwig", "text": ""}
{"id": "2622195", "revid": "2096950", "url": "https://it.wikipedia.org/wiki?curid=2622195", "title": "Titomanlio Manzella", "text": "Biografia.\nFiglio di Francesco Manzella (musicista) e di Giuseppina Frontini (sorella di Francesco Paolo Frontini), fu fratello di Gesualdo Manzella Frontini e zio di Gaetano Zappal\u00e0.\nProfessore di tedesco, collabor\u00f2 a molti giornali italiani, tedeschi e americani. Scrittore fecondissimo, pubblic\u00f2 una ventina di opere.\nColtissimo, estroso, sempre animato da un eccezionale fervore organizzativo, amava la natura e la vita agreste: \"\u00ab.. Vorrei vivere in campagna, forse perch\u00e9 sono costretto a vivere in citt\u00e0... \u00bb.\"\nNel 1923 fond\u00f2 una rivistina per ragazzi, \"Farfalle\", illustrata da Antonio Prestinenza. \nCollabor\u00f2 anche ad altri famosi giornali per ragazzi, come \u201cCorriere dei piccoli\u201d, \u201cGiornalino della domenica\u201d e \u201cBalilla\u201d.\nDiresse, per incarico dell'editore Amantia, la collana dei Migliori scrittori giovani.\nAdott\u00f2 molti pseudonimi (Alessio Karassik, Pedro Maslina Rueda, Victor Ducasse, Coelo Ramiro Delucema, Nikola Karassoff). Villaroel lo defin\u00ec \u00abl'inventore della Catania picaresca\u00bb.\nSuo figlio, Igor Manlio (1922-2009), \u00e8 stato un prestigioso giornalista internazionale sotto lo pseudonimo di \"Igor Man\".\nOpere.\nDedicate all'infanzia:\n\"altre\" "}
{"id": "2622197", "revid": "110157", "url": "https://it.wikipedia.org/wiki?curid=2622197", "title": "Comitato Olimpico Nicaraguense", "text": "Il Comitato Olimpico Nicaraguense (noto anche come \"Comit\u00e9 Ol\u00edmpico Nicarag\u00fcense\" in spagnolo) \u00e8 un'organizzazione sportiva nicaraguense, nata nel 1959 a Managua, Nicaragua.\nRappresenta questa nazione presso il Comitato Olimpico Internazionale (CIO) dal 1959 ed ha lo scopo di curare l'organizzazione ed il potenziamento dello sport in Nicaragua e, in particolare, la preparazione degli atleti nicaraguense, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Emmett Lang Salmer\u00f2n, mentre la carica di segretario generale \u00e8 occupata da Frank Silva Urbina."}
{"id": "2622198", "revid": "287204", "url": "https://it.wikipedia.org/wiki?curid=2622198", "title": "Ossido di erbio", "text": "L'ossido di erbio \u00e8 un composto dell'erbio e si presenta come un solido dal colore rosa; la sua struttura cristallina \u00e8 cubica a corpo centrato. Viene comunemente utilizzato come colorante nelle lenti degli occhiali da sole, e come drogante all'interno delle fibre ottiche per realizzare degli amplificatori ottici. Venne parzialmente isolato per la prima volta da Carl Gustav Mosander nel 1843, e venne sintetizzato per la prima volta nel 1905 da Georges Urbain e Charles James.\nHa un colore rosa e una struttura cristallina cubica. In determinate condizioni pu\u00f2 anche avere una forma esagonale. E' tossico se inalato, assunto per via orale o iniettato nel flusso sanguigno in grandi quantit\u00e0. Non \u00e8 stato determinato l'effetto degli ossidi di erbio a basse concentrazioni sull'uomo per lunghi periodi di tempo.\nReazioni.\nL'erbio metallico si appanna lentamente nell'aria. L'erbio brucia rapidamente per formare ossido di erbio(III):\nL'ossido di erbio \u00e8 insolubile in acqua e solubile in acidi minerali. Er2O3 assorbe rapidamente umidit\u00e0 e anidride carbonica dall'atmosfera. Pu\u00f2 reagire con acidi per formare i corrispondenti sali di erbio(III). Ad esempio, con acido cloridrico, l'ossido segue la reazione:\nper formare cloruro di erbio.\nPropriet\u00e0.\nUna propriet\u00e0 interessante degli ossidi di erbio \u00e8 la loro capacit\u00e0 di convertire i fotoni. L'upconversione del fotone ha luogo quando la radiazione infrarossa o visibile (ovvero a bassa energia) viene convertita in radiazione ultravioletta o violetta a luce di energia superiore tramite trasferimento multiplo o assorbimento di energia. Le nanoparticelle di ossido di erbio possiedono anche fotoluminescenza. Le nanoparticelle di ossido di erbio possono essere formate applicando ultrasuoni (20 kHz, 29 W\u00b7cm\u22122) in presenza di nanotubi di carbonio a parete multipla. Le nanoparticelle di ossido di erbio che sono state prodotte con successo impiegando ultrasuoni sono carbossossido di erbio e ossido di erbio con geometria esagonale e sferica. Ogni ossido di erbio formato ad ultrasuoni ha fotoluminescenza nella regione visibile dello spettro elettromagnetico sotto eccitazione di 379 nm in acqua. La fotoluminescenza di ossido di erbio esagonale \u00e8 di lunga durata e consente transizioni di energia pi\u00f9 elevate (4S3/2 - 4I15/2). L'ossido sferico di erbio non subisce transizioni energetiche 4S3/2 - 4I15/2.\nUsi.\nLe applicazioni di Er2O3 sono molteplici a causa delle loro propriet\u00e0 elettriche, ottiche e di fotoluminescenza. I materiali in nanoscala drogati con Er3+ sono di grande interesse perch\u00e9 hanno propriet\u00e0 ottiche ed elettriche dipendenti dalla dimensione delle particelle. I materiali di nanoparticelle drogati con ossido di erbio possono essere dispersi in vetro o plastica per dispositivi visivi, come monitor. La spettroscopia delle transizioni elettroniche Er3+ nei reticoli dei cristalli ospiti di nanoparticelle combinata con geometrie a ultrasuoni in soluzione acquosa di nanotubi di carbonio \u00e8 di grande interesse per la sintesi di nanoparticelle di fotoluminescenza in chimica \"verde\". L'ossido di erbio \u00e8 tra i pi\u00f9 importanti metalli delle terre rare utilizzati nella biomedicina. La propriet\u00e0 fotoluminescente delle nanoparticelle di ossido di erbio sui nanotubi di carbonio le rende utili in applicazioni biomediche.. Ad esempio, le nanoparticelle di ossido di erbio possono essere modificate in superficie per la distribuzione in mezzi acquosi e non acquosi per la bioimmagine. Gli ossidi di erbio sono anche usati come dielettrici di frontiera nei dispositivi a semiconduttore poich\u00e9 hanno un'alta costante dielettrica (10-14) e un ampio gap di banda. L'erbio \u00e8 talvolta usato come colorante per gli occhiali e l'ossido di erbio pu\u00f2 anche essere usato come veleno neutronico infiammabile per il combustibile nucleare."}
{"id": "2622199", "revid": "991694", "url": "https://it.wikipedia.org/wiki?curid=2622199", "title": "Lavoro e Giustiza sociale - Alternativa elettorale", "text": ""}
{"id": "2622202", "revid": "991694", "url": "https://it.wikipedia.org/wiki?curid=2622202", "title": "Alternativa Elettorale per il Lavoro e la Giustizia Sociale", "text": ""}
{"id": "2622206", "revid": "22356", "url": "https://it.wikipedia.org/wiki?curid=2622206", "title": "Burgessia", "text": ""}
{"id": "2622207", "revid": "287204", "url": "https://it.wikipedia.org/wiki?curid=2622207", "title": "Zahedan", "text": "Zahedan (in farsi: \u0632\u0627\u0647\u062f\u0627\u0646, \"Z\u0101hed\u0101n\") \u00e8 una citt\u00e0 nel sudest dell'Iran, al confine col Pakistan, capitale della provincia del Sistan e Baluchistan. Nel 2006 la citt\u00e0 aveva una popolazione di 552.706 abitanti.\nGeografia fisica.\nZahedan si trova nei pressi del confine iraniano con il Pakistan e con l'Afghanistan, ad un'altezza di 1.352 sopra il livello del mare ed a una distanza di circa 1.605\u00a0km ad est di Teheran, la capitale iraniana.\nOrigini del nome.\nPrima dell'ascesa dello Reza Shah Pahlavi nel 1923, la citt\u00e0 di Zahedan era nota con il nome di Dozz-aap. Questo nome a sua volta deriva dal persiano Dozd-aab, che letteralmente significa \"ladro d'acqua.\" Questo \u00e8 il nome dato a una formazione di terra sabbiosa che assorbe rapidamente l'acqua che cade su di essa, sia che sia pioggia o sia irrigazione.\nIl nome fu cambiato in Zahedan dall'Accademia della Cultura, fondata durante il regno di Reza Shah Pahlavi negli anni trenta, che cambi\u00f2 molti toponimi in Iran. Incluso il nome nello Stato che fino al 1935 era noto come Persia.\nUna teoria popolare dice che il nome attuale, Zahedan (\"saggio\", o \"persone pie\" in Persiano) fu dato alla citt\u00e0 dopo la visita di Reza Shah. La storia racconta che una volta arrivato in citt\u00e0, lo Shah not\u00f2 molti Sikh tra gli abitanti della popolazione. A causa del loro modo di vestire, lo Shah male interpret\u00f2 e credette che gli abitanti fossero persone molto devote. I Sikh non erano molti, ma occupavano si occupavano di commercio e quindi erano molto visibili nelle principali vie della citt\u00e0.\nIstruzione.\nZahedan \u00e8 la sede della Universit\u00e0 Islamica Azad, della \"Scienze Mediche di Universit\u00e0 di Zahedan\" e della Universit\u00e0 di Sistan e Baluchistan.\nDemografia e cultura.\nLa stragrande maggioranza degli abitanti di Zahedan sono etnicamente Baluchi e parlano la lingua baluchi. Vi abitano anche piccoli gruppi di pashtun, sistani e di Brahui.\nZahedan giace ad est del deserto Kavir-e Loot. La citt\u00e0 era parte della regione storica del Sistan (Persiano: \u0633\u06cc\u0633\u062a\u0627\u0646), situata attualmente ai bordi dell'Iran centro-orientale e del Afghanistan del sudovest. Una porzione forma parte della provincia iraniana di Sistan e Baluchestan. L'altra parte si trova nella provincia di Nimruz dell'Afghanistan.\nIl nome Sistan deriva da 'Sakastan', regione alla quale il Sistan apparteneva, costituendone la parte pi\u00f9 occidentale. I Saka che erano i nativi originari del Sistan vennero spinti fino alla regione del Punjab durante la dinastia Arsacide (63 a.C.-220 d.C.). I Saffaridi (861-1003 d.C.), una delle prime dinastie iraniane dell'era Islamica, erano i primi dominatori del Sistan. Nel libro Shahnameh, del Sistan si parla anche come Zabulistan, riferendosi a Zabol, una citt\u00e0 della regione. Nel racconto epico \"Ferdowsi\", Zabulistan viene a sua volta descritta come la casa dell'eroe mitologico, il Re Rostam.\nZahedan e l'area del Sistan hanno una forte connessione con il Zoroastrismo e durante i tempi dei Sasanidi il lago Hamun era uno dei siti di pellegrinaggio per i seguaci di quella religione. Nel culto popolare zoroastriano, il lago mantiene il seme di Zoroastro e giusto prima del rinnovamento finale del mondo, tre matrone entreranno nel lago, ognuna per partorire dei bambini \"saoshyant\" che saranno dei salvatori dell'umanit\u00e0 nel rinnovamento finale del mondo. Il pi\u00f9 famoso sito archeologico in Sistan si trova a Kuh-e Khwajeh, un monte che s'innalza da un'isola nel mezzo del lago Hamun.\nZahedan \u00e8 il centro economico pi\u00f9 importante della provincia e casa di molte piccole e medie imprese. I suoi prodotti principali comprendono tessuti di cotone, tappeti tessuti e annodati a mano, ceramiche, beni alimentari, semi per animali, pelli semilavorate, riso, mattoni, stuoie di canne e cestini.\nCome molte citt\u00e0 iraniane, Zahedan ha una moschea per shiye, la \"Jame mosque\", dove molti membri della comunit\u00e0 si radunano per la preghiera del venerd\u00ec. La citt\u00e0 ha anche una gurdwara Sikh. Si pu\u00f2 trovare anche un variopinto bazar, \"Rasouli Bazaar\", dove si mescolano i mercanti Baluchi e Pashtun. Circa 100\u00a0km a sud di Zahedan c'\u00e8 un vulcano intermittente, il Taftan, che si innalza bruscamente per 4.042 metri dalla pianura circostante.\nSebbene l'area circostante sia ricca di siti archeologici, Zahedan si \u00e8 sviluppata soprattutto nel XX secolo. Prima di essere scelta come centro amministrativo provinciale negli anni Trenta, la citt\u00e0 era poco pi\u00f9 che un villaggio. La popolazione era di 17.500 persone nel 1956 e aumento di cinque volte fino a 93.000 persone nel 1976. Dopo il 1980 un gran numero di rifugiati in fuga dall'invasione dell'Afghanistan da parte dell'Unione Sovietica aiut\u00f2 a triplicare la popolazione di Zahedan a pi\u00f9 di 281.000 persone nel 1986, numero che tutt'oggi \u00e8 quasi duplicato.\nInfrastrutture e trasporti.\nL'autostrada collega Zahedan a Tehran e Mashhad verso nord, al porto di Bandar Chabahar sul Golfo di Oman verso sud, e la citt\u00e0 pakistana di Quetta a est.\nPer molti anni, una linea ferroviaria collegava Zahedan a Quetta in Pakistan.\nPi\u00f9 recentemente \u00e8 stata completata una linea ferroviaria da Zahedan a Kerman nell'Iran centrale, che connette Zahedan al resto della rete ferroviaria iraniana. Questo \u00e8 il risultato del MOU del 18 maggio 2007, che prevedeva una cooperazione tra Iran e Pakistan per la costruzione di una rete ferroviaria che doveva essere completata nel dicembre 2008. In via non ufficiale fu fatta la cerimonia di apertura il 19 giugno 2009. Zahedan possiede un aeroporto internazionale."}
{"id": "2622210", "revid": "110157", "url": "https://it.wikipedia.org/wiki?curid=2622210", "title": "Comitato Olimpico di Panama", "text": "Il Comitato Olimpico di Panama (noto anche come \"Comit\u00e9 Ol\u00edmpico de Panam\u00e1\" in spagnolo) \u00e8 un'organizzazione sportiva panamense, nata nel 1934 a Citt\u00e0 di Panama, Panama.\nRappresenta questa nazione presso il Comitato Olimpico Internazionale (CIO) dal 1947 ed ha lo scopo di curare l'organizzazione ed il potenziamento dello sport in Panam\u00e1 e, in particolare, la preparazione degli atleti panamensi, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Miguel Sanchiz, mentre la carica di segretario generale \u00e8 occupata da Franz O. Wever."}
{"id": "2622212", "revid": "110157", "url": "https://it.wikipedia.org/wiki?curid=2622212", "title": "Major League Baseball 2004", "text": "La stagione 2004 della Major League Baseball si \u00e8 svolta dal 4 aprile 2004 al 27 ottobre 2004. Al termine della stagione regolare sono stati registrati spettatori totali, con una media di spettatori ad incontro.\nL'All-Star Game si \u00e8 giocato il 13 luglio al Minute Maid Park di Houston, Texas ed \u00e8 stato vinto dalla selezione della American League per 9-4.\nLe World Series si sono svolte tra il 23 e il 27 ottobre, si sono concluse con la vittoria dei Boston Red Sox per 4 partite a 0 sui St. Louis Cardinals. Questo \u00e8 stato il sesto titolo della storia dei Red Sox ed \u00e8 arrivato a distanza di ben 86 anni dal precedente."}
{"id": "2622213", "revid": "110157", "url": "https://it.wikipedia.org/wiki?curid=2622213", "title": "Comitato Olimpico Paraguaiano", "text": "Il Comitato Olimpico Paraguaiano (noto anche come \"Comit\u00e9 Ol\u00edmpico Paraguayo\" in spagnolo) \u00e8 un'organizzazione sportiva paraguaiana, nata nel 1970 a Asunci\u00f3n, Paraguay.\nRappresenta questa nazione presso il Comitato Olimpico Internazionale (CIO) dal 1970 e ha lo scopo di curare l'organizzazione e il potenziamento dello sport in Paraguay e, in particolare, la preparazione degli atleti paraguaiani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Ramon Zubizarreta, mentre la carica di segretario generale \u00e8 occupata da Roberto Escobar."}
{"id": "2622215", "revid": "36426", "url": "https://it.wikipedia.org/wiki?curid=2622215", "title": "Gregorio di Lorenzo", "text": "Note biografiche e opere.\nDocumentato a Firenze dal 1455 al 1495, fu un attivo scultore la cui produzione pi\u00f9 tipica \u00e8 appunto quella di rilievi di \"Madonne col Bambino\" in uno stile elegante e ornato riconducibile alla lezione di Mino da Fiesole e Desiderio da Settignano. Tipici sono i sorrisi trattenuti dall'aspetto leggermente forzato, gli sguardi \"felini\", le labbra serrate e le guance gonfie. \nLa sua identit\u00e0 \u00e8 stata chiarita solo recentemente (dopo aver proposto i nomi di Domenico Rosselli, Tommaso Fiamberti e Giovanni Ricci) e gli sono attribuiti vari lavori oggi in vari musei italiani ed esteri. Una sua \"Madonna col Bambino\" \u00e8 nella chiesa di Santo Stefano al Ponte a Firenze, due al Museo Nazionale del Bargello, tre nella Galleria Nazionale delle Marche di Urbino, un'altra al Louvre di Parigi, una alla National Gallery of Australia di Canberra, una al Museum of Art di Columbia (South Carolina) e una ancora alla National Gallery of Canada di Ottawa. Ben sei lavori al Bode-Museum di Berlino.\nUn \"San Giovannino\" si trova nella National Gallery of Art di Washington e una lunetta della \"Madonna col Bambino e due angeli\" \u00e8 nella Pinacoteca civica di Forl\u00ec, insieme con una trabeazione. Il lavabo della Badia Fiesolana \u00e8 opera di collaborazione con Francesco di Simone Ferrucci, che ne cur\u00f2 il disegno architettonico.\nLavor\u00f2 anche ad Urbino, dove scolp\u00ec alcuni peducci con imprese di Federico da Montefeltro, sfingi, putti e cherubini, in due sale dell'appartamento degli ospiti del Palazzo Ducale. \nA lui si riconducono anche i bassorilievi con il Profilo di Antonino Pio e di Marco Agrippa a Casa Romei di Ferrara, di Adriano al Mus\u00e9e du Louvre di Parigi e di Sulpicio Galba al Seminario vescovile di Rovigo."}
{"id": "2622216", "revid": "36426", "url": "https://it.wikipedia.org/wiki?curid=2622216", "title": "Maestro delle Madonne di marmo", "text": ""}
{"id": "2622219", "revid": "110157", "url": "https://it.wikipedia.org/wiki?curid=2622219", "title": "Comitato Olimpico Peruviano", "text": "Il Comitato Olimpico Peruviano (noto anche come \"Comit\u00e9 Ol\u00edmpico Peruano\" in spagnolo) \u00e8 un'organizzazione sportiva peruviana, nata nel 1924 a Lima, Per\u00f9.\nRappresenta questa nazione presso il Comitato Olimpico Internazionale (CIO) dal 1936 ed ha lo scopo di curare l'organizzazione ed il potenziamento dello sport in Per\u00f9 e, in particolare, la preparazione degli atleti peruviani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Jos\u00e9 Qui\u00f1ones Gonz\u00e0les, mentre la carica di segretario generale \u00e8 occupata da Alfredo Deza."}
{"id": "2622221", "revid": "110830277", "url": "https://it.wikipedia.org/wiki?curid=2622221", "title": "Riserva naturale Lucciola Bella", "text": "La riserva naturale Lucciola Bella \u00e8 un'area naturale protetta situata nel territorio comunale di Pienza in provincia di Siena. La riserva naturale, inserita nelle ultime propaggini orientali delle celebri Crete senesi, possiede tutti gli elementi caratteristici del paesaggio della Val d'Orcia.\nTerritorio.\nLa riserva naturale si trova a sud est di Pienza ed \u00e8 bagnata dal fiume Orcia che nasce sul Monte Cetona, pochi chilometri pi\u00f9 a est al confine tra Val d'Orcia e Val di Chiana.\nL'elemento tipico del paesaggio naturale della riserva \u00e8 rappresentato dai calanchi e dalle biancane.\nStoria.\nLa riserva prende il nome dal podere Lucciola Bella, uno dei tanti insediamenti agricoli della zona, recentemente trasformato in un agriturismo.\nDal podere, che domina le colline argillose che costituiscono l'area protetta, si possono ammirare il Monte Cetona, il Monte Amiata e i borghi caratteristici di Monticchiello, Pienza, Radicofani e Castiglione d'Orcia.\nNel 2003 all'interno della riserva sono riemersi i resti fossili di una specie di Stenella, un mammifero marino simile ad un delfino, vissuto nella zona oltre 4.5 milioni di anni fa nel Pliocene, in un periodo in cui il fondale del mare tirrenico costituiva l'area ove oggi sono presenti i calanchi argillosi. Il fossile \u00e8 stato considerato dagli studiosi di grande valore scientifico perch\u00e9 si tratta del reperto pi\u00f9 completo della specie esistente al mondo .."}
{"id": "2622222", "revid": "767487", "url": "https://it.wikipedia.org/wiki?curid=2622222", "title": "Riserva naturale Lucciolabella", "text": ""}
{"id": "2622223", "revid": "775372", "url": "https://it.wikipedia.org/wiki?curid=2622223", "title": "Comitato Olimpico di Porto Rico", "text": "Il Comitato Olimpico di Porto Rico (noto anche come \"Comit\u00e9 Ol\u00edmpico de Puerto Rico\" in spagnolo) \u00e8 un'organizzazione sportiva portoricana, nata nel 1948 a San Juan, Porto Rico.\nRappresenta questa nazione presso il Comitato Olimpico Internazionale (CIO) dal 1948 ed ha lo scopo di curare l'organizzazione ed il potenziamento dello sport in Porto Rico e, in particolare, la preparazione degli atleti portoricani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nIl presidente dell'organizzazione \u00e8 Sara Rosario, dal 2012, mentre la carica di segretario generale \u00e8 occupata da Carlos Beltr\u00e0n Esvelti."}
{"id": "2622228", "revid": "339392", "url": "https://it.wikipedia.org/wiki?curid=2622228", "title": "Suran (Balucistan)", "text": ""}
{"id": "2622236", "revid": "180202", "url": "https://it.wikipedia.org/wiki?curid=2622236", "title": "Keiser Soze", "text": ""}
{"id": "2622237", "revid": "219355", "url": "https://it.wikipedia.org/wiki?curid=2622237", "title": "Oli siccativi", "text": ""}
{"id": "2622240", "revid": "120050666", "url": "https://it.wikipedia.org/wiki?curid=2622240", "title": "Alessandro Pizzorno", "text": "Biografia.\nTriestino di nascita, fu un apprezzato politologo di fama internazionale.\nComp\u00ec studi di filosofia presso l'Universit\u00e0 di Torino e di Scienze sociali a Vienna e a Parigi.\nNel 1953, non ancora trentenne, assunse la direzione del Centro di relazioni industriali della Olivetti di Ivrea.\nInsegn\u00f2 presso importanti universit\u00e0 italiane ed estere: Universit\u00e0 di Urbino, Universit\u00e0 Statale di Milano, Universit\u00e0 di Oxford (Nuffield College), Universit\u00e0 di Harvard, Universit\u00e0 di Teheran, Istituto Universitario Europeo (I.U.E.) di Fiesole.\nOltre agli importanti studi sulla materia sociologica condusse ricerche di sociologia economica e politica, in special modo sulle organizzazioni sindacali e sui conflitti di classe, sulla politica italiana e i suoi aspetti, sui rapporti tra sistemi politici ed economici nelle societ\u00e0 industriali.\nFece parte del comitato scientifico dell'Istituto lombardo di studi economici e sociali. \nFu insignito di alcuni premi, tra cui la Medaglia del Presidente della Repubblica al Premio Nazionale Letterario Pisa."}
{"id": "2622247", "revid": "1038459", "url": "https://it.wikipedia.org/wiki?curid=2622247", "title": "Gascromatografia-spettrometria di massa", "text": "La gascromatografia-spettrometria di massa, indicata con la sigla GC-MS o GC/MS (dall'inglese gas chromatography-mass spectrometry), \u00e8 la tecnica analitica basata sull'utilizzo di un gascromatografo accoppiato a uno spettrometro di massa. Il gascromatografo separa i composti presenti nel campione mentre lo spettrometro di massa funziona da rivelatore. Tale tecnica insieme alla LC-MS costituisce uno dei metodi analitici pi\u00f9 avanzati e consente l'identificazione e la quantificazione di sostanze organiche in una variet\u00e0 di matrici. L'implementazione delle tecniche GC e MS richiede un adattamento delle caratteristiche della strumentazione cromatografica e spettrometrica per raggiungere un sufficiente grado di compatibilit\u00e0. Una rappresentazione schematica di un moderno GC/MS comprende: un cromatografo, uno spettrometro di massa e un sistema di raccolta ed analisi dei dati (DataSystem) che costituisce il sistema per l'analisi e la separazione (qualitativa e quantitativa) di miscele complesse. Il cromatografo consiste di un iniettore (auto-campionatore), un sistema per il controllo della temperatura della colonna e una linea di trasferimento che consente all'effluente della colonna di entrare nello spettrometro di massa. Lo spettrometro di massa consiste di una camera di ionizzazione (sorgente di ioni), di un analizzatore di masse (analizzatore a quadrupolo) e di un rivelatore di ioni; il tutto tenuto sotto alto vuoto mediante pompe a diffusione supportate da pompe molecolari.\nLa GC-MS \u00e8 una delle tecniche pi\u00f9 usate in chimica analitica."}
{"id": "2622249", "revid": "219355", "url": "https://it.wikipedia.org/wiki?curid=2622249", "title": "Gascromatografo", "text": ""}
{"id": "2622251", "revid": "38120", "url": "https://it.wikipedia.org/wiki?curid=2622251", "title": "GC/MS", "text": ""}
{"id": "2622252", "revid": "38120", "url": "https://it.wikipedia.org/wiki?curid=2622252", "title": "GC-MS", "text": ""}
{"id": "2622254", "revid": "38120", "url": "https://it.wikipedia.org/wiki?curid=2622254", "title": "Gascromatografia/spettrometria di massa", "text": ""}
{"id": "2622257", "revid": "1983214", "url": "https://it.wikipedia.org/wiki?curid=2622257", "title": "Maria di Borgogna (disambigua)", "text": ""}
{"id": "2622274", "revid": "1305772", "url": "https://it.wikipedia.org/wiki?curid=2622274", "title": "Supporto catalitico", "text": "Nell'ambito della catalisi eterogenea, per supporto catalitico si intende un materiale che offre stabilit\u00e0 meccanica al catalizzatore.\nIn genere i supporti catalitici devono presentare una certa refrattariet\u00e0 (cio\u00e8 devono rimanere inalterati dal punto di vista chimico-fisico se sottoposti a temperature elevate), onde evitare fenomeni di disattivazione del catalizzatore.\nAltro requisito essenziale perch\u00e9 un materiale possa essere impiegato come supporto catalitico \u00e8 che esso abbia un'elevata area superficiale.\nLe dimensioni delle particelle che costituiscono il supporto catalitico variano da 10 micron (per i reattori \"slurry\") a 1 metro (per i sistemi catalitici \"monolitici\").\nEsempi di supporti catalitici.\nDi seguito sono presentati alcuni esempi di supporti catalitici che sono stati (e/o che sono) impiegati nel campo dell'industria chimica:"}
{"id": "2622278", "revid": "290948", "url": "https://it.wikipedia.org/wiki?curid=2622278", "title": "Supporto del catalizzatore", "text": ""}
{"id": "2622279", "revid": "290948", "url": "https://it.wikipedia.org/wiki?curid=2622279", "title": "Effetti sterici", "text": ""}
{"id": "2622280", "revid": "290948", "url": "https://it.wikipedia.org/wiki?curid=2622280", "title": "Effetto sterico", "text": ""}
{"id": "2622284", "revid": "110157", "url": "https://it.wikipedia.org/wiki?curid=2622284", "title": "Pisba", "text": "Pisba \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un gruppo di missionari gesuiti nel 1629."}
{"id": "2622286", "revid": "110157", "url": "https://it.wikipedia.org/wiki?curid=2622286", "title": "Puerto Boyac\u00e1", "text": "Puerto Boyac\u00e1 \u00e8 un comune della Colombia facente parte del dipartimento di Boyac\u00e1. \u00c8 situato sulla sponda destra del Magdalena e venne istituito il 14 dicembre 1957."}
{"id": "2622287", "revid": "295921", "url": "https://it.wikipedia.org/wiki?curid=2622287", "title": "Il becco giallo", "text": "Il becco giallo (sottotitolo: \"Dinamico di opinione pubblica\") \u00e8 stata una rivista satirica italiana, tra le pi\u00f9 note negli anni venti.\nStoria.\nIl settimanale venne fondato nel 1924 da Alberto Giannini, con caporedattore Eugenio Guarino.\nL'editoriale del primo numero si schierava apertamente contro il fascismo:\n \nNel 1926 il regime fascista costrinse Giannini a chiudere la rivista e ad emigrare in Francia.\nTra i collaboratori della rivista figuravano Adriano Tilgher, Corrado Alvaro, il generale Roberto Bencivenga, Raffaele Ferruzzi (futuro direttore del settimanale \"Cantachiaro\"), Giuseppe Russo (Girus), Egeo Carcavallo (tra i fondatori nel 1933 del giornale umoristico \"Il Settebello\"), Roger Chancel, Adolfo Bosellini, Tomaso Smith, Paolo Garretto (Gar), Paolo Giordani, Giuseppe De Falco, Eugenio Giovannetti, Gabriele Galantara, noto anche con lo pseudonimo di \"Rata-Langa\", Augusto Camerini, Alberto Cavaliere e Tullio Gramantieri, che dopo la chiusura della rivista passarono alla redazione del \"Marc'Aurelio\".\nIl 1\u00ba agosto 1927 apparve a Parigi la nuova serie clandestina della rivista, con condirettore Alberto Cianca, grazie alle sovvenzioni finanziarie raccolte negli ambienti della Concentrazione antifascista tramite l'intervento di Filippo Turati e dell'industriale italo-argentino T. Di Tella. e successivamente anche col contributo del movimento Giustizia e Libert\u00e0\nNell'ambito culturale, uno dei bersagli della satira del \"Becco giallo\" fu lo scrittore Luigi Pirandello, che per la sua devozione a Mussolini fu ribattezzato \"P.Randello\".\nLe pubblicazioni della rivista clandestina continuarono fino all'agosto del 1931 (77 numeri in tutto), quando il giornale chiuse per contrasti sorti fra Carlo Rosselli, che garantiva i finanziamenti, e Giannini, che dirigeva la rivista.\nFu rifondato nel 1943 nella Palermo da poco liberata dagli alleati, riprendendo la numerazione della serie precedente. Chiuse definitivamente due anni dopo."}
{"id": "2622288", "revid": "110157", "url": "https://it.wikipedia.org/wiki?curid=2622288", "title": "Qu\u00edpama", "text": "Qu\u00edpama \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Luis Lanchero e Francisco Murillo nel 1541, mentre l'istituzione del comune \u00e8 del 1986."}
{"id": "2622289", "revid": "287204", "url": "https://it.wikipedia.org/wiki?curid=2622289", "title": "Quipama", "text": ""}
{"id": "2622291", "revid": "287204", "url": "https://it.wikipedia.org/wiki?curid=2622291", "title": "VdB 27", "text": "vdB 27 \u00e8 una nebulosa a riflessione visibile nella costellazione del Toro.\nSi individua circa due gradi a NNE della stella , che essendo di magnitudine 4,9 \u00e8 ben visibile ad occhio nudo sotto un cielo non inquinato; appare sul bordo di una nebulosa oscura catalogata come B214 ed \u00e8 illuminata dalla radiazione della stella variabile RY Tauri, una stella T Tauri (dunque molto giovane) dalla velocit\u00e0 di rotazione molto elevata. La nebulosa appare di un colore marcatamente bluastro.\nLa stella RY Tauri ha una luminosit\u00e0 variabile, che si ripercuote sulla nebulosa, diventando anch'essa variabile; delle osservazioni condotte sulla banda dell'H\u03b1 mostrano che dalla stella si genera un getto orientato perpendicolarmente al disco di accrescimento che la stella possiede. Osservazioni registrate su una scala temporale molto ampia mostrano che la stella cambia il suo colore apparente, diventando bluastra quando la sua luminosit\u00e0 aumenta e rossastra quando diminuisce; inoltre la magnitudine della sua polarizzazione indica che la stella viene parzialmente oscurata dalla nebulosa circostante."}
{"id": "2622292", "revid": "1543377", "url": "https://it.wikipedia.org/wiki?curid=2622292", "title": "Ramiriqu\u00ed", "text": "Ramiriqu\u00ed \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Pedro Dur\u00e1n nel 1541."}
{"id": "2622293", "revid": "287204", "url": "https://it.wikipedia.org/wiki?curid=2622293", "title": "Ramiriqu\u00ec", "text": ""}
{"id": "2622294", "revid": "287204", "url": "https://it.wikipedia.org/wiki?curid=2622294", "title": "Ramiriqui", "text": ""}
{"id": "2622295", "revid": "287204", "url": "https://it.wikipedia.org/wiki?curid=2622295", "title": "Ischnoderma benzoinum", "text": "Ischnoderma benzoinum . \u00e8 un fungo basidiomicete della famiglia Fomitopsidaceae.\nDescrizione della specie.\nCarpoforo.\n8\u201322\u00a0cm, a forma di mensola, fissato al substrato mediante un umbone dorsale; tomentoso poi liscio, rugoso, color bruno ruggine o bruno-nerastro.\nTubuli.\nLunghi 4\u20138\u00a0mm.\nPori.\n0,3-0,5\u00a0mm, rotondato-angolosi, bianchi o giallognoli, maculati, poi color cannella o tabacco, imbrunenti al tatto.\nGambo.\nAssente.\nCarne.\nFibroso-carnosa, poi suberosa, giallognola, poi fulva.\nDistribuzione e habitat.\nFruttifica su ceppaie e radici di pini e abeti.\nCommestibilit\u00e0.\nNon commestibile."}
{"id": "2622297", "revid": "767487", "url": "https://it.wikipedia.org/wiki?curid=2622297", "title": "R\u00e1quira", "text": "R\u00e1quira \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Francisco de Orejuela nel 1580."}
{"id": "2622298", "revid": "287204", "url": "https://it.wikipedia.org/wiki?curid=2622298", "title": "Raquira", "text": ""}
{"id": "2622300", "revid": "1543377", "url": "https://it.wikipedia.org/wiki?curid=2622300", "title": "Rond\u00f3n (Colombia)", "text": "Rond\u00f3n \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Pedro Gonz\u00e1lez nel 1846, mentre l'istituzione del comune \u00e8 del 30 giugno 1904."}
{"id": "2622302", "revid": "38120", "url": "https://it.wikipedia.org/wiki?curid=2622302", "title": "Versioni alternative di Wonder Woman", "text": "Questa \u00e8 una lista delle versioni alternative di Wonder Woman. Per \"versioni alternative\" si intendono quelle versioni che divergono dalla \"continuity\" principale dell'universo DC Comics (ad esempio negli Elseworld) oppure proposte in altri media diversi dal fumetto, come serie televisive e cartoni animati.\nCrossover con la Marvel.\nIn \"Marvel contro DC\", ovvero gli incontri tra i maggiori eroi Marvel Comics e DC Comics, Diana affronta l'eroina mutante Tempesta, venendo sconfitta: in queste particolari storie, per\u00f2, l'esito dei duelli veniva stabilito tramite sondaggio tra i lettori; la vittoria di Ororo sulla principessa Amazzone \u00e8 tra le pi\u00f9 discusse.\nSuccessivamente, nell'universo Amalgam, le due eroine vengono fuse insieme creando Amazzone: adottata dalla madre di Diana, Ippolita, dopo un naufragio, viene cresciuta sull'isola di Themyscira dove viene eletta come ambasciatrice da mandare nel \"mondo degli uomini\".\nIn un altro crossover con la Marvel, Wonder Woman combatte con Thor, rivelandosi addirittura degna di sollevare Mjolnir, il suo martello incantato. \nIn \"JLA/Avengers\" Wonder Woman \u00e8 un membro del gruppo principale di otto membri della Justice League. Su Monster Island, imped\u00ec ai Vendicatori di impossessarsi del Nullificatore Assoluto, intercettando al volo la freccia di Occhio di Falco. Partecip\u00f2 anche nella battaglia a Metropolis, dove, grazie ai suoi braccialetti, respinse lo scudo di Capitan America ed ingaggi\u00f2 una battaglia contro Thor. Lei e Aquaman andarono ad Asgard per trovare il Libro dell'Eternit\u00e0, dove incontr\u00f2 l'Ercole della Marvel, e lo attacc\u00f2 per vendicarsi dello stupro subito da sua madre da parte dell'Ercole della DC. I due si batterono, ma dopo che Aquaman trov\u00f2 il libro, scomparvero. Lei e Lanterna Verde pi\u00f9 tardi si batterono contro Photon e Quasar, ma furono sconfitti dopo un attacco a sorpresa da parte di Iron Man. Nella Savage Land, Wonder Woman si batt\u00e9 nuovamente contro Ercole. Successivamente, aiut\u00f2 Aquaman e la Visione a fuggire dalla trappola a Metropolis dopo la fusione e la spaccatura dei due mondi. Aiut\u00f2 anche a prevenire un'ennesima litigio tra Capitan America e Superman. Quando il Gran Maestro mostr\u00f2 loro le vere realt\u00e0 da cui provenivano, Wonder Woman ebbe visione di s\u00e9 stessa vestita da guerriera e vide la morte di Hyppolita. Nella battaglia finale, Wonder Woman si batt\u00e9 contro la Squadra di Demolizione e, insieme ad Hyppolita e She-Hulk, sconfisse il gruppo di giganti."}
{"id": "2622304", "revid": "1543377", "url": "https://it.wikipedia.org/wiki?curid=2622304", "title": "Saboy\u00e1", "text": "Saboy\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Pedro de Galeano nel 1556."}
{"id": "2622306", "revid": "287204", "url": "https://it.wikipedia.org/wiki?curid=2622306", "title": "Saboy\u00e0", "text": ""}
{"id": "2622307", "revid": "287204", "url": "https://it.wikipedia.org/wiki?curid=2622307", "title": "Saboya", "text": ""}
{"id": "2622308", "revid": "117271", "url": "https://it.wikipedia.org/wiki?curid=2622308", "title": "Boletus benzoinus", "text": ""}
{"id": "2622309", "revid": "117271", "url": "https://it.wikipedia.org/wiki?curid=2622309", "title": "Boletus rubiginosus", "text": ""}
{"id": "2622310", "revid": "117271", "url": "https://it.wikipedia.org/wiki?curid=2622310", "title": "Lasiochlaena benzoina", "text": ""}
{"id": "2622311", "revid": "117271", "url": "https://it.wikipedia.org/wiki?curid=2622311", "title": "Polyporus benzoinus", "text": ""}
{"id": "2622312", "revid": "117271", "url": "https://it.wikipedia.org/wiki?curid=2622312", "title": "Polyporus guttatus", "text": ""}
{"id": "2622313", "revid": "117271", "url": "https://it.wikipedia.org/wiki?curid=2622313", "title": "Polyporus morosus", "text": ""}
{"id": "2622314", "revid": "117271", "url": "https://it.wikipedia.org/wiki?curid=2622314", "title": "Polyporus nigrorugosa", "text": ""}
{"id": "2622315", "revid": "117271", "url": "https://it.wikipedia.org/wiki?curid=2622315", "title": "Polyporus pini-silvestris", "text": ""}
{"id": "2622316", "revid": "117271", "url": "https://it.wikipedia.org/wiki?curid=2622316", "title": "Polystictus benzoinus", "text": ""}
{"id": "2622317", "revid": "10652", "url": "https://it.wikipedia.org/wiki?curid=2622317", "title": "Trametes benzoina", "text": ""}
{"id": "2622319", "revid": "10652", "url": "https://it.wikipedia.org/wiki?curid=2622319", "title": "Ungulina benzoina", "text": ""}
{"id": "2622321", "revid": "422722", "url": "https://it.wikipedia.org/wiki?curid=2622321", "title": "Frazione organica stabile", "text": "La frazione organica stabilizzata (compost fuori specifica, secondo l'individuazione data dal codice CER) \u00e8 il risultato di un processo d'igienizzazione e stabilizzazione (maturazione-ossidazione) della componente organica dei rifiuti solidi urbani (RSU).\nFino a qualche anno fa era chiamato compost, oggi non \u00e8 pi\u00f9 possibile vendere questo materiale ricavato dai RSU. Viene chiamato FOS per differenziarlo dal compost vero e proprio.\nLa FOS \u00e8 normalmente utilizzata per la copertura delle discariche, da sola o miscelata con il terreno. \nIl prodotto che si pu\u00f2 commercializzare come compost \u00e8 solo quello derivato da scarti agricoli, zootecnici o da raccolta differenziata e solo se certificato da enti riconosciuti."}
{"id": "2622323", "revid": "599013", "url": "https://it.wikipedia.org/wiki?curid=2622323", "title": "Tamburi di Gore\u00e8", "text": ""}
{"id": "2622325", "revid": "287204", "url": "https://it.wikipedia.org/wiki?curid=2622325", "title": "Goree", "text": ""}
{"id": "2622326", "revid": "287204", "url": "https://it.wikipedia.org/wiki?curid=2622326", "title": "Gor\u00e8e", "text": ""}
{"id": "2622339", "revid": "27501548", "url": "https://it.wikipedia.org/wiki?curid=2622339", "title": "Omanite", "text": ""}
{"id": "2622340", "revid": "27501555", "url": "https://it.wikipedia.org/wiki?curid=2622340", "title": "Omaniti", "text": ""}
{"id": "2622341", "revid": "767487", "url": "https://it.wikipedia.org/wiki?curid=2622341", "title": "Annette Hanshaw", "text": "\u00c8 stata una delle prime grandi interpreti di jazz. Attiva negli anni venti, fu protagonista della scena musicale assieme ad Ethel Waters, Bessie Smith e le Boswell Sisters. Fra i colleghi ebbe Frank Ferera. Ha avuto una carriera prolifica in termini di incisioni discografiche.\nBiografia.\nIl modo di cantare tipicamente \"jazzie\" - rilassato e confidenzialmente suadente - di Hanshaw ha influenzato la musica popolare statunitense dei tardi anni venti. Sebbene lei non tenesse in grande considerazione le sue qualit\u00e0 vocali, ebbe sempre un grande seguito di estimatori capaci di apprezzarne soprattutto lo stile che mescolava l'ingenuit\u00e0 tipica dell'et\u00e0 adolescenziale e lo spirito delle cosiddette \"flapper\", le ragazze alla moda che portavano il caschetto e vestivano alla Louise Brooks (quasi delle proto-femministe), un folto gruppo di cui facevano parte celebrit\u00e0 come Zelda Sayre, moglie di Francis Scott Fitzgerald.\nHanshaw si guadagn\u00f2 cos\u00ec ben presto il nomignolo di \"The Personality Girl\". Suo marchio di fabbrica divenne la frase \"That's all\" (\"Questo \u00e8 tutto\") pronunciata con voce infantile in chiusura di molte registrazioni discografiche.\nStar della discografia anni venti.\nFra il settembre 1926 ed il febbraio 1934 la cantante incise parecchi dischi. Dal 1926 al 1928 per Pathe Records (etichette di riferimento erano Pathe e Perfect Records). A partire da giugno 1928 inizi\u00f2 a incidere la Columbia; gran parte di questa produzione fu commercializzata sotto etichette destinate al mercato popolare (\"dime store\", i negozi da un centesimo) come Harmony Records, Diva Records|Diva, Clarion Records e Velvet Tone Records.\nOltre alle edizioni economiche, i dischi di Hanshaw ebbero distribuzione regolare e a prezzo pieno, su etichette, oltre che Columbia Records, come la OKeh Records. In alcune distribuzioni apparve con lo pseudonimo Gay Ellis, che fu adottato in particolare per canzoni di contenuto strettamente sentimentale. Altri suoi alias furono anche Dot Dare o Patsy Young.\nA partire dall'agosto 1932, Hanshaw pass\u00f2 alla ARC la casa discografica che distribuiva le etichette Melotone Records, Perfect Records, Conqueror Records, Oriole Records e Romeo Records.\nLa sua ultima registrazione fonografica risale al 3 febbraio 1934 per l'etichetta ARC-Vocalion Records.\nAl cinema.\nHanshaw ha fatto una sola apparizione in un film a cortometraggio, nel 1933, in una produzione Paramount. Il titolo era \"Captain Henry's Radio Show\" e il film era una trasposizione per il cinema di una popolare trasmissione radiofonica del gioved\u00ec sera - \"Maxwell House Show Boat\", a cui la cantante stessa partecip\u00f2 dal 1932 al 1934.\nRitiro.\nVerso la fine degli anni trenta, stanca dell'attivit\u00e0 portata avanti negli anni precedenti, Hanshaw decise di ritirarsi dal mondo dello spettacolo per condurre una tranquilla vita coniugale con il marito, il produttore esecutivo della Path\u00e9 Records Herman \"Wally\" Rose. In anni successivi fece tuttavia un timido ritorno sulle scene registrando due dischi-demo, che peraltro non vennero mai commercializzati.\n\u00c8 morta per le conseguenze di un tumore nel 1985 al New York Hospital dopo un lungo periodo di malattia. Viveva a Manhattan.\nRaccolte discografiche di Hanshaw sono state distribuite su CD Red Book dalla Sensation Records. Un ulteriore motivo di \"revival\" di quest'interprete si \u00e8 avuto nel 2008 con l'animazione indiana \"Sita Sings the Blues\", centrata sul poema epico indiano \"R\u0101m\u0101ya\u1e47a\" visto secondo la prospettiva di S\u012bt\u0101, che ha come sottofondo esibizioni canore di Annette Hanshaw.\nControversia sulla data di nascita.\nA lungo si \u00e8 creduto che Hanshaw fosse nata nel 1910 ed avesse iniziato a incidere dischi quando non era ancora sedicenne. In tempi recenti si \u00e8 invece potuto constatare che l'anno in cui nacque era invece il 1901 e che debutt\u00f2 come cantante a venticinque anni, quando inizi\u00f2 a incidere dischi (settembre 1926). Il nipote della cantante, Frank W. Hanshaw III, ha confermato la circostanza."}
{"id": "2622342", "revid": "27501585", "url": "https://it.wikipedia.org/wiki?curid=2622342", "title": "Libri delle cronache", "text": ""}
{"id": "2622344", "revid": "174925", "url": "https://it.wikipedia.org/wiki?curid=2622344", "title": "Melkisedec", "text": ""}
{"id": "2622346", "revid": "486946", "url": "https://it.wikipedia.org/wiki?curid=2622346", "title": "Felice d'Urgel", "text": ""}
{"id": "2622348", "revid": "99893108", "url": "https://it.wikipedia.org/wiki?curid=2622348", "title": "Yuan Li", "text": ""}
{"id": "2622349", "revid": "99892005", "url": "https://it.wikipedia.org/wiki?curid=2622349", "title": "Meng Jie", "text": ""}
{"id": "2622350", "revid": "599013", "url": "https://it.wikipedia.org/wiki?curid=2622350", "title": "Elena Zhemaeva", "text": "Palmar\u00e8s.\nIn carriera ha conseguito i seguenti risultati:"}
{"id": "2622351", "revid": "1602064", "url": "https://it.wikipedia.org/wiki?curid=2622351", "title": "A Mediterranean Odyssey", "text": "A Mediterranean Odyssey \u00e8 una compilation commemorativa del \"Mediterranean Tour\" che Loreena McKennitt ha tenuto nell'estate del 2009.\nSi compone di due dischi: un live con registrazioni inedite e un best of con i brani scelti personalmente da Loreena che evocano toni e culture dei Paesi toccati dal tour.\nIl disco esce in tre versioni digipack (con libretto fotografico), card sleeve e jewel case (senza libretto fotografico).\nLa compilation \"The Olive and the Cedar\" \u00e8 stata distribuita nell'estate 2009 come disco promozionale in Grecia."}
{"id": "2622354", "revid": "599013", "url": "https://it.wikipedia.org/wiki?curid=2622354", "title": "Iris Zimmermann", "text": "\u00c8 la sorella di Felicia Zimmermann."}
{"id": "2622359", "revid": "27501779", "url": "https://it.wikipedia.org/wiki?curid=2622359", "title": "Manoscritto di Laud", "text": ""}
{"id": "2622360", "revid": "767487", "url": "https://it.wikipedia.org/wiki?curid=2622360", "title": "Felicia Zimmermann", "text": "\u00c8 la sorella di Iris Zimmermann.\nPalmar\u00e8s.\nIn carriera ha conseguito i seguenti risultati:"}
{"id": "2622362", "revid": "2062611", "url": "https://it.wikipedia.org/wiki?curid=2622362", "title": "Pathe", "text": ""}
{"id": "2622363", "revid": "27501840", "url": "https://it.wikipedia.org/wiki?curid=2622363", "title": "Accademia di san Luca", "text": ""}
{"id": "2622364", "revid": "599013", "url": "https://it.wikipedia.org/wiki?curid=2622364", "title": "Wojciech Szuchnicki", "text": ""}
{"id": "2622366", "revid": "110157", "url": "https://it.wikipedia.org/wiki?curid=2622366", "title": "Dipartimento di Minas (Neuqu\u00e9n)", "text": "Minas \u00e8 un dipartimento argentino, situato nella parte nord-occidentale della provincia di Neuqu\u00e9n, con capoluogo Andacollo.\nEsso confina a nord e ad ovest con la repubblica del Cile, ad est con il dipartimento di Chos Malal e a sud con quello di \u00d1orqu\u00edn.\nSecondo il censimento del 2001, su un territorio di 6.225\u00a0km\u00b2, la popolazione ammontava a 7.072 abitanti, con un aumento demografico del 26,81% rispetto al censimento del 1991.\nIl dipartimento, nel 2001, \u00e8 suddiviso in:"}
{"id": "2622368", "revid": "109140715", "url": "https://it.wikipedia.org/wiki?curid=2622368", "title": "Wolfgang Wienand", "text": "Palmar\u00e8s.\nIn carriera ha conseguito i seguenti risultati:"}
{"id": "2622377", "revid": "767487", "url": "https://it.wikipedia.org/wiki?curid=2622377", "title": "Lady Football", "text": "Lady Football \u00e8 un film del 1979, diretto dal regista Italo Martinenghi.\nTrama.\nUn dirigente della British Petroleum viene incaricato dalla sua azienda di sponsorizzare una squadra di calcio femminile: insieme all'allenatore combinano divertenti uscite serali con le giovani calciatrici fino alla partita decisiva.\nEsse vengono reclutate in un orfanotrofio, dove l'allenatore fa da parrucchiere. Ha contratto dei debiti, ed vessato continuamente per saldare quanto dovuto. La sua occasione arriva quando riesce a ricevere un assegno di due milioni di lire dal presidente a patto di trovare un abile giocatrice che faccia da terzino. Lui la trova, e a una festa le fissa un appuntamento. Cos\u00ec inizia ad allenarla, partendo dalle basi. Nonostante qualche iniziale titubanza, anche il presidente si convince che potrebbe andar bene. Il debito viene finalmente estinto."}
{"id": "2622378", "revid": "110157", "url": "https://it.wikipedia.org/wiki?curid=2622378", "title": "Dipartimento di \u00d1orqu\u00edn", "text": "\u00d1orqu\u00edn \u00e8 un dipartimento argentino, situato nella parte nord-occidentale della provincia di Neuqu\u00e9n, con capoluogo El Huec\u00fa.\nEsso confina a nord con i dipartimenti di Minas e Chos Malal, a est con quello di Pehuenches, a sud con il dipartimento di Loncopu\u00e9 e ad ovest con la repubblica del Cile.\nSecondo il censimento del 2001, su un territorio di 5.545\u00a0km\u00b2, la popolazione ammontava a 4.628 abitanti, con un aumento demografico dell'11,90% rispetto al censimento del 1991.\nIl dipartimento, nel 2001, \u00e8 suddiviso in:"}
{"id": "2622379", "revid": "131358", "url": "https://it.wikipedia.org/wiki?curid=2622379", "title": "Calo fisiologico", "text": ""}
{"id": "2622380", "revid": "76963", "url": "https://it.wikipedia.org/wiki?curid=2622380", "title": "Lady football", "text": ""}
{"id": "2622384", "revid": "767487", "url": "https://it.wikipedia.org/wiki?curid=2622384", "title": "Italo Martinenghi", "text": ""}
{"id": "2622388", "revid": "106908", "url": "https://it.wikipedia.org/wiki?curid=2622388", "title": "Comitato Olimpico Portoghese", "text": ""}
{"id": "2622393", "revid": "834", "url": "https://it.wikipedia.org/wiki?curid=2622393", "title": "MF DOOM", "text": ""}
{"id": "2622395", "revid": "363629", "url": "https://it.wikipedia.org/wiki?curid=2622395", "title": "Sviluppo somatico", "text": ""}
{"id": "2622397", "revid": "767487", "url": "https://it.wikipedia.org/wiki?curid=2622397", "title": "Dipartimento di Pehuenches", "text": "Pehuenches \u00e8 un dipartimento argentino, situato nella parte nord-occidentale della provincia di Neuqu\u00e9n, con capoluogo Rinc\u00f3n de Los Sauces.\nEsso confina a nord con la provincia di Mendoza, ad est con quella di R\u00edo Negro, a sud con i dipartimenti di A\u00f1elo e Loncopu\u00e9, e ad ovest con quelli di \u00d1orqu\u00edn e Chos Malal.\nSecondo il censimento del 2001, su un territorio di 8.720\u00a0km\u00b2, la popolazione ammontava a 13.765 abitanti, con un aumento demografico del 110,54% rispetto al censimento del 1991.\nIl dipartimento, nel 2001, \u00e8 suddiviso in:"}
{"id": "2622406", "revid": "110157", "url": "https://it.wikipedia.org/wiki?curid=2622406", "title": "Dipartimento di Pic\u00fan Leuf\u00fa", "text": "Pic\u00fan Leuf\u00fa \u00e8 un dipartimento argentino, situato nella parte centro-orientale della provincia di Neuqu\u00e9n, con capoluogo Pic\u00fan Leuf\u00fa.\nEsso confina a nord con i dipartimenti di Zapala e Confluencia, a est con la di provincia di R\u00edo Negro, a sud-ovest con di dipartimenti di Coll\u00f3n Cur\u00e1 e Cat\u00e1n Lil.\nSecondo il censimento del 2001, su un territorio di 4.580\u00a0km\u00b2, la popolazione ammontava a 4.272 abitanti, con un aumento demografico del 28,17% rispetto al censimento del 1991.\nIl dipartimento, nel 2001, \u00e8 suddiviso in:"}
{"id": "2622415", "revid": "110157", "url": "https://it.wikipedia.org/wiki?curid=2622415", "title": "Dipartimento di Picunches", "text": "Picunches \u00e8 un dipartimento argentino, situato nella parte centro-occidentale della provincia di Neuqu\u00e9n, con capoluogo Las Lajas.\nEsso confina a nord con il dipartimento di Loncopu\u00e9, a est con quelli di A\u00f1elo e Zapala, a sud con il dipartimento di Cat\u00e1n Lil, e ad ovest con quello di Alumin\u00e9 e con la repubblica del Cile.\nSecondo il censimento del 2001, su un territorio di 5.913\u00a0km\u00b2, la popolazione ammontava a 6.427 abitanti, con un aumento demografico del 10,58% rispetto al censimento del 1991.\nIl dipartimento, nel 2001, \u00e8 suddiviso in:"}
{"id": "2622416", "revid": "287204", "url": "https://it.wikipedia.org/wiki?curid=2622416", "title": "Michele di Giovanni da Fiesole", "text": "Biografia.\nSi forma a Firenze presso la scuola di Michelozzo e Bernardo Rossellino. Intorno al 1440 realizza gli armadi lignei intarsiati della sacrestia della Basilica di Santa Croce a Firenze.\nDal 1454 si trasferisce ad Urbino, dove partecipa alla realizzazione del portale della chiesa di San Domenico: ne ultima la parte superiore, portando a compimento l'opera iniziata da Maso di Bartolomeo. Sempre ad Urbino esegue parte degli ornamenti scultorei del \"Palazzetto della Jole\", il quale prende il nome dalla figura mitologica di Jole, amante di Ercole, che si trova scolpita sul camino del primo ambiente del piano nobile, opera proprio di Michele di Giovanni.\nPresso la Galleria nazionale delle Marche di Urbino \u00e8 conservata una sua anconetta in pietra raffigurante una \"Madonna e angeli\"."}
{"id": "2622422", "revid": "1982", "url": "https://it.wikipedia.org/wiki?curid=2622422", "title": "Italofoni", "text": ""}
{"id": "2622424", "revid": "767487", "url": "https://it.wikipedia.org/wiki?curid=2622424", "title": "Roberto Rigotto", "text": "Carriera.\nCresce calcisticamente nel L.R. Vicenza con cui non esordisce in prima squadra, venendo poi mandato al Rovereto, con cui vince il campionato di Serie D siglando 12 reti.\nPassa quindi alla Solbiatese con cui per due anni sfiora la promozione in Serie B ottenendo un quarto e un terzo posto, passando poi alla nel campionato cadetto. In Calabria disputa due tornei nei quali mette a segno 22 reti, venendo quindi acquistato dall' per l'elevata somma di 115 milioni; le attese non vengono rispettate, tanto che l'attaccante viene chiamato ironicamente \"Rigotto 115\" dai tifosi bergamaschi.\nPassa quindi al Livorno con cui realizza 7 gol nel campionato cadetto, mentre per la stagione 1969-1970 veste la maglia del Genoa nell'anno della retrocessione dei grifoni in Serie C.\nL'anno successivo viene ceduto alla , club con cui termina la carriera nell'estate del 1972."}
{"id": "2622430", "revid": "16066", "url": "https://it.wikipedia.org/wiki?curid=2622430", "title": "Northwestern Hawaiian Islands", "text": ""}
{"id": "2622431", "revid": "767487", "url": "https://it.wikipedia.org/wiki?curid=2622431", "title": "Dinocrate di Rodi", "text": "Biografia.\nNelle fonti antiche \u00e8 citato come \"Stasicrate\", \"Dimocrate\" di Rodi e \"Chirocrate\" di Efeso.\nLa fonte pi\u00f9 ampia per questo architetto, comunque, \u00e8 data da Vitruvio, che racconta:\nOpere.\nDinocrate \u00e8 conosciuto per il progetto topografico della citt\u00e0 di Alessandria d'Egitto, per la monumentale pira funeraria di Efestione, per la ricostruzione dell'Artemision di Efeso e per il progetto di trasformare il Monte Athos in una gigantesca statua del re."}
{"id": "2622432", "revid": "110157", "url": "https://it.wikipedia.org/wiki?curid=2622432", "title": "Comitato Olimpico di Saint Kitts e Nevis", "text": "Il Comitato Olimpico di Saint Kitts e Nevis (noto anche come \"St. Kitts and Nevis Olympic Committee\" in inglese) \u00e8 un'organizzazione sportiva nevisiana, nata nel 1986 a Basseterre, Saint Kitts e Nevis.\nRappresenta questa nazione presso il Comitato Olimpico Internazionale (CIO) dal 1993 ed ha lo scopo di curare l'organizzazione ed il potenziamento dello sport in Saint Kitts e Nevis e, in particolare, la preparazione degli atleti nevisiani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Alphonso Bridgewater, mentre la carica di segretario generale \u00e8 occupata da Glenville Jeffers."}
{"id": "2622433", "revid": "1232112", "url": "https://it.wikipedia.org/wiki?curid=2622433", "title": "Sergio Bustric", "text": "Talora \u00e8 accreditato anche come Sergio Bini Bustric.\nBiografia.\nLaureato al Dams all'Universit\u00e0 di Bologna, ha studiato anche mimo alla scuola di \u00c9tienne Decroux. Lavora come attore teatrale, televisivo e cinematografico. Il suo lavoro pi\u00f9 celebre nel mondo del cinema resta \"La vita \u00e8 bella\" dove interpreta \"Ferruccio Papini\", il miglior amico di Guido; grazie a tale pellicola \u00e8 candidato come Miglior attore non protagonista al David di Donatello 1998 e anche, con l'intero cast del film, allo Screen Actors Guild Award per il miglior cast cinematografico.\nIn seguito ha lavorato per il cinema in film come \"La mia squadra del cuore\" per la regia di Domenico Costanzo e Giuseppe Ferlito (2003) ed \"Il cosmo sul com\u00f2\" per la regia di Marcello Cesena a fianco di Aldo, Giovanni e Giacomo (2008). In TV nel 2000 \u00e8 stato fra i personaggi principali di \"Questa casa non \u00e8 un albergo\", mentre nel 2003 \u00e8 nel cast di \"Il papa buono\".\nDa sempre impegnato nel teatro, ha una sua compagnia (\"La compagnia Bustric\"), per la quale compone e dirige gli spettacoli teatrali, di genere comico, che ha portato in svariati paesi d'Europa e del Sud America. Nel 2008 vince la \"Stella d'argento\" al concorso Premio Il Fiore. Nel 2009 ha recitato all'interno di spezzoni, con lo scopo di simulare interviste a politici, nella trasmissione televisiva di Rai 2 \"Annozero\". "}
{"id": "2622434", "revid": "273792", "url": "https://it.wikipedia.org/wiki?curid=2622434", "title": "Sergio Bini Bustric", "text": ""}
{"id": "2622437", "revid": "56620", "url": "https://it.wikipedia.org/wiki?curid=2622437", "title": "Il mostro peloso", "text": "Il mostro peloso \u00e8 una storia per bambini scritta da Henriette Bichonnier, pubblicata da Edizioni EL nel marzo 1985, nella collana \"Un libro in tasca\", da Einaudi ragazzi nel 1996, nella collana \"Lo Scafale d'oro\", da Emme Edizione, nel 2004 nella collana \"A pagine aperte\".\n\u00c8 la rivisitazione umoristica della fiabe di Jeanne-Marie Leprince de Beaumont: \"La Bella e la Bestia\". Si tratta di una storia un po' pazza, con una ragazzina che non ha paura di niente, une padre che ha paura di tutto e un mostro suscettibile e ridicolo. Per\u00f2, \"da sotto la pelle dell'orribile mostro peloso comparve un giovanottino, ma cos\u00ec carino, ma cos\u00ec grazioso, che Lucilla non ne aveva mai visto uno eguale.\" E ambedue si vogliono bene subito...\nRitratto del mostro.\n\"Nel bel mezzo di una foresta fitta fitta, in una caverna umida e buia, viveva un mostro peloso. Era assolutamente ripugnante: la sua testa era enorme e da essa uscivano direttamente due piedini piccolissimi. Per questo motivo non riusciva quasi a camminare, e se ne stava sempre nella sua caverna. Aveva una bocca molto grande, due occhietti azzurrognoli e due braccia lunghissime e sottili che uscivano dalle orecchie...\". \nQuesto \u00e8 il ritratto del mostro peloso nel Incipit della fiaba."}
{"id": "2622440", "revid": "729019", "url": "https://it.wikipedia.org/wiki?curid=2622440", "title": "Ofek-1", "text": "Ofeq 1 fu il primo satellite lanciato da Israele con un proprio razzo vettore. Con questo lancio Israele divenne l'ottava nazione ad avere effettuato un lancio spaziale con un razzo di produzione nazionale.\nIl satellite Ofeq 1 (il cui nome significa \u201corizzonte\u201d) fu lanciato il 19 settembre 1988 con un razzo Shavit dalla Base aerea di Palmachim. Ha avuto una vita operativa di solo quattro mesi. Il satellite, di forma troncoconica, aveva un'altezza di 2,3\u00a0m, un diametro alla base di 1,2\u00a0m e di 0,70\u00a0m al culmine con una massa al lancio di 156\u00a0kg e aveva il compito di realizzare esperimenti sulle celle solari, le trasmissioni radio e il funzionamento dei sistemi di bordo nel vuoto ed in assenza di gravit\u00e0. A differenza della maggior parte dei satelliti, che vengono lanciati verso est per guadagnare velocit\u00e0 in seguito alla rotazione terrestre, Ofeq 1 (come i successivi satelliti Ofeq lanciati da Israele) venne lanciato verso ovest in direzione del mar Mediterraneo e posto in orbita retrograda, per evitare il sorvolo di aree densamente popolate in Israele e nei Paesi arabi confinanti.\nI satelliti israeliani Ofeq sono satelliti da ricognizione o osservazione. Un Ofeq 2 pare che sia andato perduto a causa di avarie del razzo vettore verificatesi al momento del lancio il 3 aprile 1990. L'Ofeq 3, considerato in Israele un satellite di \u201c2\u00aa generazione\u201d, \u00e8 stato lanciato il 5 aprile 1995 su un'orbita circolare di 500\u00a0km. L'ultimo lancio di Ofeq in ordine di tempo \u00e8 l'Ofeq 10, un satellite da ricognizione dotato di radar ad apertura sintetica per l'osservazione della superficie terrestre, lanciato dalla base di Palmachim il 9 aprile 2014 alle 21.00 circa (ora italiana) tramite il razzo vettore Shavit 2. L'Ofeq 10 si trova in orbita ad un'altitudine di 600\u00a0km e ha un'inclinazione di 140\u00b0 rispetto all'equatore. Il suo compito principale \u00e8 osservare i territori ritenuti di vitale importanza per Israele.\nNote.\nhttps://newsspazio.blogspot.it/2014/04/ofeq-10-lancio-spaziale-nel.html"}
{"id": "2622441", "revid": "110157", "url": "https://it.wikipedia.org/wiki?curid=2622441", "title": "Comitato Olimpico di Saint Vincent e Grenadine", "text": "Il Comitato Olimpico di Saint Vincent e Grenadine (noto anche come \"The St. Vincent and the Grenadines National Olympic Committee\" in inglese) \u00e8 un'organizzazione sportiva sanvincentina, nata nel 1982 a Kingstown, Saint Vincent e Grenadine.\nRappresenta questa nazione presso il Comitato Olimpico Internazionale (CIO) dal 1987 ed ha lo scopo di curare l'organizzazione ed il potenziamento dello sport in Saint Vincent e Grenadine e, in particolare, la preparazione degli atleti sanvincentini, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Trevor Bailey, mentre la carica di segretario generale \u00e8 occupata da Keith Joseph."}
{"id": "2622444", "revid": "1543377", "url": "https://it.wikipedia.org/wiki?curid=2622444", "title": "Formula EHI", "text": "La Formula EHI ovvero Formula Electric and Hybrid Italy \u00e8 stata una competizione studentesca universitaria internazionale ideata nel 2005 dall'ATA sulla base delle competizioni Formula SAE, di cui ne sfruttava il concept e il format con cui venivano valutati i prototipi, che a differenza della competizione originaria dovevano essere spinti da motori elettrici o ibridi.\n&lt;br&gt;\nNata come Formula Tech, la competizione si \u00e8 tenuta per le prime due edizioni in contemporanea con la Formula SAE Italy, sfruttandone la stessa location e la medesima commissione tecnica.\n&lt;br&gt;\n\u00c8 stata in assoluto la prima competizione internazionale dedicata a veicoli elettrici, precedendo di due anni l'introduzione della Formula Hybrid USA, organizzata direttamente dalla stessa SAE.\nNel 2011 \u00e8 stata trasformata nella Formula Electric Italy.\nConcept.\nL'idea posta alla base della Formula EHI era la medesima della Formula SAE, cui si aggiungeva un ulteriore livello di difficolt\u00e0: la riduzione dei consumi.&lt;br&gt;\nGli studenti potevano prendervi parte con veicoli interamente progettati e costruiti da loro stessi, che venivano giudicati sulla base di prove statiche e dinamiche, quali endurance, autocross, accelerazione, e consumo energetico.&lt;br&gt;\nLo scopo prefisso dallo competizione era quello di incoraggiare studenti e dottorandi a prendere parte all'evento con nuove idee e soluzioni atte a diminuire l'impatto ambientale sfruttando fonti di energia alternative e conseguentemente \"promuovere l'innovazione sviluppata nelle istituzioni accademiche nel mondo e applicata alla mobilit\u00e0 ecologica sostenibile\".\nCategorie.\nNegli anni le tipologie di veicoli ammessi a partecipare alla Formula EHI sono state molteplici, costringendo spesso l'ATA a riorganizzare le categorie e le classi cui iscrivere i prototipi. &lt;br&gt;\nL'avvento della Formula Hybrid nel 2007 e la conseguente creazione di una classe di vetture ibride o elettriche di tipo formula, ha offerto anche all'ATA la possibilit\u00e0 di creare una classe dedicata esclusivamente a questo tipo di prototipi, denominata Classe 1, di fatto la categoria principale della Formula Electric &amp; Hybrid Italy.&lt;br&gt;\nA partire dall'edizione 2008 la Formula EHI prevedeva tre classi:\nLa storia.\nLa nascita della Formula ATA.\nNel 2005 l'ATA sigla un accordo pluriennale con la SAE per l'organizzazione di un evento italiano appartenente alla categoria Formula SAE, in cui team universitari si fronteggiano in una serie di prove statiche e dinamiche durante le quali un prototipo di vettura tipo formula da loro stessi progettato e costruito durante la stagione, viene valutato da una commissione giudicante formata da esperti del settore e tecnici dell'automobile.\nLa competizione prende il nome di Formula ATA, racchiudendo in un unico evento la Formula SAE Italy e una competizione interamente ideata e organizzata dall'ATA, denominata Formula Electric &amp; Hybrid Italy (EHI). Sfruttando il concetto base della Formula SAE, in cui i veicoli si confrontano e vengono valutati in base alle performance pure, al design, alla pubblicizzazione e alla presentazione del veicolo stesso, la Formula EHI divenne la prima competizione mondiale dedicata interamente a vetture con propulsione elettrica o ibrida.\nLe prime edizioni.\nLe prime due edizioni si tengono in coabitazione con la Formula SAE Italy, presso il Fiat Auto Proving Group e sono caratterizzate da un'ampia variet\u00e0 di prototipi, a due, tre o quattro route, divisi in due classi a seconda della tipologia di propulsione, elettrica o ibrida.\nL'edizione inaugurale si tiene dal 22 al 25 settembre 2005 e vede la partecipazione di dodici veicoli, in rappresentanza di undici differenti facolt\u00e0, di cui due estere (Sheffield e Brussel). Partecipano nella stessa categoria sia vetture a quattro ruote, che scooter a due o tre ruote.\nLa mancanza di omogeneit\u00e0 nella tipologie di veicoli partecipanti non riscuote particolare favore presso i vari team, quindi nel 2006 si assiste a una nuova ripartizione delle classi, con i prototipi divisi in motocicli a due e tre ruote e veicoli a quattro ruote. La rassegna si tiene dal 7 al 10 settembre e conta di otto team partecipanti, numero inferiore rispetto ai dodici del 2005.\nLa scissione dalla FSAE Italy.\nQuesto induce l'ATA a una nuova revisione del formato di gara, la cui maggiore novit\u00e0 \u00e8 rappresentata dalla scissione dalla Formula SAE Italy. Mentre questa infatti vede il Ferrari Racetrack di Fiorano come scenario di gara, l'edizione 2007 della Formula EHI si svolge dal 4 al 6 ottobre al Grand Palace di Pollein in provincia di Aosta.\nLe classi di gara rimangono sempre due, ma a differenza del passato, consistono in una divisione tra vetture effettivamente realizzate e progetti, sull'onda di quanto avvenuto nella Formula SAE con l'introduzione della classe 3.\nLe due classi vedono le affermazioni del Politecnico di Torino in classe 1, dedicata a veicoli completi, e della University of Brussels in classe 2, dedicata ai progetti. C'\u00e8 spazio anche per un'esibizione fuori dalla competizione ufficiale, denominata \u201cPursuit competition\u201d, anch'essa vinta dal team del Politecnico di Torino.\nL'edizione del 2007 getta le basi per quello che sar\u00e0 il formato di gara definitivo. Il 2007 \u00e8 infatti l'anno in cui la SAE organizza la prima Formula Hybrid, basata interamente sulle regole della Formula SAE, con precise indicazioni e regole su quelli che devono essere i criteri di progettazione e produzione delle vetture, in tutto e per tutto simili ai prototipi ammessi alla FSAE, con marcate differenze solo nella cilindrata massima del propulsore termico (250\u00a0cm\u00b3 contro i 610\u00a0cm\u00b3).\nL'avvento della Formula Hybrid.\nL'avvento della Formula Hybrid permette ai team di Formula SAE di adattare le proprie vetture dell'anno precedente, equipaggiandole con motore elettrico in aggiunta a quello termico, o comunque adattarne progetti, limitando i costi legati alla produzione di un nuovo telaio. Il regolamento prevede inoltre che si possa utilizzare per pi\u00f9 edizioni il medesimo prototipo, a differenza di quanto avviene per la FSAE.\nIl format definito dalla SAE trova subito ampio consenso presso team e associazioni nazionali, spingendo la I-Mech, associazione organizzatrice della Formula Student UK, ad allestire all'interno della stessa competizione anche una categoria dedicata esclusivamente a vetture elettriche o ibride, denominata Class 1(A), i cui partecipanti possono concorrere al successo assoluto.\nAnche la Formula EHI segue la nuova direzione, riorganizzando nuovamente le proprie categorie, portandole ad un totale di tre. La classe 1, dedicata alle vetture stile formula, diviene cos\u00ec la classe pi\u00f9 principale, catturando l'interesse anche di team esteri.\nL'edizione 2008, la prima con il nuovo formato, si svolge nel mese di ottobre al Centro Sicurezza Fiat di Orbassano (Torino), e vede il successo del team svizzero dell'ETH di Zurigo, gi\u00e0 protagonista della Formula SAE.\nL'edizione 2009.\nL'edizione 2009 si disputa dal 7 a 9 ottobre, presso il Centro ENEA Casaccia di S. Maria di Galeria, in provincia di Roma. Il parco partenti della classe principale vede il team ETH di Zurigo, campione in carica e secondo classificato alla Formula Student 2009, classe 1-A (riservata a vetture elettriche o ibride), il Drexel Formula Hybrid, team statunitense classificatosi terzo durante l'ultima edizione della Formula Hybrid USA, e la SquadraCorse del Politecnico di Torino, all'esordio con la nuova vettura SC08H.\nLa competizione appare serrata sin dalle prime battute e si arriva all'ultima giornata con i team di Zurigo e Torino raccolti in una manciata di punti, con infine la SquadraCorse che riesce ad avere la meglio, grazie alla vittoria nell'ultima e decisiva prova, quella di performance.\nIn classe 2 doppietta per i prototipi svedesi della Link\u00f6ping University CroLITH e TreCroLITH, davanti al Team H2politO del Politecnico di Torino, mentre in classe 3 successo per l'Universit\u00e0 di Pisa con il team HyTeam.\nL'evento si conclude con la prova spettacolo dell'inseguimento, con ancora una volta la SquadraCorse vincitrice in classe 1 e il team CroLITH vincitore in classe 2.\nEdizione 2010.\nTorino ha ospitato nell'ottobre del 2010 la sesta edizione della Formula EHI. La gara italiana ha seguito di due mesi la prima edizione della Formula Student Electric, programmata per l'Agosto dello stesso anno in Germania, in contemporanea con la FS Germany."}
{"id": "2622450", "revid": "247222", "url": "https://it.wikipedia.org/wiki?curid=2622450", "title": "Dinosaur (Dinosaur Jr.)", "text": "Dinosaur \u00e8 il primo album dei Dinosaur Jr., pubblicato nel 1985 dalla Homestead Records."}
{"id": "2622453", "revid": "83531", "url": "https://it.wikipedia.org/wiki?curid=2622453", "title": "Castello di Marly", "text": "Il castello di Marly era una residenza reale francese situata nell'odierno comune di Marly-le-Roi, che confinava con il parco reale e che inizialmente era stato creato per il castello.\nNel castello di Marly, Luigi XIV di Francia si rifugi\u00f2 per sfuggire alle formalit\u00e0 di Versailles. Camere pi\u00f9 piccole significava infatti meno compagnia e quindi meno protocollo; i cortigiani, che lottarono tra loro per essere invitati al Marly, furono alloggiati in dodici padiglioni costruiti su due linee che fiancheggiano la grande fontana posta di fronte alla residenza del re.\nStoria.\nI lavori per la costruzione del castello iniziarono nella primavera del 1679, il 22 maggio, prima che Luigi XIV avesse spostato permanentemente la sua corte a Versailles. Il re voleva costruire una residenza isolata nelle sue propriet\u00e0 situate tra i boschi tra la reggia di Versailles e il castello di Saint-Germain-en-Laye e cos\u00ec scelse Marly.\nIl progetto per la costruzione di Marly \u00e8 frutto della collaborazione dell'architetto Jules Hardouin Mansart e del pittore Charles Le Brun, che avevano gi\u00e0 lavorato insieme per la realizzazione della \"Galerie des Glaces\" a Versailles. Nel giugno 1684 vennero ultimati i lavori dell'impianto idraulico e la costruzione si poteva considerare quasi completata. Nel 1686 fu inaugurato per la prima volta dal re e da una ristretta cerchia di ospiti che vi alloggiarono per qualche giorno. Nel 1688 fu aggiunto il \"grand abreuvoir \u00e0 chevaux\", un abbeveratoio per cavalli, e fino alla sua morte Luigi XIV continu\u00f2 ad aggiungere altri abbellimenti al parco boscoso e cre\u00f2 nuove fontane, tra cui la \"rivi\u00e8re\" o \"grande cascade\" costruita tra il 1697 e il 1698.\nNel 1712, in questo castello, mor\u00ec anche Luigi di Borbone-Francia (1682-1712), duca di Borgogna e Delfino di Francia. L'intera corte si era ritirata a Marly per sfuggire ad un'epidemia di morbillo che decim\u00f2 dal 1710 la famiglia reale.\nDurante i regni di Luigi XV e del successore Luigi XVI la residenza venne trascurata e and\u00f2 in rovina a poco a poco. Il re di Francia soggiorn\u00f2 nel castello per l'ultima volta nel luglio 1789.\nCon la Rivoluzione francese, il castello venne saccheggiato dai rivoluzionari e alcune opere vennero portate altrove, come le sculture di Guillaume Coustou, i \"cavalli di Marly\", che furono portate a Parigi (1794) e collocate all'ingresso degli Champs-\u00c9lys\u00e9es (oggi si trovano nel Museo del Louvre). Il 31 marzo 1799 venne poi acquistato dal parigino Alexandre Sagniel, che lo trasforma in una fabbrica per filare il cotone. L'azienda per\u00f2 non fu molto redditizia e Sagniel cerc\u00f2 di recuperare soldi smantellando il castello e rivendendo il materiale recuperato, ma nel 1806 la sua azienda fall\u00ec, velocizzando cos\u00ec la demolizione e le rovine rimaste verranno poi riacquistate dall'impero nel 1810. A causa di un dissidio tra Sagniel e Napoleone, quest'ultimo vi stanzier\u00e0 delle truppe che contribuirono alla distruzione del castello, saccheggiando quello che restava.\nAttualmente non resta niente di visibile del castello, se non i segni sul terreno delle fondamenta del padiglione reale."}
{"id": "2622454", "revid": "287204", "url": "https://it.wikipedia.org/wiki?curid=2622454", "title": "Comix Zone", "text": "Comix Zone \u00e8 un videogioco del 1995 sviluppato da Sega Technical Institute. Il gioco \u00e8 stato ritenuto innovativo per l'ambientazione, all'interno di un fumetto, e per il gameplay, a met\u00e0 tra azione e picchiaduro.\nTrama.\n, un fumettista e musicista rock freelance, sta lavorando al suo pi\u00f9 recente albo a fumetti, chiamato \"Comix Zone\", da qui il nome del gioco. Comix Zone narra la storia di un tentativo da parte dell'Impero del Nuovo Mondo di difendere la Terra da un'invasione di alieni rinnegati, la cui ispirazione \u00e8 nata dai sogni e gli incubi di Sketch.\nUna notte, mentre Sketch sta lavorando a Comix Zone, durante un temporale, un fulmine colpisce una tavola del fumetto all'interno del suo appartamento, in quell'istante gli appare l'antagonista principale della storia, un potente mutante di nome Mortus, il quale \u00e8 riuscito a fuggire dalle pagine dell'opera cartacea e spedisce il suo creatore nella storia, con l'intenzione di ucciderlo, cosa che per\u00f2 gli \u00e8 impossibile nel mondo reale.\nAll'interno del fumetto, Sketch incontra il generale Alissa Cyan, che lo ritiene essere un supereroe (pi\u00f9 precisamente \"il prescelto\") che \u00e8 venuto a salvare il loro mondo post-apocalittico dal maligno Mortus e gli invasori alieni. Ignorando le proteste di Sketch, Alissa lo manda nella sua missione, tenendosi in contatto con lui via radio dandogli istruzioni e suggerimenti.\nOra che Mortus ha una presenza fisica al di fuori di Comix Zone, egli \u00e8 libero di cambiare il mondo come vuole, semplicemente disegnando in nemici che Sketch dovr\u00e0 affrontare faccia a faccia o creando ostacoli e pericoli per metterlo ulteriormente in difficolt\u00e0.\nAlla fine della storia (e in parte incompiuta, quindi non completamente disegnata), Sketch trova un razzo nucleare pronto a partire, mentre Alissa sta lavorando per disinnescarlo. Infuriato, Mortus ritorna all'interno di Comix Zone e chiude Alissa all'interno del razzo nucleare, che incomincia a riempirsi di liquido. Sketch ora deve sconfiggere Mortus una volta per tutte e cercare di salvare Alissa dall'affogamento. Nel caso si riesca a vincere il nemico, il finale (fuoriuscita dal fumetto) pu\u00f2 essere di due tipi, a seconda se Alissa sopravvive o meno.\nLivelli.\nCi sono tre episodi nel gioco, ciascuno composto da due pagine in una zona distinta:\nArmi e oggetti.\nLe armi che il personaggio pu\u00f2 usare sono:\nGli oggetti che pu\u00f2 manipolare e distruggere sono:\nCaratteristiche.\nQuesto gioco ha come peculiarit\u00e0:\nAccoglienza.\n\"Comix Zone\" \u00e8 stato ampiamente criticato per essere stato messo in commercio troppo tardi e per essere troppo difficile e breve, ma \u00e8 stato accolto positivamente, ed elogiato per la sua grande giocabilit\u00e0, la grafica e colonna sonora.\nFamits\u016b recens\u00ec la versione originale per Mega Drive assegnandogli un 30 su 40. La rivista \"GamePro\" consider\u00f2 le visuali di gioco una ricreazione di successo di un albo a fumetti, ma trov\u00f2 il gioco troppo breve, soprattutto per via del fatto che il giocatore avrebbe incontrato uno stile di combattimento ripetitivo e rompicapo troppo semplici. Il recensore ebbe problemi anche con il sistema di controllo: \"Sketch non in grado di spostarsi rapidamente all'interno della vignetta e premendo il tasto si producono dei risultati imprevedibili\", concludendo \"Puoi amare \"Comix Zone\" per i suoi elementi originali ma dopo poche vignette la luna di miele \u00e8 finita\". I quattro recensori di \"Electronic Gaming Monthly\" riconobbero a loro volta le problematiche legati ai controlli ma osservarono anche la grafica eccezionalmente colorata per un gioco per Mega Drive e sostennero che la sua originalit\u00e0 con lo stile di un fumetto lo rendeva un titolo da avere nonostante i suoi difetti.\n\"Next Generation\" tratt\u00f2 sempre l'edizione per Mega Drive, dandogli tre stelle su cinque, ritenendolo \"Un'idea molto interessante per un gioco che non \u00e8 stato eseguito correttamente, \"Comix Zone\" \u00e8 migliore di molti altri\".\nLucas M. Thomas di IGN ne apprezz\u00f2 maggiormente la grafica e la colonna sonora trovando complicati i controlli per le mosse pi\u00f9 complesse e come difetto la scarsa longevit\u00e0 che non porta a rigiocarlo. Ryan Davis di GameSpot vide come vantaggi lo stile molto simile a quello di un fumetto, la grafica colorata e alcune animazioni mentre come svantaggi il suo gameplay semplicistico beat 'em up e il breve tempo per completare l'intera avventura.\nMauro Cattaneo di SpazioGames.it gli diede un 7 su 10 trovandolo tecnicamente curato e l'idea molto originale ma difficile e mal calibrato e con sole tre pagine da completare. Il recensore lo consider\u00f2 un buon titolo che per poco non \u00e8 divenuto un capolavoro a causa dell'esiguo numero di livelli e dell'eccessiva difficolt\u00e0.\nVersioni alternative e conversioni.\nWindows.\nIl gioco fu convertito per Windows 3.1 nel 1995 da Sega PC e fu il primo titolo a utilizzare la libreria grafica WinG. Tranne questa differenza, il resto del gioco \u00e8 praticamente identico all'originale.\nGame Boy Advance.\nL'11 settembre 2002 usc\u00ec una conversione per Game Boy Advance, sviluppata da Virtucraft e pubblicata da SEGA esclusivamente in Europa. Quest'edizione presenta una nuova colonna sonora a Howard Drossin, compositore anche di quella originale, tuttavia fu malgiudicata dal pubblico per via dell'evidente differenza rispetto all'edizione per Mega Drive. Date le ridotte dimensioni dello schermo, \u00e8 stata ridotta di conseguenza la visuale, eliminando la possibilit\u00e0 di vedere i fotogrammi pi\u00f9 distanti dal giocatore, rendendolo cos\u00ec un videogioco a piattaforme pi\u00f9 tradizionale. Altre novit\u00e0 aggiunte sono la traduzione in italiano, assente in quella originale, e una modalit\u00e0 multigiocatore atipica, che vede uno dei due giocatori controllare Sketch mentre l'altro Mortus, dove il secondo avr\u00e0 modo di impostare un timer con cui dovr\u00e0 far apparire i nemici e gli ostacoli da spedire contro l'eroe.\nCompilation.\n\"Comix Zone\" \u00e8 stato convertito per un gran numero di compilation per console casalinghe, portatili e personal computer. La prima in cui ha fatto la sua apparizione \u00e8 stata \"Sonic Mega Collection\" (2002) per GameCube, ma solo nella versione giapponese, dove \u00e8 un titolo sbloccabile. In seguito \u00e8 stato incluso in \"Sonic Mega Collection Plus\" (2004) per PlayStation 2, Xbox e Windows, nuovamente come titolo sbloccabile ma questa volta in tutte le versioni, \"Sega Mega Drive Collection\" (2006) per PlayStation 2 e PlayStation Portable, \"Sega Mega Drive Ultimate Collection\" (2009) per Xbox 360 e PlayStation 3 e \"Sega Mega Drive Classic Collection\" (2018) per PlayStation 4 e Xbox One.\nDistribuzione digitale.\n\"Comix Zone\" \u00e8 stato reso disponibile per il servizio Virtual Console di Wii nel 2007 e successivamente \u00e8 uscito per Xbox Live nel 2009, Steam nel 2010 e PlayStation Network nel 2011, quest'ultima versione presenta il supporto ai trofei. Il gioco \u00e8 stato reso disponibile anche tramite il servizio \"SEGA Forever\" per iOS e Android nel giugno 2017."}
{"id": "2622455", "revid": "10125", "url": "https://it.wikipedia.org/wiki?curid=2622455", "title": "Sinechie", "text": ""}
{"id": "2622456", "revid": "10125", "url": "https://it.wikipedia.org/wiki?curid=2622456", "title": "Sinechia", "text": ""}
{"id": "2622457", "revid": "767487", "url": "https://it.wikipedia.org/wiki?curid=2622457", "title": "Dipartimento di Zapala", "text": "Zapala \u00e8 un dipartimento argentino, situato nella parte centrale della provincia di Neuqu\u00e9n, con capoluogo Zapala.\nEsso confina, da nord ad ovest in senso orario, con i dipartimenti di A\u00f1elo, Confluencia, Pic\u00fan Leuf\u00fa, Cat\u00e1n Lil e Picunches.\nSecondo il censimento del 2001, su un territorio di 5.200\u00a0km\u00b2, la popolazione ammontava a 35.806 abitanti, con un aumento demografico del 14,88% rispetto al censimento del 1991.\nIl dipartimento, nel 2001, \u00e8 suddiviso in:"}
{"id": "2622458", "revid": "599013", "url": "https://it.wikipedia.org/wiki?curid=2622458", "title": "Camilo Boris", "text": "Palmar\u00e8s.\nIn carriera ha conseguito i seguenti risultati:"}
{"id": "2622464", "revid": "599013", "url": "https://it.wikipedia.org/wiki?curid=2622464", "title": "Jean-Yves Robin", "text": ""}
{"id": "2622465", "revid": "275648", "url": "https://it.wikipedia.org/wiki?curid=2622465", "title": "Giuseppe Valsecchi", "text": "Carriera.\nGiocatore.\nCresce nel settore giovanile dell'Atalanta, nel 1965 passa alla Trevigliese in Serie C, per poi tornare a Bergamo nella stagione successiva.\nCon i neroazzurri, nonostante sia la riserva di Zaccaria Cometti, debutta in Serie A e vi colleziona una decina di presenze.\nDopo due campionati viene acquistato dal Perugia, in Serie B, come titolare per circa 15 mesi. Successivamente, passa alla . In Campania veste la maglia da titolare granata per 210 volte in sei campionati di Serie C.\nNell'estate 1975 scende ulteriormente di categoria trasferendosi alla dove rimane per tre anni e vincendo nella prima stagione il campionato di Serie D. Disputa quindi i primi due campionati della neonata Serie C2 difendendo i pali del , poi nel 1980 passa all'Ercolanese (un primo campionatio vittorioso in D e 3 in C2). Chiude la carriera da rincalzo (una sola presenza in due stagioni) al Pergocrema.\nIn carriera ha totalizzato complessivamente 10 presenze in Serie A e 28 in Serie B. Nella stagione 1973-1974 ha realizzato una rete contro il , fallendo un calcio di rigore ma andando a segno sulla ribattuta.\nAllenatore.\nCessata l'attivit\u00e0 agonistica, resta nel mondo del calcio, diventando preparatore dei portieri. Per quattro anni \u00e8 il preparatore dei portieri al Pergocrema per passare poi al dove rimane per sei anni vincendo una coppa Italia di serie C e un campionato di serie C. L'anno successivo viene promosso come preparatore dei portieri al Brescia in serie B, annata in cui vince il campionato cadetto. Dopo un anno nel massimo campionato con le rondinelle passa come preparatore dei portieri al settore giovanile del Milan, dove rimane sino al 2010.Tutt' ora allenatore dei portieri dell'Urgnanese"}
{"id": "2622466", "revid": "729019", "url": "https://it.wikipedia.org/wiki?curid=2622466", "title": "Culion (isola)", "text": "Culion \u00e8 una delle isole dell'arcipelago delle Calamian; si trova nel Mar Cinese Meridionale e appartiene alle Filippine. Si trova tra l'isola di Busuanga a nord e l'isola di Linapacan a sud.\nAmministrativamente l'isola fa parte della Provincia di Palawan ed \u00e8 interamente contenuta nella Municipalit\u00e0 di Culion. Il maggiore centro \u00e8 Culion City che si trova nella parte nord-est dell'isola affacciata sulla baia di Coron.\nDal 1904 al 1987 \u00e8 stata sede di un lebbrosario.\nTrasporti.\nEsiste un aeroporto privato (sigla IATA: CUJ) utilizzato per voli locali. Al momento non vi sono voli di linea che fanno scalo a Culio.\nPer raggiungere Culion ci sono due possibilit\u00e0:"}
{"id": "2622467", "revid": "99893197", "url": "https://it.wikipedia.org/wiki?curid=2622467", "title": "Zhang Jie (schermidore)", "text": ""}
{"id": "2622469", "revid": "599013", "url": "https://it.wikipedia.org/wiki?curid=2622469", "title": "Arkadiusz Nowinowski", "text": ""}
{"id": "2622473", "revid": "599013", "url": "https://it.wikipedia.org/wiki?curid=2622473", "title": "Kristina Ophardt", "text": "Palmar\u00e8s.\nIn carriera ha conseguito i seguenti risultati:"}
{"id": "2622475", "revid": "404338", "url": "https://it.wikipedia.org/wiki?curid=2622475", "title": "Fitocomplesso", "text": ""}
{"id": "2622476", "revid": "6923", "url": "https://it.wikipedia.org/wiki?curid=2622476", "title": "Alicja Krycza\u0142o", "text": "Palmar\u00e8s.\nIn carriera ha conseguito i seguenti risultati:"}
{"id": "2622477", "revid": "27503139", "url": "https://it.wikipedia.org/wiki?curid=2622477", "title": "Esule", "text": ""}
{"id": "2622478", "revid": "109129222", "url": "https://it.wikipedia.org/wiki?curid=2622478", "title": "Trond-Arne Bredesen", "text": "Biografia.\nVincitore di medaglie iridate, Trond-Arne Bredesen esordisce il 4 febbraio 1984 ai Mondiali juniores di Trondheim, in Norvegia, disputando una gara a squadre. Ottiene il suo primo risultato di rilievo in Coppa del Mondo il 23 marzo 1986 a \u0160trbsk\u00e9 Pleso, nell'allora Cecoslovacchia (ora Slovacchia), giungendo 6\u00ba in una Gundersen. L'anno seguente partecipa ai Mondiali di Oberstdorf, in Germania Ovest, aggiudicandosi due medaglie d'argento, nella gara individuale e in quella a squadre. Il 16 gennaio 1988 conquista il suo primo successo in Coppa del Mondo sulle nevi svizzere di Le Brassus.\nPartecipa anche ai Mondiali di Lahti 1989, in Finlandia, vincendo l'oro nella gara a squadre e il bronzo nell'individuale. Nella stessa stagione si aggiudica anche la Coppa del Mondo assoluta. Si congeda dall'attivit\u00e0 agonistica l'8 marzo 1991 con un 8\u00ba posto a Falun, in Svezia, in una Gundersen.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale Gundersen\nNH = trampolino normale"}
{"id": "2622479", "revid": "99892225", "url": "https://it.wikipedia.org/wiki?curid=2622479", "title": "Shi Haiying", "text": ""}
{"id": "2622480", "revid": "27503147", "url": "https://it.wikipedia.org/wiki?curid=2622480", "title": "Esuli", "text": ""}
{"id": "2622485", "revid": "585241", "url": "https://it.wikipedia.org/wiki?curid=2622485", "title": "Bike-to-Work Day", "text": "Il Bike-to-Work Day (giornata dedicata all'andare al lavoro in bici) \u00e8 un evento annuale che si tiene il terzo venerd\u00ec di maggio negli Stati Uniti ed in Canada e promuove l'uso della bicicletta per il pendolarismo casa lavoro.\nOrganizzazioni nazionali, regionali e locali, per la promozione della bici incoraggiano le persone a tentare il pendolarismo in bici \ncome alternativa salutare e sicura all'utilizzo dei mezzi a motore, fornendo informazioni e consigli per i nuovi pendolari in bici.\nDurante queste giornate questi gruppi organizzano eventi legati alla bici, ed in alcune aree, dei punti di sosta lungo i percorsi ciclabili con ristori\nper i ciclisti.\nIl Bike-to-Work Day \u00e8 stato ideato dalla Lega dei Ciclisti Americani nel 1956."}
{"id": "2622486", "revid": "599013", "url": "https://it.wikipedia.org/wiki?curid=2622486", "title": "\u00c8ve Pouteil-Noble", "text": ""}
{"id": "2622489", "revid": "1543377", "url": "https://it.wikipedia.org/wiki?curid=2622489", "title": "Anna Ferraro", "text": "Palmar\u00e8s.\nIn carriera ha conseguito i seguenti risultati:"}
{"id": "2622491", "revid": "287204", "url": "https://it.wikipedia.org/wiki?curid=2622491", "title": "Roberto Grau", "text": ""}
{"id": "2622497", "revid": "834", "url": "https://it.wikipedia.org/wiki?curid=2622497", "title": "Silm\u00e4t Syd\u00e4meeni", "text": ""}
{"id": "2622499", "revid": "486946", "url": "https://it.wikipedia.org/wiki?curid=2622499", "title": "REST", "text": ""}
{"id": "2622500", "revid": "1543377", "url": "https://it.wikipedia.org/wiki?curid=2622500", "title": "Alessia Tognolli", "text": "Palmar\u00e8s.\nIn carriera ha conseguito i seguenti risultati:"}
{"id": "2622503", "revid": "1566286", "url": "https://it.wikipedia.org/wiki?curid=2622503", "title": "Bitto Albertini", "text": "Ha utilizzato vari altri pseudonimi, tra i quali \"Al Albert\" e \"Albert Thomas\".\nBiografia.\nSi avvicina al mondo del cinema durante la guerra, sia come aiuto operatore che come assistente alla regia; si occupa per la prima volta della codirezione della fotografia nel film \"La fiamma che non si spegne\" di Vittorio Cottafavi del 1949.\n\u00c8 direttore della fotografia di svariate pellicole degli anni cinquanta e sessanta, per debuttare nella regia con il film \"Supercolpo da 7 miliardi\" nel 1966.\nNel 1975 dirige \"Emanuelle nera\", il film che lanci\u00f2 l'attrice indonesiana Laura Gemser.\nMuore a Zagarolo il 22 febbraio 1999."}
{"id": "2622506", "revid": "599013", "url": "https://it.wikipedia.org/wiki?curid=2622506", "title": "Daniela Colaiacomo", "text": ""}
{"id": "2622507", "revid": "1305772", "url": "https://it.wikipedia.org/wiki?curid=2622507", "title": "Nazionale di pallavolo maschile di Grenada", "text": "La nazionale di pallavolo maschile di Grenada \u00e8 una squadra nordamericana composta dai migliori giocatori di pallavolo di Grenada ed \u00e8 posta sotto l'egida della Federazione pallavolistica di Grenada.\nRisultati.\nLa nazionale di pallavolo maschile di Grenada non ha mai partecipato ad alcuna competizione."}
{"id": "2622509", "revid": "110157", "url": "https://it.wikipedia.org/wiki?curid=2622509", "title": "Comitato Olimpico di Saint Lucia", "text": "Il Comitato Olimpico di Saint Lucia (in inglese: \"St. Lucia Olympic Committee\") \u00e8 un'organizzazione sportiva santaluciana, nata nel 1987 a Castries.\nRappresenta questa nazione presso il Comitato Olimpico Internazionale (CIO) dal 1993 e ha lo scopo di curare l'organizzazione ed il potenziamento dello sport in Saint Lucia e, in particolare, la preparazione degli atleti santaluciani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Richard Peterkin, mentre la carica di segretario generale \u00e8 occupata da Alfred Emmanuel."}
{"id": "2622510", "revid": "39479", "url": "https://it.wikipedia.org/wiki?curid=2622510", "title": "George Crin Laurentiu Antonescu", "text": ""}
{"id": "2622511", "revid": "1437331", "url": "https://it.wikipedia.org/wiki?curid=2622511", "title": "Magali Carrier", "text": "Palmar\u00e8s.\nIn carriera ha conseguito i seguenti risultati:"}
{"id": "2622514", "revid": "767487", "url": "https://it.wikipedia.org/wiki?curid=2622514", "title": "Pasquino da Montepulciano", "text": "Biografia.\nEsperto nella lavorazione del bronzo, risultava immatricolato nella \u00abcorporazione dell'Arte dei Maestri di Pietra e di Legname\u00bb a Firenze gi\u00e0 nel 1435. Allievo del Filarete fu uno dei suoi pi\u00f9 importanti aiutanti nella realizzazione della Porta della Basilica di San Pietro in Vaticano (1445).\nNel 1447 realizz\u00f2 il fonte battesimale della collegiata di Empoli. Tre anni dopo partecipa con Maso di Bartolomeo alla realizzazione del portale della chiesa di San Domenico di Urbino, completato poi da Michele di Giovanni da Fiesole.\nTra il 1460 e il 1468 porta a termine la realizzazione della cancellata in bronzo della Cappella del Sacro Cingolo nel Duomo di Prato: opera iniziata nel 1438 da Maso di Bartolomeo, proseguita tra il 1447 e il 1459 da Antonio di Cola ed ultimata appunto da Pasquino.\nNello stesso edificio \u00e8 documentata la realizzazione del fusto marmoreo del pulpito interno, con sfingi, concluso da Antonio Rossellino e Mino da Fiesole.\nIl Vasari gli attribu\u00ec la realizzazione del sepolcro di Papa Pio II."}
{"id": "2622516", "revid": "599013", "url": "https://it.wikipedia.org/wiki?curid=2622516", "title": "Anjela Volkova", "text": "Palmar\u00e8s.\nIn carriera ha conseguito i seguenti risultati:"}
{"id": "2622519", "revid": "21880", "url": "https://it.wikipedia.org/wiki?curid=2622519", "title": "Ranunculus acer", "text": ""}
{"id": "2622520", "revid": "599013", "url": "https://it.wikipedia.org/wiki?curid=2622520", "title": "Tat'jana Dja\u010denko", "text": ""}
{"id": "2622525", "revid": "110157", "url": "https://it.wikipedia.org/wiki?curid=2622525", "title": "Esl\u00f6v", "text": "Esl\u00f6v \u00e8 una citt\u00e0 della Svezia capoluogo dell'omonimo comune, conta 16.551 abitanti e si trova nella contea di Scania \u00e8 oggi considerata un sobborgo delle citt\u00e0 di Malm\u00f6 e Lund.\nStoria.\nEsl\u00f6v \u00e8 stato un piccolo villaggio fino al 1858 quando fu aperta una stazione sulla linea principale tra Stoccolma e Malm\u00f6. Negli anni immediatamente successivi al 1860 furono costruite molte linee ferroviarie, e Esl\u00f6v divenne un importante crocevia con linee in sei diverse direzioni. La popolazione cominci\u00f2 a crescere fino alle 1.240 unit\u00e0 del 1875 quando Esl\u00f6v ottenuto lo status di K\u00f6ping (borgo commerciale). Nel 1911 contava ormai 5.400 abitanti quando ottenne lo status di citt\u00e0 (\"stad\"), per Decreto Reale. La popolazione ha continuato a crescere e raggiungendo le 7.000 unit\u00e0 nel 1951, le 11.000 nel 1964 e le 15.000 nel 1995. Dal 1971, in seguito alla riforma del governo locale, Esl\u00f6v \u00e8 la sede del Comune cui d\u00e0 il nome, che oggi conta pi\u00f9 di 30.000 abitanti.\nMonumenti e luoghi d'interesse.\nLa citt\u00e0 ospita l'edificio in legno pi\u00f9 alto della Svezia, il \"Lagerhuset\" costruito durante la Prima guerra mondiale come magazzino di stoccaggio per i cereali.\nLa locale chiesa cittadina fu edificata nel 1890 in architettura neogotica con uno stile che da allora sar\u00e0 noto come \"Gotico di Esl\u00f6v\" (Esl\u00f6v-Gothic)."}
{"id": "2622528", "revid": "224230", "url": "https://it.wikipedia.org/wiki?curid=2622528", "title": "ANFIM", "text": ""}
{"id": "2622536", "revid": "767487", "url": "https://it.wikipedia.org/wiki?curid=2622536", "title": "Sandra Benad", "text": ""}
{"id": "2622542", "revid": "599013", "url": "https://it.wikipedia.org/wiki?curid=2622542", "title": "Christine Becker", "text": ""}
{"id": "2622546", "revid": "287204", "url": "https://it.wikipedia.org/wiki?curid=2622546", "title": "Gano di Fazio", "text": "Biografia.\n\u00c8 stato uno dei fondatori della scuola senese in scultura. La prima testimonianza della sua vita risale al 23 maggio 1302 quando risulta aver acquistato dei terreni a Siena per i quali il 18 giugno dello stesso anno paga le imposte.\nLa sua unica opera certa e firmata \u00e8 il \"monumento funebre di Tommaso Andrei\", vescovo di Pistoia, collocato nella collegiata di Casole d'Elsa e da lui eseguito nel primo decennio del XIV secolo; si tratta del pi\u00f9 antico monumento funebre dell'area senese. \nSempre a lui era attribuito il \"monumento funebre del messer Porrina\" (morto nel 1313), signore di Casole e Radi di Montagna, conservato nella medesima chiesa, ma oggi pi\u00f9 convincemente riferito a Marco Romano. Quest'opera \u00e8 degna di nota sia per il realismo del ritratto del Porrina sia perch\u00e9 tratta dell'unica scultura toscana di questo periodo a raffigurare l'intera figura sotto un baldacchino gotico.\nIn seguito Gano appare citato come contribuente del comune di Siena tra il 1311 e il 1313 mentre nel 1316 risulta quale proprietario di un terreno valutato 283 lire senesi.\nDi lui non sono documentate altre opera ma per motivi di affinit\u00e0 stilistica gliene vengono attribuite diverse. Spicca la \"tomba di santa Margherita da Cortona\", conservata nell'omonima chiesa, e sempre a Cortona a lui sono attribuite una statua in marmo raffigurante la \"Madonna col Bambino\", conservata al Museo diocesano cortonese e tutta una serie di busti in marmo a basso rilievo raffiguranti dei \"Santi\" e il \"Cristo benedicente\" (Cortona, chiesa di Santa Margherita).\nAlla Pinacoteca Nazionale di Siena viene conservata una lastra in marmo scolpito raffigurante tre scene della \"vita del beato Gioacchino Piccolomini\". Altre sue opere si trovano nella cattedrale di Cremona e sono le statue della \"Vergine e il Bambino con i santi Imerio e Omobono\". Alle opere di Gano sono state aggiunte anche undici statuette di \"Santi e profeti\" conservate nel Duomo di Massa Marittima e considerate tra i suoi ultimi lavori. La formella marmorea del 1315 circa con \"Angelo in adorazione\" \u00e8 conservata al Museo civico Amedeo Lia alla Spezia.\nLo scultore deve essere morto prima del 1318 in quanto in quell'anno le sue figlie Agnese e Ganuccia risultano \"heredes Gani magistri lapidum\"."}
{"id": "2622547", "revid": "111319", "url": "https://it.wikipedia.org/wiki?curid=2622547", "title": "Nicole Mustilli", "text": ""}
{"id": "2622551", "revid": "287204", "url": "https://it.wikipedia.org/wiki?curid=2622551", "title": "Mario Gigante", "text": "Biografia.\nMario Gigante \u00e8 stato dal 2005 al 2006 caporegime della famiglia Genovese. \u00c8 il fratello maggiore di Vincent \"The Chin\" Gigante.\nInizi.\nMario cominci\u00f2 la sua carriera criminale come \"tuttofare\" della famiglia Genovese. All'epoca, il fratello Vincent era l'autista dei Genovese. Durante la lotta per il potere tra Genovese e Frank Costello, i fratelli Gigante furono coinvolti in numerosi e importanti atti riguardanti i Genovese. Negli anni settanta, sia Mario che Francesco divennero capi delle proprie cosche. Nei primi anni ottanta Vincent divenne il boss della famiglia Genovese e Mario si apprestava ad essere una delle principali fonti di guadagno della famiglia, poich\u00e9 invischiato in gioco d'azzardo, usura e altri tipi di racket.\nGli anni '90.\nNel 1988 Mario fu arrestato per strozzinaggio e fu condannato a otto anni di prigione. Tuttavia l'allora senatore di New York Alfonse D'Amato a quanto si dice fece pressione sull'avvocato Rudolph Giuliani affinch\u00e9 riducesse la sentenza di Mario. Nel 1989 la sentenza fu presto ridotta.\nSi presume sia stato il pentito Vincent \"Fish\" Cafaro a fare da intermediario e l'avvocato Roy Cohn a corrompere il giudice. Cafaro disse di aver consegnato 175'000$, dilazionati in tre pagamenti, a Roy Cohn, per poi terminare con 50'000$ al partner di Cohn, Thomas Bolan. Su queste dichiarazioni ci sono state indagini, ma nessuna prova \u00e8 stata trovata.\nLa famiglia svolt\u00f2 per un sistema decisionale collettivo dopo l'arresto nel 1997 di Vincent. A 75 anni, Mario fu arrestato nuovamente per racket. Nel 2005 Vincent mor\u00ec e Daniel Leo divenne boss. Leo fu arrestato nel 2007. Mario, a pi\u00f9 di 80 anni, \u00e8 considerato ritirato."}
{"id": "2622552", "revid": "767487", "url": "https://it.wikipedia.org/wiki?curid=2622552", "title": "Poker di donne", "text": "Poker di donne \u00e8 un film pornografico del 1987 diretto da Antonio D'Agostino.\nTrama.\nPaola \u00e8 una donna matura molto propensa al sesso. Ritornata a casa da un locale, senza aver pagato e dopo un'esperienza sessuale con due uomini, riflette su quanto accaduto. Nel frattempo ha un nuovo rapporto sessuale con il marito sul davanzale della finestra del bagno: mentre compiono l'atto decidono di spiare con un binocolo la vicina di casa e notano che ella sta avendo un rapporto sessuale con un cane.\nPaola, non avendo n\u00e9 lavoro n\u00e9 hobby, decide di spiare quotidianamente con il suo binocolo i vicini: Laura che passeggia allegramente per la casa e coccola il suo cane, Rosalba che girovaga con la sua bicicletta e ha effusioni con svariati uomini. Nel frattempo Roberta, eccitata da queste visioni, si masturba. La scena del film si sposta poi in un cinema a luci rosse dove inizialmente Roberta si reca da sola. Ben presto, per motivi poco chiari, sopraggiungono una serie di uomini, quindi Paola e Rosalba. Il film si conclude con un'inevitabile orgia."}
{"id": "2622556", "revid": "599013", "url": "https://it.wikipedia.org/wiki?curid=2622556", "title": "Toby Alderweireld", "text": "Caratteristiche tecniche.\nDifensore centrale, forte fisicamente e bravo tecnicamente, \u00e8 dotato di buona capacit\u00e0 nel gioco aereo. Nel 2010 \u00e8 stato inserito nella lista dei migliori calciatori nati dopo il 1989, stilata da Don Bal\u00f3n. Viene spesso impiegato come terzino destro, soprattutto in Nazionale, essendo dotato di discreta velocit\u00e0.\nCarriera.\nClub.\nAjax.\nCresciuto nel nuovo Germinal Beerschot, nel 2004 passa alle giovanili dell'Ajax, seguendo le orme di Thomas Vermaelen. Nell'agosto del 2008 fa il salto in prima squadra con l'allenatore Marco van Basten, debuttando nel Torneo di Amsterdam contro l' insieme a Daley Blind. Dopo alcuni mesi di allenamenti con la prima squadra, il 18 gennaio 2009 debutta ufficialmente in campionato all'82\u00ba contro il N.E.C., sostituendo Miralem Sulejmani. Il debutto in Coppa UEFA arriva contro la Fiorentina.\nNel 2009-2010, dopo un iniziale interesse proprio del N.E.C., diventa titolare con Martin Jol allenatore, ottenendo cos\u00ec il prolungamento del contratto fino al 2014. Il primo gol in campionato arriva al 68\u00ba nella sfida contro l'Heracles Almelo grazie a un colpo di testa su azione di calcio d'angolo di Demy de Zeeuw.\nNel 2010-2011, nuovamente titolare con Martin Jol prima e Frank de Boer poi, realizza due gol in Champions League contro Auxerre e Milan. Il 15 maggio vince l'Eredivisie nello scontro diretto vinto per 3-1 contro il Twente.\nIl 30 luglio 2011 inizia la stagione perdendo la Supercoppa d'Olanda contro il per 2-1, segnando per\u00f2 la rete del momentaneo 1-1. Il 2 maggio 2012 vince la sua seconda Eredivisie consecutiva con l'.\nIl 5 luglio dello stesso anno segna un gol nel 4-2 con cui vengono battuti dal PSV Eindhoven nella Supercoppa d'Olanda.\nIl 20 ottobre in Heracles Almelo-Ajax 3-3 tocca quota 100 presenze in Eredivisie con la maglia dell'Ajax.\nIl 5 maggio 2013 vince la terza Eredivisie consecutiva con l'Ajax.\nTotalizza globalmente con la maglia dell'Ajax 186 partite, segnando 15 gol.\nAtletico Madrid.\nIl 30 agosto seguente viene venduto per 7 milioni di euro all', squadra con la quale firma un contratto quadriennale. Con i \"Colchoneros\" non viene impiegato con frequenza, tuttavia segna la prima rete con il nuovo club decidendo al 92\u00ba minuto la sfida di Copa del Rey contro il . In campionato la prima marcatura arriva alla penultima giornata, nel pareggio per 1-1 contro il .\nPrestito al Southampton.\nIl 1\u00ba settembre 2014 passa in prestito al Southampton. Il 26 dicembre seguente segna il suo primo gol in Premier League nella partita vinta per 3-1 sul campo del Crystal Palace.\nTottenham Hotspur.\nL'8 luglio 2015 viene acquistato dal Tottenham per 16 milioni di euro, con la firma di un contratto quinquennale. Esordisce con il nuovo club l'8 agosto seguente, disputando per intero il match inaugurale di Premier League contro il Manchester United. Il 26 settembre 2015 sigla la sua prima rete in favore degli \"Spurs\", a scapito del Manchester City. Il rendimento del belga nel club londinese \u00e8 a tal punto positivo da farlo reputare dalla critica mediatica come uno dei migliori giocatori dell'intera stagione di Premier League.\nLe buone prestazioni della stagione 2015-2016 confermano Alderweireld quale titolare nella formazione di Mauricio Pochettino, con il belga che si ritrova ad affiancare il connazionale Jan Vertonghen (gi\u00e0 compagno di reparto in Nazionale), formando una coppa di difesa giudicata da molti assai positivamente.\nNell'edizione 2018-2019 della Champions League, Alderweireld guida da comprimario la squadra di Londra alla prima, storica finale del torneo: gli \"Spurs\" ne usciranno tuttavia sconfitti dal Liverpool.\nAl-Duhail SC.\nIl 27 luglio 2021 firma per l' per 3 stagioni.\nNazionale.\nNel maggio del 2009 viene convocato in nazionale per la prima volta da Franky Vercauteren in occasione della Kirin Cup. Debutta ufficialmente il 29 maggio contro il Cile.\nViene convocato dal ct Wilmots per i Mondiali 2014, imponendosi come titolare sulla fascia destra.\nViene convocato per gli Europei 2016 in Francia. Esordisce per la prima volta nel torneo il 13 giugno 2016, nella gara d'esordio del proprio girone, disputata contro l'Italia, e terminata 2-0 a favore degli \"Azzurri\". Da seconda classificata, il Belgio approder\u00e0 poi alla fase ad eliminazione diretta, pescando prima l'Ungheria agli ottavi di finale, contro la quale Alderweireld riuscir\u00e0 anche ad andare in rete, poi il Galles, che sancir\u00e0 la definitiva eliminazione dei belgi dal torneo.\nPrende parte ai Mondiali 2018 in Russia. Ad eccezione della gara della fase a gironi contro l'Inghilterra, Alderweireld disputa tutte le gare della propria nazionale. Il Belgio, eliminato in semifinale dalla Francia, riuscir\u00e0 poi a vincere la finale per il terzo posto, proprio contro l'Inghilterra.\nL'11 settembre 2018 Alderweireld debutta in Nations League contro l'Islanda. Il Belgio, tuttavia, non riuscir\u00e0 a centrare la qualificazione alla fase finale del torneo. L'8 settembre 2020, sempre contro l'Islanda, raggiunge quota 100 presenze in Nazionale maggiore, indossando pure la fascia da capitano.\nStatistiche.\nPresenze e reti nei club.\n\"Statistiche aggiornate al 7 ottobre 2021.\""}
{"id": "2622562", "revid": "7", "url": "https://it.wikipedia.org/wiki?curid=2622562", "title": "Pathe Records", "text": ""}
{"id": "2622568", "revid": "827882", "url": "https://it.wikipedia.org/wiki?curid=2622568", "title": "Maritozzo", "text": "Il maritozzo \u00e8 un dolce romano consistente in una piccola pagnotta impastata con farina, uova, miele, burro e sale che, tagliata in due, \u00e8 solitamente farcita con abbondante panna montata, tradizionalmente arricchito anche con pinoli, uva e scorzetta d'arancia candita. In alcune variazioni, il maritozzo pu\u00f2 essere anche farcito con gelato, spesso al gusto di vaniglia o di crema. Con questa ricetta \u00e8 tipico del Lazio e delle Marche (qui senza pinoli), mentre in Puglia e in Sicilia con il nome maritozzo si indica invece un dolce a forma di treccia e senza pinoli ed uvetta nell'impasto.\nStoria.\nLa ricetta avrebbe origini che risalgono sino all'antica Roma: il nome deriverebbe dall'usanza di offrire questo dolce alla propria fidanzata: le future spose che lo ricevevano in dono solevano appunto definire il donante \u00abmaritozzo\u00bb, vezzeggiativo popolare e burlesco di \u00abmarito\u00bb; il dolce poteva, in tali occasioni, celare al suo interno anche doni per l'amata come un anello o un piccolo gioiello.\nDescrizione.\nLa forma \u00e8 quella di un panino arrotondato\nLa forma \u00e8 quella di un panino allungato come un piccolo sfilatino appuntito alle estremit\u00e0 e senza pinoli.\nLa forma \u00e8 quella di una treccia; \u00e8 pi\u00f9 soffice di quello laziale ed \u00e8 privo di pinoli e uvetta.\nLa forma \u00e8 quella del panino arrotondato o allungato, ha una riduzione percentuale di zucchero, un sapore pi\u00f9 neutro (non dolce) e con ripieni salati ed abbinamenti gourmet diventa protagonista dello street food salato e della ristorazione ufficiale."}
{"id": "2622571", "revid": "767487", "url": "https://it.wikipedia.org/wiki?curid=2622571", "title": "Luigi Cesare Bollea", "text": "Biografia.\nConsegu\u00ec la laurea in Lettere presso l'Universit\u00e0 di Torino il 16 luglio 1900, e quella in Filosofia, presso la stessa Universit\u00e0, l'anno seguente.\nDal 1905 insegn\u00f2 storia e geografia presso il Regio Istituto Tecnico di Pavia, e si dedic\u00f2 in maniera quasi esclusiva agli studi storici.\nAllievo di Ferdinando Gabotto, fondatore della Societ\u00e0 Storica Subalpina, ne segu\u00ec il metodo di ricerca scrupoloso e attento alla ricerca delle fonti.\nLe pubblicazioni del Bollea riguardano quasi esclusivamente la storia del Piemonte, ove trascorse quasi tutta la sua vita. \nNel 1911 pass\u00f2 da Pavia a Torino, per ritornare nella citt\u00e0 lombarda dal 1919 al 1926. Da questa data fino alla morte, avvenuta il 26 novembre 1936 (a soli 58 anni), fu a Torino, insegnante di storia e storia dell'arte nel R. Liceo Artistico annesso alla R. Accademia di Belle Arti di Torino.\nNel 1923 divenne vicepresidente della Societ\u00e0 Storica Subalpina, e nel 1929 direttore del \"Bollettino Storico-bibliografico Subalpino\", incarico che tenne fino ai primi mesi del 1933.\nSi dedic\u00f2 agli studi di storia medievale e moderna, al Risorgimento e alla storia di Casa Savoia, cur\u00f2 edizioni di documenti medievali piemontesi e, nell'ultimo periodo, a studi di storia della letteratura e dell'arte."}
{"id": "2622572", "revid": "287204", "url": "https://it.wikipedia.org/wiki?curid=2622572", "title": "Nazionale di pallacanestro femminile della Romania", "text": "La nazionale di pallacanestro femminile della Romania, selezione delle migliori giocatrici di pallacanestro di nazionalit\u00e0 rumena, rappresenta la Romania nelle competizioni internazionali femminili di pallacanestro organizzate dalla FIBA. \u00c8 gestita dalla Federazione cestistica della Romania.\nStoria.\nNonostante la Romania sia stato uno dei Paesi fondatori della FIBA in Europa nel 1932, la nazionale non ha mai raccolto medaglie alle competizioni internazionali.\nNon ha mai partecipato ai Giochi Olimpici, ma ha raggiunto i suoi migliori piazzamenti nel '59 con l'unica partecipazione ai Campionati Mondiali, dove ottenne il sesto posto, e nella prima met\u00e0 degli anni sessanta, dove ai Campionati Europei, ottenne per tre volte consecutive il quarto posto.\nPresenza fissa negli anni settanta e ottanta, ha avuto un calo tecnico nel corso di tutti gli anni novanta, che ha contribuito a tenerla lontano dai massimi palcoscenici internazionali.\n\u00c8 ricomparsa agli Europei nelle edizioni 2005 e 2007."}
{"id": "2622583", "revid": "56620", "url": "https://it.wikipedia.org/wiki?curid=2622583", "title": "Camilla e la matita magica", "text": "Camilla e la matita magica \u00e8 un romanzo per bambini scritto da Henriette Bichonnier, pubblicato da Einaudi scuola nel 1986, nella collana \"La Bibliotechina\" a cura di Sergio Bertolotti. Ha vinto il premio \"Bernard Versele\" nel 1985 a Bruxelles, Belgio.\nTrama.\nMentre torna a casa, Camilla \"scivola su qualcosa di duro e di tondo\". Si tratta di una matita magica che parla e le dice che tutte le cose che disegner\u00e0 diverranno vere. Camilla allora disegna un castello medievale, vi entra dentro e da quel momento incominciano i suoi guai. Riuscir\u00e0 a superare ogni difficolt\u00e0 con l'aiuto della matita magica. Durante l'avventura imparer\u00e0 molto del medioevo."}
{"id": "2622584", "revid": "599013", "url": "https://it.wikipedia.org/wiki?curid=2622584", "title": "Cristian Panin", "text": ""}
{"id": "2622590", "revid": "287204", "url": "https://it.wikipedia.org/wiki?curid=2622590", "title": "Canada Open 1980", "text": "Il Canada Open 1980 \u00e8 stato un torneo di tennis giocato sul cemento.\n\u00c8 stata la 92\u00aa edizione del Canada Open, che fa parte del Volvo Grand Prix 1980 e del WTA Tour 1980. \nIl torneo si \u00e8 giocato al Rexall Centre di Toronto in Canada dal 10 al 17 agosto 1980.\nCampioni.\nSingolare maschile.\n Ivan Lendl ha battuto in finale Bj\u00f6rn Borg che si \u00e8 ritirato sul punteggio di 4-6, 5-4\nSingolare femminile.\n Chris Evert ha battuto in finale Virginia Ruzici 6-3, 6-1\nDoppio maschile.\n Bruce Manson / Brian Teacher hanno battuto in finale Heinz G\u00fcnthardt / Sandy Mayer 6\u20133, 3-6, 6-4\nDoppio femminile.\n Andrea Jaeger / Regina Mar\u0161\u00edkov\u00e1 hanno battuto in finale Ann Kiyomura / Betsy Nagelsen 6-1, 6-3"}
{"id": "2622599", "revid": "3831", "url": "https://it.wikipedia.org/wiki?curid=2622599", "title": "Marmo commesso", "text": ""}
{"id": "2622600", "revid": "46291", "url": "https://it.wikipedia.org/wiki?curid=2622600", "title": "Gennaria diphylla", "text": "Gennaria diphylla \u00e8 una pianta appartenente alla famiglia delle Orchidacee. \u00c8 l'unica specie del genere Gennaria.\nDescrizione.\n\u00c8 una pianta erbacea alta da 15\u00a0cm a 30\u00a0cm, facilmente riconoscibile per la presenza di due sole foglie a forma di cuore, poste sulla parte basale del fusto, ben distanziate tra loro, l'inferiore lunga 3\u201312\u00a0cm e larga 2\u20137\u00a0cm, la superiore pi\u00f9 piccola.\nI fiori, verdognoli o giallo-verdastri, dotati di un corto peduncolo, sono disposti a formare una infiorescenza pi\u00f9 o meno densa, che pu\u00f2 arrivare a contare oltre 80 fiori. \nI sepali e i petali sono campanulati e circondano un labello trilobo, \ncon lobi laterali stretti e lobo mediano pi\u00f9 largo, di forma grossolanamente triangolare. Lo sperone, sacciforme, \u00e8 lungo appena 1\u20132\u00a0mm. L'ovario \u00e8 fusiforme e ritorto.\nFiorisce da gennaio ad aprile.\nDistribuzione e habitat.\nQuesta specie, molto rara, ha un areale atlantico-mediterraneo.\n\u00c8 presente in Portogallo, nella Spagna continentale, nelle isole Canarie, a Madera, nelle Baleari, in Corsica e nel Nordafrica (Marocco, Algeria e Tunisia). \nIn Italia \u00e8 presente nella Sardegna settentrionale, da Stintino all'arcipelago della Maddalena, e in alcune zone della Sardegna occidentale; di recente \u00e8 stata segnalata anche nell'isola d'Elba .\nCresce su suoli acidi, in luoghi ombreggiati nelle macchie e nelle garighe, talora anche nelle pinete, da 0 a 400 m di altitudine."}
{"id": "2622601", "revid": "27504462", "url": "https://it.wikipedia.org/wiki?curid=2622601", "title": "Sette Precetti dei figli di Noah", "text": ""}
{"id": "2622608", "revid": "183483", "url": "https://it.wikipedia.org/wiki?curid=2622608", "title": "Nebulosa del Granchio", "text": ""}
{"id": "2622618", "revid": "287204", "url": "https://it.wikipedia.org/wiki?curid=2622618", "title": "HMS Swiftsure", "text": "Dieci navi da guerra della Royal Navy britannica hanno avuto il nome di HMS \"Swiftsure\" a partire dal 1573:\nBattle Honours.\nNella Royal Navy le decorazioni alle navi con lo stesso nome vengono conteggiate insieme. Le varie \"Swiftsure\" hanno ricevuto complessivamente 20 \"Battle Honours\"."}
{"id": "2622622", "revid": "125605826", "url": "https://it.wikipedia.org/wiki?curid=2622622", "title": "Eugen Tric\u0103", "text": ""}
{"id": "2622624", "revid": "547034", "url": "https://it.wikipedia.org/wiki?curid=2622624", "title": "MTAX", "text": "Il mercato azionario MTAX era il mercato gestito da Borsa Italiana S.p.A. che raggruppava le quotazioni azionarie di societ\u00e0 ad alto potenziale di crescita che appartenevano al settore tecnologico. Le restanti societ\u00e0 erano quotate sul mercato Mercato Telematico Azionario (MTA). La definizione MTAX, con l'aggiunta finale della X, serviva appunto a differenziarlo dal mercato MTA.\nIl MTAX nacque nel settembre del 2005 e, dal 2006, sostitu\u00ec il \"Nuovo Mercato\", a sua volta istituito nel 1999.\nA partire dal 3 marzo 2008, MTA e MTAX sono stati accorpati al fine di razionalizzare e ottimizzare l'offerta dei mercati gestiti da Borsa Italiana, decretando cos\u00ec la scomparsa del MTAX.\nSegmenti.\nI segmenti del MTAX erano analoghi a quelli dell'MTA:\nNegoziazioni.\nGli strumenti finanziari oggetto di negoziazione nel mercato MTAX erano azioni (e i relativi diritti di opzione) di emittenti di medie dimensioni nazionali ed estere ad alto potenziale di sviluppo, le obbligazioni convertibili, i warrant.\nLe condizione di ammissione al mercato MTAX erano analoghe a quelle previste dal MTA."}
{"id": "2622627", "revid": "287204", "url": "https://it.wikipedia.org/wiki?curid=2622627", "title": "Henriette Weersing", "text": ""}
{"id": "2622633", "revid": "729019", "url": "https://it.wikipedia.org/wiki?curid=2622633", "title": "Myasishchev M-30", "text": "Myasishchev M-30 \u00e8 il progetto di un bombardiere strategico a propulsione nucleare che venne portato avanti negli anni cinquanta dall'OKB-23 di Vladimir Michajlovi\u010d Mjasi\u0161\u010dev. L'aereo rimase interamente sulla carta.\nSviluppo.\nSecondo alcune fonti, l'OKB Myasishchev inizi\u00f2 a lavorare sul progetto di questo aereo gi\u00e0 a partire dal 1953. Tuttavia, nel 1959, in seguito alla cancellazione del bombardiere strategico atomico Myasishchev M-60, molte delle soluzioni tecniche di questo aeromobile furono applicate anche all'M-30.\nComunque, tutti i lavori relativi a velivoli di questo tipo vennero interrotti nel 1961, quando i vertici militari sovietici richiesero l'abbandono delle ricerche sugli aerei a propulsione nucleare, con lo scopo di privilegiare i missili balistici intercontinentali.\nTecnica.\nL'M-30 venne progettato in diverse configurazioni. Tutte erano caratterizzate dall'utilizzo di alette canard vicino alla cabina di pilotaggio, e da una formula alare a delta. I motori erano sistemati genericamente sotto o accanto alla fusoliera, e la coda era caratterizzata da una singola o da una doppia deriva.\nIl peso al decollo era previsto in 169-170 tonnellate. Di queste:\nI lavori di progettazione erano stati condotti con la collaborazione dell'Istituto per i Reattori Nucleari, e l'impianto propulsivo era stato progettato da Archip Michajlovi\u010d Ljul'ka (lo stesso che aveva progettato i motori dell'M-60)."}
{"id": "2622637", "revid": "1543377", "url": "https://it.wikipedia.org/wiki?curid=2622637", "title": "Epcidina", "text": "L'Epcidina \u00e8 un ormone peptidico prodotto dal fegato. Scoperto nel 2000, sembra essere il principale regolatore dell'omeostasi del ferro, sia nell'uomo che in altri mammiferi. Nell'uomo questa proteina \u00e8 codificata dal gene HAMP.\nDurante le condizioni in cui il livello di epcidina \u00e8 anormalmente alto, come l'infiammazione, il ferro sierico diminuisce a causa dell'intrappolamento di ferro all'interno dei macrofagi e delle cellule epatiche e diminuisce l'assorbimento di ferro intestinale. Questo in genere porta ad anemia a causa di una quantit\u00e0 inadeguata di ferro sierico disponibile per lo sviluppo di eritrociti. Quando il livello di epcidina \u00e8 anormalmente basso, come nell'emocromatosi, il sovraccarico di ferro si verifica a causa di un aumento dell'efflusso di ferro mediato dalla ferroportina dalla conservazione e dall'aumento dell'assorbimento del ferro intestinale.\nStruttura.\nL'epcidina, il suo pro-ormone ed il suo pre-pro-ormone sono composti rispettivamente da 25, 60 e 84 amminoacidi. Nelle urine si trovano anche forme di epcidina a 20 e 22 amminoacidi.\nLa conversione del pro epcidina in epcidina \u00e8 mediata dal pro-ormone convertasi furina. Questa conversione pu\u00f2 essere regolata da alfa-1 antitripsina.\nL'epcidina \u00e8 un polipeptide strettamente piegato con il carattere del 32% di beta-foglio e una struttura a forcina stabilizzata da 4 legami disolfuro. La struttura dell'epcidina \u00e8 stata determinata attraverso la soluzione NMR. Gli studi NMR hanno mostrato un nuovo modello per l'epcidina: a temperatura ambiente, la proteina interconverte tra due conformazioni, che potrebbero essere risolte individualmente dalla variazione di temperatura. La struttura della soluzione di epcidina \u00e8 stata determinata a 325 K e 253 K in acqua raffreddata. L'analisi a raggi X di un co-cristallo con Fab ha rivelato una struttura simile alla struttura NMR ad alta temperatura. \nFunzione.\nL'epcidina \u00e8 un regolatore del metabolismo del ferro. L'epcidina inibisce direttamente la ferroportina1, una proteina transmembrana che si trova sulla superficie basolaterale degli enterociti intestinali che trasporta il ferro fuori dalla cellula. La ferroportina \u00e8 presente anche sulla membrana plasmatica delle cellule reticoloendoteliali (macrofagi). Inibendo la ferroportina, l'epcidina impedisce agli enterociti di rilasciare il ferro nel sistema portale epatico, riducendo in tal modo l'assorbimento di ferro nella dieta. Inoltre inibendo anche la ferroportina macrofagica inibisce anche il rilascio in circolo del ferro gi\u00e0 presente nell'organismo.L'aumento dell'attivit\u00e0 epcidina \u00e8 parzialmente responsabile della ridotta disponibilit\u00e0 di ferro nell'anemia di infiammazione cronica, come l'insufficienza renale.\nForme mutate di epcidina causano vari gradi di emocromatosi giovanile, anche se la causa pi\u00f9 frequente di emocromatosi giovanile che riguarda l'epcidina deriva da mutazioni del regolatore della sua produzione, l'emojuvelina.\nL'epcidina ha dimostrato di possedere un'attivit\u00e0 antifungina piuttosto consistente, mentre al momento non sembra avere attivit\u00e0 antibatterica. Questo accade perch\u00e9 \"sequestrando\" il ferro all'organismo, di fatto non lo rende disponibile nemmeno ai parassiti, diminuendo considerevolmente la loro vita.\nRegolazione.\nLa sintesi e la secrezione di epcidina da parte del fegato sono controllate da depositi di ferro all'interno di macrofagi, infiammazione, ipossia ed eritropoiesi. I macrofagi comunicano con gli epatociti per regolare il rilascio di epcidina in circolazione attraverso otto diverse proteine: emoglobina, proteina emocromatosica ereditaria, recettore 2 della transferrina, proteina morfogenica dell'osso 6 (BMP6), matriptasi-2, neogenina, recettori BMP e transferrina.\nL'eritroferrone, prodotto in eritroblasti, \u00e8 stato identificato come inibitore dell'epcidina e quindi fornisce pi\u00f9 ferro per la sintesi dell'emoglobina in situazioni come l'eritropoiesi da stress.\n\u00c8 stato dimostrato che la vitamina D diminuisce l'epcidina, in modelli cellulari che esaminano la trascrizione e quando somministrati in dosi elevate a volontari umani. La funzione ottimale dell'epcidina pu\u00f2 essere basata sulla presenza adeguata di vitamina D nel sangue.\nSignificato clinico.\nCi sono molte malattie in cui l'incapacit\u00e0 di assorbire adeguatamente il ferro contribuisce alla carenza di ferro e all'anemia da carenza di ferro. Il trattamento dipender\u00e0 dai livelli di epcidina che sono presenti, poich\u00e9 \u00e8 improbabile che il trattamento orale sia efficace se l'epcidina sta bloccando l'assorbimento enterale, nel qual caso i trattamenti con ferro per uso parenterale sarebbero appropriati. Gli studi hanno rilevato che misurare l'epcidina sarebbe di beneficio per stabilire un trattamento ottimale, anche se questo non \u00e8 ampiamente disponibile, la proteina C-reattiva (PCR) \u00e8 usata come marker surrogato.\nLa \u03b2-talassemia, una delle anemie congenite pi\u00f9 comuni, deriva dalla mancanza parziale o completa della sintesi di \u03b2-globina. L'eccessivo assorbimento del ferro \u00e8 una delle principali caratteristiche della \u03b2-talassemia e pu\u00f2 portare a gravi morbilit\u00e0 e mortalit\u00e0. Le analisi seriali dei topi \u03b2-talassemici indicano che i livelli di emoglobina diminuiscono nel tempo, mentre la concentrazione di ferro nel fegato, nella milza e nei reni aumenta notevolmente. Il sovraccarico di ferro \u00e8 associato a bassi livelli di epcidina. I pazienti con \u03b2-talassemia hanno anche bassi livelli di epcidina. Le osservazioni hanno portato i ricercatori a ipotizzare che pi\u00f9 ferro venga assorbito nella beta-talassemia di quanto sia richiesto per l'eritropoiesi. L'aumento dell'espressione di epcidina nei topi \u03b2-talassemici limita il sovraccarico di ferro e diminuisce anche la formazione di globine legate alla membrana insolubile e di specie reattive dell'ossigeno e migliora l'anemia.\nI topi con maggiore espressione di epcidina hanno anche dimostrato un aumento della durata di vita dei loro globuli rossi, inversione dell'eritropoiesi inefficace e splenomegalia e un aumento dei livelli di emoglobina totale. Da questi dati, i ricercatori hanno suggerito che le terapie per aumentare i livelli di epcidina o agire come agonisti dell'epcidina potrebbero aiutare a trattare l'anormale assorbimento del ferro in soggetti con \u03b2-talassemia e disturbi correlati. In studi successivi sui topi, \u00e8 stato suggerito che l'eritroferrone sia il fattore responsabile della soppressione dell'epcidina. Correggere l'epcidina e i livelli di ferro in questi topi non ha migliorato la loro anemia.\nStoria.\nL'epcidina venne scoperta pi\u00f9 o meno contemporaneamente da due gruppi indipendenti di ricercatori, mentre studiavano le propriet\u00e0 antimicrobiche di alcuni peptidi. Inizialmente venne chiamata LEAP-1 Liver-Expressed Antimicrobial Protein (Proteina Antibatterica Espressa dal Fegato) e successivamente epcidina (dall'inglese \"Hep-\" per fegato e \"-cidin\" per battericida).\nSubito dopo la sua scoperta venne alla luce il suo ruolo nell'omeostasi del ferro: nel topo la sua produzione aumentava con il \"carico\" di ferro, cos\u00ec come durante l'infiammazione.\nTopi geneticamente modificati per esprimere una grande quantit\u00e0 di epcidina morivano poco dopo la nascita a causa di una severa deficienza di ferro, suggerendo ancora il ruolo centrale dell'epcidina nella regolazione dell'omeostasi del ferro.\nLa prima evidenza che collegava l'epcidina con una condizione clinica umana, l'anemia da malattia cronica, venne dal laboratorio di Nancy Andrews a Boston. Qui vennero analizzati i casi di due pazienti affetti da tumore epatico che avevano sviluppato una severa anemia microcitica da carenza di ferro che per\u00f2 non rispondeva alla somministrazione massiccia di ferro. Il tessuto tumorale infatti produceva grandi quantit\u00e0 di epcidina, ed una volta rimosso fu ristabilita anche una corretta omeostasi del ferro.\nQueste scoperte, messe insieme, suggerirono il ruolo dell'epcidina nell'omeostasi del ferro."}
{"id": "2622649", "revid": "287204", "url": "https://it.wikipedia.org/wiki?curid=2622649", "title": "Canada Open 1979", "text": "Il Canada Open 1979 \u00e8 stato un torneo di tennis giocato sul cemento.\n\u00c8 stata la 91\u00aa edizione del Canada Open, che fa parte del Colgate-Palmolive Grand Prix 1979 e del WTA Tour 1979. \nIl torneo si \u00e8 giocato al Rexall Centre di Toronto in Canada dal 13 al 19 agosto 1979.\nCampioni.\nSingolare maschile.\n Bj\u00f6rn Borg ha battuto in finale John McEnroe 6-3, 6-3\nSingolare femminile.\n Laura duPont ha battuto in finale Brigette Cuypers 6-4, 6-7, 6-1\nDoppio maschile.\n Peter Fleming / John McEnroe hanno battuto in finale Heinz G\u00fcnthardt / Bob Hewitt 6\u20137, 7-6, 6-1\nDoppio femminile.\n Lea Antonoplis-Inoye / Diane Evers hanno battuto in finale Chris O'Neil / Mimi Wikstedt 2-6, 6-1, 6-3"}
{"id": "2622664", "revid": "2205567", "url": "https://it.wikipedia.org/wiki?curid=2622664", "title": "Qatar Stars League", "text": "La Qatar Stars League () \u00e8 il massimo livello professionistico del campionato qatariota di calcio.\nStoria.\nLa prima stagione non ufficiale della Qatar Stars League si \u00e8 svolta nella stagione 1963-1964, 3 anni dopo la formazione della Federazione calcistica del Qatar (QFA). Anche la Seconda Divisione \u00e8 stata creata in questo periodo. Per molti anni, per\u00f2, non ci furono n\u00e9 promozioni, n\u00e9 retrocessioni.\nNel 1972-1973 fu giocata la prima stagione ufficiale. L'Al Estaqlal, ora noto come Qatar SC, vinse il primo campionato.\nDal 2009 sono state poste in essere le promozioni e le retrocessioni dalla divisione superiore. A causa della recente formazione di Lekhwiya e Al-Jaish, ci\u00f2 ha significato che la seconda divisione ha perso due club, poich\u00e9 i due primi classificati sono entrati in prima divisione, portandone il numero totale dei club a 12 e riducendo a 6 il totale di quelli di seconda divisione.\nLa Q-League ha poi cambiato il proprio nome con quello di Qatar Stars League ed ha messo in palio una nuova coppa nazionale, la Qatar Stars Cup.\nUn metodo della QFA per tentare di aumentare il prestigio delle proprie competizioni \u00e8 stato quello di assegnare ad ogni club della Q-League una somma di 10 milioni di dollari per acquistare giocatori stranieri di grande fama, al fine di aumentare la popolarit\u00e0 dei campionati. L'esperimento \u00e8 riuscito e dal 2003 giocatori del calibro di Ronald de Boer e Frank de Boer, Pep Guardiola, Gabriel Batistuta e Ra\u00f9l hanno preso parte al campionato in diversi team qatarioti.\nAl termine della stagione 2012-2013 la federazione calcistica del Qatar ha annunciato l'espansione del campionato da 12 a 14 squadre a partire dalla stagione 2013-2014.\nPremi annuali.\nDal 2006 la Federazione calcistica del Qatar ha deciso di premiare con un premio di 100.000$ il miglior giocatore e il miglior allenatore della stagione."}
{"id": "2622665", "revid": "436907", "url": "https://it.wikipedia.org/wiki?curid=2622665", "title": "In My Life", "text": ""}
{"id": "2622666", "revid": "599013", "url": "https://it.wikipedia.org/wiki?curid=2622666", "title": "Giancarlo Magnavacca", "text": "Carriera.\nCresce calcisticamente nella Pirelli, con cui esordisce in prima squadra, venendo poi acquistato dalla Pro Sesto nella stagione 1952-1953 dove rimane due anni prima di essere ceduto al . Con i rossoneri vince uno scudetto senza tuttavia mai scendere in campo.\nL'anno successivo in prestito passa alla Cremonese, con la quale realizza 21 reti in 29 partite in Serie C. Passa quindi all' in Serie A, sempre in prestito, in sostituzione del danese Rasmussen, vittima di un grave infortunio.\nCon i neroazzurri esordisce nel massimo campionato il 14 ottobre 1956 a Ferrara nella partita Spal-Atalanta (0-0), gioca solo cinque gare perch\u00e9 rimane vittima anch'egli di un infortunio che ne limita il rendimento.\nAl termine della stagione viene ceduto alla Fedit Roma prima e nuovamente alla Pro Sesto poi, dove termina la carriera per il persistere di infortuni."}
{"id": "2622670", "revid": "287204", "url": "https://it.wikipedia.org/wiki?curid=2622670", "title": "In My Life (George Martin)", "text": "In My Life \u00e8 un album prodotto da George Martin nel 1998, che contiene cover di canzoni dei The Beatles eseguite da una variet\u00e0 di strumentisti, cantanti, e attori."}
{"id": "2622674", "revid": "287204", "url": "https://it.wikipedia.org/wiki?curid=2622674", "title": "Canada Open 1978", "text": "Il Canada Open 1978 \u00e8 stato un torneo di tennis giocato sulla terra battuta. \u00c8 stata la 90\u00aa edizione del Canada Open, che fa parte del Colgate-Palmolive Grand Prix 1978 e del WTA Tour 1978. Il torneo si \u00e8 giocato a Toronto in Canada dal 14 al 20 agosto 1978.\nCampioni.\nSingolare maschile.\n Eddie Dibbs ha battuto in finale Jos\u00e9-Luis Clerc 5-7, 6-4, 6-1\nSingolare femminile.\n Regina Mar\u0161\u00edkov\u00e1 ha battuto in finale Virginia Ruzici 7-5, 6-7, 6-2\nDoppio maschile.\n Wojciech Fibak / Marty Riessen hanno battuto in finale Colin Dowdeswell / Heinz G\u00fcnthardt 6\u20133, 7-6\nDoppio femminile.\n Regina Mar\u0161\u00edkov\u00e1 / Pam Teeguarden hanno battuto in finale Chris O'Neil / Paula Smith 7-5, 6-7, 6-2"}
{"id": "2622678", "revid": "11266", "url": "https://it.wikipedia.org/wiki?curid=2622678", "title": "Opere idrauliche della laguna di Venezia", "text": "Le opere idrauliche della laguna di Venezia sono state realizzate, e vengono tuttora aggiornate, per risolvere i problemi di ricambio dell'acqua e dell'invasione dell'acqua stessa su Venezia.\nSituazione originaria.\nLa Laguna Veneta \u00e8 parte di un pi\u00f9 grande sistema di lagune che si estende per un ampio arco sulla sponda occidentale dell'Adriatico settentrionale e che \u00e8 frutto di un complesso sistema fluviale. A partire da nord incontriamo infatti:\nGli interventi antichi.\nGi\u00e0 nel VI secolo a.C., con lo sviluppo dei porti etruschi di Adria, Spina e Ravenna, si era provveduto a razionalizzare gli spostamenti fluviali con l'escavo di una serie di canali artificiali che permettessero di mettere in comunicazione le diverse zone deltizie e lagunari. A sud era stata dunque scavata lungo la linea di costa la \"Fossa Messanica\", per mettere in comunicazione Ravenna e Spina, tagliando la foce del Po di Primaro. Pi\u00f9 a nord venne invece scavata la \"Fossa Filistina\", per legare Adria ai fiumi veneti, deviando attraverso il nuovo canale il Tartaro verso nord-est.\nQuesto sistema di canali rimase in funzione anche quando, nel corso del IV secolo a.C. la zona venne colonizzata dai Siracusani di Dionisio I e II: i Greci si occuparono della manutenzione delle opere idrauliche etrusche, arrivando addirittura a imporvi gli idronimi ellenici (\"Fossa Filistina\" in onore di Filisto di Siracusa, esiliato ad Adria, e \"Fossa Messanica\" in onore di Messina).\nIn et\u00e0 imperiale i Romani provvidero ad ampliare l'antica rete di canali, seriamente compromessi da piene e modifiche ambientali, come lo straripamento della Filistina ad opera dell'Adige citato da Plinio il Vecchio nel libro III della sua \"Naturalis historia\". I Romani procedettero dunque potenziando a sud l'antica Messanica, ribattezzata \"Fossa Augusta\", permettendo cos\u00ec di rimettere in comunicazione Ravenna, divenuta frattanto sede della potente \"Classis Ravennatis\", con il Po e l'entroterra padano. Qui si incontrava la nuova \"Fossa Flavia\", anch'essa realizzata ampliando antichi canali greci ed etruschi, la quale, tagliando il delta, permetteva di raggiungere il porto di Adria, e quindi l'antica Filistina, anch'essa ripristinata e ribattezzata con il nome di \"Fossa Clodia\". Attraverso di essa si poteva infatti proseguire il viaggio verso nord-est sino al porto di Clodia e ad Altino, raggiungendo il sistema di fiumi e canali che permettevano di procedere rapidamente sino ad Aquileia, capitale della Regio X Venetia et Histria e importante sede di legioni.\nIl sistema di regolazione e mantenimento idraulico creato dai Romani entr\u00f2 progressivamente in crisi con il collasso dell'Impero d'Occidente alla fine del V secolo.\nL'\"Alluvione di Paolo Diacono\" o \"Rotta della Cucca\".\nIl 17 ottobre 589 una disastrosa alluvione, passata alla storia per la cronaca lasciataci dallo storico Paolo Diacono, caus\u00f2 un completo stravolgimento dell'assetto idraulico dell'Italia nord-orientale prolungatosi nel corso di tutto il VI e VII secolo.\nIl Piave spost\u00f2 a sud il suo corso riversandosi assieme al Sile in quello che \u00e8 oggi il Porto di Lido, dove vennero raggiunti dalle acque del nuovo ramo settentrionale del Brenta, il \"Medoacus Maior\".\nPi\u00f9 a sud infatti il Brenta, abbandonando il proprio precedente delta, che fluiva poi in mare attraverso il porto di Metamauco, si separ\u00f2 in due rami, che si diressero uno, il \"Medoacus Maior\", pi\u00f9 a nord, andando a sfociare in corrispondenza dell'odierna Fusina e raggiungendo il mare, parte presso l'abitato di Olivolo, e parte attraverso il vecchio porto della citt\u00e0 di Metamauco e il vicino porto di Albiola; l'altro, detto \"Medoacus Minor\", pi\u00f9 a sud, presso il porto di Chioggia.\nIn questo contesto di modificazione fluviale venivano a trovarsi esposti alla forza del mare gli spartiacque interni alla laguna, che probabilmente in precedenza la dividevano negli attuali quattro bacini idrografici. Gli spartiacque (ove in terra emersa) vennero quindi spazzati e sommersi dalle acque, separando i lidi definitivamente dalla terraferma venendo a creare la laguna unita come oggi la conosciamo.\nSempre nei pressi della citt\u00e0 di Chioggia presero a confluire le acque del Bacchiglione, che in precedenza giungevano invece attraverso lo stesso delta del Brenta.\nPoco pi\u00f9 a sud, nell'oggi scomparso porto di Brondolo, presero invece a sfociare le acque dell'Agno.\nSempre a seguito di questi sconvolgimenti, si estinse un ramo dell'Adige che passava per Bonavigo, Minerbe,\nRio delle latrine.\nNel dodicesimo secolo solo i nobili palazzi delle famiglie patrizie pi\u00f9 importanti erano attrezzati di bagni privati.\nGli abitanti di estrazione pi\u00f9 umile usufruivano di latrine comunitarie e condivise, poste vicino a qualche \u201crio\u201d nel quale scaricavano. I canali pi\u00f9 stretti si trasformarono in delle vere e proprie cloache a cielo aperto chiamate \u201crio delle latrine\u201c.\nI canali erano responsabili della pulizia dell\u2019intera citt\u00e0. Gli abitanti di Venezia vi gettavano sia le acque nere sia gli scarti della cucina. Spesso lo sbocco sui rii avveniva al di sopra del livello medio della marea, quindi a vista e all\u2019asciutto. La periodica acqua alta ne garantiva comunque lo smaltimento in laguna.\nOpere idrauliche della Serenissima.\nLe prime opere di sistemazione idraulica della gronda lagunare vennero avviate nel XIV secolo, quando Venezia, sconfitte le rivali Treviso e Padova, entr\u00f2 per la prima volta in possesso della terraferma all'immediato ridosso della laguna. D'altronde in quest'epoca l'interramento della laguna stava raggiungendo livelli preoccupanti, tanto che nella prima met\u00e0 del Trecento il Canale Orfano, principale punto d'accesso della citt\u00e0 dal mare era talmente invaso da melme da risultare quasi impraticabile, mettendo in grave allarme il governo della Repubblica.\nLe opere trecentesche.\nIl 16 febbraio 1330 il Consiglio dei Pregadi decret\u00f2 dunque l'avvio delle opere idrauliche necessarie a preservare la citt\u00e0 dalle acque fluviali dalla \"mala visnia\" (\"cattiva vicinanza\") del principale nemico dell'equilibrio idraulico cittadino, il Brenta. Il fiume infatti si scaricava in laguna con il suo complesso delta proprio di fronte alla citt\u00e0, apportandovi una gran quantit\u00e0 di detriti. Nel 1336, dunque, per prima cosa venne ultimato l'escavo dell'Orfano, che torn\u00f2 cos\u00ec pienamente praticabile, mentre nel 1339 venne completata la realizzazione del poderoso \"Argine de Intestadura\" o \"Argine Nuovo\", eretto lungo tutto il margine lagunare a sud del borgo di Mestre per una decina di chilometri sino a Dogaletto. L'argine sbarrava cos\u00ec, oltre alla foce principale del Brenta a Lizzafusina, numerosi alvei minori del Brenta e altri corsi d'acqua (Volpadego, Tergola, Clarino, Avesa, Laroncelo, Vigilio, Uxor, Muson, Una, Bottenigo, Lenzina), convogliandoli attraverso il canale detto \"Tajada\" (\"taglio\") nella nuova foce detta per la sua forma \"Resta de Aio\" (letteralmente \"grappolo d'aglio\").\nCompletata la sistemazione del Brenta, nel 1361 venne scavato un lungo canale artificiale per collegare la laguna al castello di Mestre. Il canale, detto \"Fossa Gradeniga\" e poi \"Canal Salso\", poich\u00e9 convogliava le acque salmastre della laguna, serviva a favorire gli scambi commerciali tra la citt\u00e0 e la terraferma, permettendo la realizzazione di un nuovo porto commerciale immediatamente a ridosso delle fortificazioni mestrine, invece del pi\u00f9 antico Porto di Cavergnago.\nA causa dell'inesperienza idraulica, la costruzione dell'argine d'intestadura provoc\u00f2 una progressiva ostruzione, nel loro tratto finale, dei letti dei corsi d'acqua interessati, provocando allagamenti nelle zone di Oriago, Gambarare e Bottenighi. Cos\u00ec, per dare sfogo alla pressione idraulica venne realizzato un canale di comunicazione con la laguna, il Canale Visigone: questo venne a pi\u00f9 riprese aperto e richiuso a seconda dell'avanzare dell'interramento nei letti fluviali o nella laguna.\nLe sistemazioni quattro-cinquecentesche.\nTra il 1488 e 1507 la Repubblica effettu\u00f2 un'ulteriore diversione del Brenta: il fiume venne sbarrato con chiuse nei pressi di Dolo e deviato in un nuovo canale, detto \"Brentone\", sino a Codevigo, a sud della laguna. Nella stessa epoca venne deviato anche il corso del Marzenego che, intercettato immediatamente a valle di Mestre dal canale Fossanuova, venne portato a confluire nella foce del Dese, all'estremit\u00e0 settentrionale della laguna. Nel 1532, nella foce del Dese-Marzenego venne portato a confluire anche lo Zero, che in precedenza era invece affluente del Sile.\nSpunto per una nuova fase di riordino idraulico della laguna fu la grande alluvione del 1533, quando il Piave esond\u00f2 dalla riva destra, irrompendo nel letto del Sile e provocando vasti interramenti nella laguna nord, nei pressi dei centri di Torcello, Burano e Mazzorbo. La Repubblica rispose erigendo nel 1543 l'argine San Marco, realizzato in posizione distaccata rispetto al letto del Piave, con il preciso scopo di proteggere la laguna dalle inondazioni.\nTra il 1565 e il 1579 venne realizzata la \"Tajada de Re\" per deviare a nord il corso del Piave.\nLe opere seicentesche.\nData l'insufficienza manifestata dalle opere cinquecentesche di contenimento dei fiumi, all'inizio del Seicento la Repubblica avvi\u00f2 una vasta campagna di lavori per risolvere in modo definitivo il problema degli apporti fluviali. Preoccupava in particolare la situazione del Po, il quale, pur non sfociando direttamente nella laguna, stava progressivamente deviando verso nord, minacciando di decapitare la foce dell'Adige e di interrare il porto di Chioggia.\nTra il 1600 ed il 1604, dunque, la Repubblica di Venezia, nonostante le rimostranze del confinante Stato Pontificio, devi\u00f2 il braccio principale del Delta, il Po di Tramontana, convogliandolo verso est nel nuovo \"Taglio di Porto Viro\". La deviazione and\u00f2 a modificare il sistema deltizio avviando la rapida espansione verso est delle terre emerse, che divennero luogo di nuova colonizzazione.\nSempre nel 1604 venne approvato il progetto di Gianluigi Gallesi per risolvere l'insufficienza manifestata dalle deviazioni del Brenta. Nel 1613 venne dunque inaugurato il \"Taglio Nuovo\" del Musone: il nuovo canale port\u00f2 alla formazione di due fiumi distinti, detti Muson Vecchio e Muson dei Sassi. Le acque vennero convogliate sino al Brenta, nei pressi di Mira. Proprio qui venne realizzato un nuovo canale, detto \"Taglio Nuovissimo\", il quale, intercettando le acque del fiume pi\u00f9 a valle della vecchia \"Brenta Nova\", le convogliava lungo un percorso rettilineo sino a Chioggia.\nAnche il provvedimento di deviazione del Piave si dimostr\u00f2 insufficiente e dunque la Serenissima incaric\u00f2 della soluzione del problema l'architetto idraulico Sebastiano Benoti: nel 1642 venne dunque eretto anche per il Piave un \"Argine de Intestadura\" nei pressi del borgo di Musile, con l'escavo di un canale di sfogo che portasse ancora pi\u00f9 a nord la foce. L'opera venne completata solo nel 1664, per i ritardi provocati dalla Guerra di Candia, ma gi\u00e0 pochi anni dopo, nel 1683, l'insufficiente arginamento provoc\u00f2 la rottura dell'intestadura in localit\u00e0 Landrona e lo sfogo del fiume nei pressi di Santa Margherita. Nello stesso anno il Sile venne deviato, tramite il Taglio di Sile nella vecchia foce del Piave, detta Porto Piave Vecchia, e allontanato cos\u00ec definitivamente dalla laguna."}
{"id": "2622679", "revid": "179980", "url": "https://it.wikipedia.org/wiki?curid=2622679", "title": "Qatari Stars League", "text": ""}
{"id": "2622682", "revid": "155634", "url": "https://it.wikipedia.org/wiki?curid=2622682", "title": "Torneo di Wimbledon 2007", "text": "Il Torneo di Wimbledon 2007 \u00e8 stata la 121\u00aa edizione del Torneo di Wimbledon e terza prova stagionale dello Slam per il 2007. Si \u00e8 disputato dal 25 giugno all'8 luglio 2007 all'All England Lawn Tennis and Croquet Club. Il singolare maschile \u00e8 stato vinto per la quinta volta consecutiva dallo svizzero Roger Federer, che si \u00e8 imposto a fatica sul rivale Rafael Nadal in cinque set. Il singolare femminile \u00e8 stato vinto dall'americana Venus Williams, che ha battuto in due set la sorprendente francese Marion Bartoli. Nel doppio maschile si sono imposti i francesi Arnaud Cl\u00e9ment e Micha\u00ebl Llodra, mentre nel doppio femminile hanno trionfato Cara Black e Liezel Huber. Nel doppio misto la vittoria \u00e8 andata ad Jamie Murray e Jelena Jankovi\u0107.\nPartecipanti uomini.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nJunior.\nSingolare ragazzi.\n Donald Young ha battuto in finale Uladzimir Ihnacik 7-5, 6-1\nSingolare ragazze.\n Urszula Radwa\u0144ska ha battuto in finale Madison Brengle 2-6, 6-3, 6-0\nDoppio ragazzi.\n Daniel Lopez / Matteo Trevisan hanno battuto in finale Roman Jebav\u00fd / Martin Kli\u017ean 7-6(5), 4-6, [10]-[8]\nDoppio ragazze.\n Anastasija Pavlju\u010denkova / Urszula Radwa\u0144ska hanno battuto in finale Misaki Doi / Kurumi Nara 6-4, 2-6, [10]-[7]\nAltri eventi.\nDoppio maschile per invito.\n Jacco Eltingh / Paul Haarhuis hanno battuto in finale Mark Petchey / Chris Wilkinson 6-2, 6-2\nDoppio maschile senior per invito.\n Jeremy Bates / Anders J\u00e4rryd hanno battuto in finale Kevin Curren / Johan Kriek 6-3, 6-3\nDoppio femminile per invito.\n Jana Novotn\u00e1 / Helena Sukov\u00e1 hanno battuto in finale Ilana Kloss / Rosalyn Nideffer 6-3, 6-3\nDoppio maschile in carrozzina.\n Robin Ammerlaan / Ronald Vink hanno battuto in finale Shingo Kunieda / Satoshi Saida 4-6, 7-5, 6-2"}
{"id": "2622687", "revid": "730490", "url": "https://it.wikipedia.org/wiki?curid=2622687", "title": "Chinatown milanese", "text": ""}
{"id": "2622688", "revid": "767487", "url": "https://it.wikipedia.org/wiki?curid=2622688", "title": "Alan Kernaghan", "text": ""}
{"id": "2622696", "revid": "1305772", "url": "https://it.wikipedia.org/wiki?curid=2622696", "title": "Directions", "text": ""}
{"id": "2622702", "revid": "1296659", "url": "https://it.wikipedia.org/wiki?curid=2622702", "title": "Cipolla fritta", "text": ""}
{"id": "2622705", "revid": "709565", "url": "https://it.wikipedia.org/wiki?curid=2622705", "title": "Croce Rossa congolese", "text": "La Croce Rossa congolese \u00e8 la societ\u00e0 nazionale di Croce Rossa della Repubblica del Congo, stato dell'Africa centrale. La Societ\u00e0 conta circa tra membri e volontari (nel 2001) ed ha sede nella capitale Brazzaville.\nStoria.\nLa Croce Rossa congolese fu fondata nel 1964 e riconosciuta dal CICR nel 1976; nel 1977 venne ammessa nella \"Lega della Croce Rossa e Mezzaluna Rossa\", l'attuale Federazione. Due decreti ministeriali, rispettivamente del 1965 e 1976, riconobbero ufficialmente la Societ\u00e0 come \"organismo di soccorso volontario ed ausiliaro dei poteri pubblici\"."}
{"id": "2622710", "revid": "767487", "url": "https://it.wikipedia.org/wiki?curid=2622710", "title": "Metro Stars (gruppo musicale)", "text": "I Metro Stars sono un gruppo musicale rap svizzero, composto da Michel, Maxi B e Dj C.I..\nStoria del gruppo.\nI Metro Stars nascono nel 2005 dall'unione di Maxi B e Michel (ex componente Momo Posse), i due si conoscono gi\u00e0 da diversi anni e hanno diverse esperienze come solisti alle spalle.\nNell'aprile del 2006 esce il loro primo album \"Cookies &amp; Milk\", 16 tracce prodotte tutte da Michel con la partecipazione di Gu\u00e9 Pequeno (Club Dogo), Supa (Sano Business), Amir, DJ Sice, Lil' Dueplax e Marta.\nNel 2007 esce il loro secondo lavoro \"Metrotape Vol. 1\", mixato da DJ Sice e con featuring di: Bassi Maestro, Mondo Marcio, OneMic, Kaso e molti altri artisti della scena italiana e del Ticino. Nello stesso anno entra a far parte del collettivo DJ C.I. ed i Metro Stars escono con un nuovo singolo \"Fuori controllo\" con Matteo Pelli."}
{"id": "2622712", "revid": "30677", "url": "https://it.wikipedia.org/wiki?curid=2622712", "title": "Croix-Rouge Congolaise", "text": ""}
{"id": "2622713", "revid": "834", "url": "https://it.wikipedia.org/wiki?curid=2622713", "title": "MetroStars", "text": ""}
{"id": "2622714", "revid": "933835", "url": "https://it.wikipedia.org/wiki?curid=2622714", "title": "Corso Vittorio Emanuele II (Milano)", "text": "Corso Vittorio Emanuele II, gi\u00e0 corsia dei Servi, \u00e8 una delle strade pi\u00f9 importanti del centro di Milano. Collega piazza del Duomo a piazza San Babila. \u00c8 parte di un'ampia zona pedonale (che comprende anche piazza Mercanti e via Dante). Vi si aprono numerosi negozi di marche internazionali che lo rendono uno dei principali centri di acquisti cittadino.\nStoria.\nLa strada ha origine molto antica: nell'epoca romana era l'arteria che portava verso nord-est, successivamente prese il nome di corsia dei Servi (secoli XVII e XVIII) ed era il primo tratto della strada che a Milano congiungeva piazza Duomo alla Porta orientale. \nPrendeva il nome dal convento dei servi di Maria, che officiavano la chiesa di Santa Maria. Alessandro Manzoni, nei \"Promessi sposi\", sulla base dei fatti storici a cui si \u00e8 ispirato, pone in corsia dei Servi il \"forno delle Grucce\" (in milanese: \"el Prestin di Scansc\"), assaltato dal popolo in rivolta.\nL'antica corsia dei Servi fu regolarizzata ed ampliata negli anni venti e trenta del XIX secolo: le vecchie case di origine medievale furono sostituite da palazzi di maggior prestigio in stile neoclassico. A met\u00e0 del corso sorse appunto, attorno al 1830, l'edificio pi\u00f9 monumentale: la chiesa di San Carlo al Corso.\nDopo i lavori, la strada prese il nome di corso Francesco, in onore dell'imperatore e re Lombardo-Veneto e, con l'unit\u00e0 d'Italia, divenne corso Vittorio Emanuele II, nome rimasto anche sotto la repubblica. Gli edifici, in gran parte bombardati, furono ricostruiti spesso integralmente modificati, ricavando una doppia fila di portici. \nFu inoltre la prima strada di Milano ad essere pedonalizzata, a met\u00e0 degli anni ottanta. In quegli stessi anni perse, per\u00f2, una delle sue caratteristiche: quella della concentrazione dei cinematografi di prima visione. Molti di essi sono stati oggi rimpiazzati da grandi marchi della moda.\nAlla met\u00e0 circa del corso, sotto i portici del lato nord, si trova una scultura in marmo di epoca imperiale, detta \"Uomo di pietra\", sulla quale nei secoli passati vi era l'usanza di affiggere composizioni satiriche e invettive nei confronti dei personaggi in vista, come accadeva con il pi\u00f9 celebre \"Pasquino\" a Roma.\nPresso la chiesa di San Carlo nacque l'attivit\u00e0 del centro culturale \"la Corsia dei Servi\" intorno a figure dotate di un forte carisma come padre David Maria Turoldo e Camillo De Piaz, che erano stati il punto di riferimento per i cattolici che parteciparono alla Resistenza.. Lo stesso impegno caratterizz\u00f2 l'attivit\u00e0 del dopoguerra, con l'appoggio alle iniziative di don Zeno Saltini, il fondatore di Nomadelfia, a cui parteciparono sette frati distaccati dal convento di San Carlo. \nLa Chiesa tuttavia intervenne pesantemente, costringendo al rientro i frati. Sotto la guida di padre Camillo De Piaz si continu\u00f2 brevemente l'attivit\u00e0, ma successivamente prosegu\u00ec come semplice associazione privata trasferita di sede e con il nome di \"Nuova Corsia dei Servi\". Il vecchio nome \u00e8 stato poi ripreso per indicare le attivit\u00e0 culturali cattoliche svolte presso il convento dei Servi.\nEdifici notevoli.\nSul lato sinistro:\nSul lato destro:\nLargo Corsia dei Servi.\nIl nome di \"corsia dei Servi\" \u00e8 stato ripreso da uno spiazzo pubblico di un edificio di fronte alla chiesa, di propriet\u00e0 all'epoca dell'Unione Manifatture.\nNel piazzale ci sono i resti delle terme Erculee, di epoca imperiale romana.\nCultura hip-hop.\nQuest'area \u00e8 divenuta celebre per essere stata, tra la met\u00e0 degli anni '80 e la fine anni '90, un abituale luogo di ritrovo della comunit\u00e0 hip hop milanese, denominata la \"compagnia del muretto\" per l'abitudine dei membri di sedersi sui muri che circondano i resti delle terme. Molti rapper italiani oggi celebri come gli Articolo 31, Marracash e i Club Dogo o crew come i Bandits infatti, cominciarono la propria attivit\u00e0 frequentando le persone che qui erano solite radunarsi per condividere il loro interesse per questa cultura.\nAncora oggi, in corrispondenza dei pavimenti situati sotto i portici del largo, sono presenti delle borchie di rame montate nei primi anni duemila per impedire l'esecuzione di passi di break dance."}
{"id": "2622715", "revid": "834", "url": "https://it.wikipedia.org/wiki?curid=2622715", "title": "MetroStars (gruppo musicale)", "text": ""}
{"id": "2622718", "revid": "155136", "url": "https://it.wikipedia.org/wiki?curid=2622718", "title": "Bottenighi", "text": ""}
{"id": "2622725", "revid": "834", "url": "https://it.wikipedia.org/wiki?curid=2622725", "title": "Metrostars", "text": ""}
{"id": "2622726", "revid": "27505808", "url": "https://it.wikipedia.org/wiki?curid=2622726", "title": "Cheratometro", "text": ""}
{"id": "2622729", "revid": "767487", "url": "https://it.wikipedia.org/wiki?curid=2622729", "title": "BB Brunes", "text": "I BB Brunes (o BBB) sono un gruppo musicale pop rock facente parte della nuova scena del rock francese.\nStoria.\n\u00c8 Luis Rego, un amico di famiglia, a prestare la sua prima chitarra ad Adrien Gallo, dopo avergli mostrato come si suonano alcuni accordi ed averli consigliato di ascoltare Jimi Hendrix e il jazz, genere peraltro gi\u00e0 ascoltato dai suoi genitori.\nNel 2000, Adrien Gallo(cantante e chitarrista) insieme agli amici d'infanzia Karim R\u00e9veill\u00e9(batterista) e Rapha\u00ebl Delorme(chitarrista), forma gli Hangover, un gruppo che eseguiva solo canzoni scritte in inglese.\nQualche anno pi\u00f9 tardi Rapha\u00ebl lascia il gruppo.\nLa ricerca di un nuovo chitarrista termina all'uscita di un concerto con l'ingaggio di F\u00e9lix Hemmen.\nIl gruppo prende il nome di BB Brunes, il nome \"Brunes\" proviene dalla canzone di Serge Gainsbourg. Le iniziali BB stanno per Boulevard Brune a Parigi, dove si trovava la sala prove del gruppo all'epoca. Le influenze musicali del gruppo sono i complessi punk e rock del 1960 e 1970, ma anche artisti come The Strokes, Amy Winehouse, Paul Bul, David Bowie, Ray Charles e dei cantanti come Serge Gainsbourg, Jacques Dutronc.\nI testi del gruppo, scritti da Adrien Gallo, sono ormai solo in francese.\nDue composizioni degli Hangover sono suonate anche dai BB Brunes: \"Summers Days\" e \"You Belong to me\"\nI BB Brunes fanno la prima comparsa nel maggio 2005 al Gibus, sala di spettacolo parigina, per l'occasione del \u00abRock'n'roll Friday\u00bb, in compagnia di altri giovani gruppi musicali. L'anno dopo, il loro primo singolo intitolato \"Le Gang\", seguito dall'album \"Blonde comme moi\",da due nuovi singoli e da una ripubblicazione di \"Blonde comme moi\" con delle bonus track.\nNel 2007, il gruppo \u00e8 stato scelto per rappresentare la marca di vestiti H&amp;M e per animare la serata alla presentazione di una nuova collezione a Roma nell'ottobre dello stesso anno, cantando in inglese davanti ad un pubblico di 700 invitati.\nLa loro comparsa per il premio Star Academy di TF1 venerd\u00ec 18 gennaio 2008 gli garantisce fama nel pubblico adolescente francese.\nContinuano la loro diffusione in programmi francesi come \"La f\u00eate de la chanson fran\u00e7aise\", \"Taratata\", \"Le Grand Journal\" e \"T'emp\u00eaches tout le monde de dormir\".\nIl tour del 2008 annuncia cinque nuove canzoni: \"Try Your Knees (ou Manivelle)\", \"Seul ou Accompagn\u00e9\", \"Bouche B\", \"Le ska\" e \"Cavalier Noir\" . Essi cantano anche \"Summer Days\", canzone del loro vecchio gruppo gli Hangover.\nNel luglio 2008 il gruppo fa la sua apparizione nel festival di Dour; i quattro musicisti ricevono un'accoglienza di fischi ed una pioggia di rifiuti. Ci\u00f2 nonostante, il gruppo decide di continuare a suonare. Il concerto termina 15 minuti prima della fine programmata.\nIl gruppo riesce a rimettersi in sesto nel 2009 nella categoria \u00abRivelazione dell'anno\u00bb del concorso musicale francese \"Victoires de la musique\", a fianco di Micky Green, Moriarty e The D\u00f8. Il secondo album Nico Teen Love esce il 16 novembre 2009.\nNel luglio 2012 il singolo \"Cul et chemise\" entra a far parte della colonna sonora del film \"LOL - Pazza del mio migliore amico\"."}
{"id": "2622732", "revid": "124123", "url": "https://it.wikipedia.org/wiki?curid=2622732", "title": "Mauro Marini", "text": "Specializzato nei 100 metri dorso e nella staffetta mista, ha vinto in quest'ultima specialit\u00e0 una medaglia di bronzo ai Campionati europei di nuoto del 1985, nuotando con Gianni Minervini, Fabrizio Rampazzo e Andrea Ceccarini.\nPalmar\u00e8s.\nCampionati italiani.\n10 titoli individuali e 2 in staffette, cos\u00ec ripartiti:"}
{"id": "2622735", "revid": "767487", "url": "https://it.wikipedia.org/wiki?curid=2622735", "title": "Omaggio a Roma", "text": "Omaggio a Roma \u00e8 un documentario del 2009 diretto da Franco Zeffirelli.\nTrama.\nIl tenore Andrea Bocelli e l'attrice Monica Bellucci interpretano i protagonisti della \"Tosca\" di Giacomo Puccini. L'acqua \u00e8 il filo conduttore.\nProduzione.\nIl costo della produzione, realizzata interamente a Roma, \u00e8 stato di circa 750\u00a0000 euro. \u00c8 stata utilizzata una macchina da presa digitale Red One per le riprese firmate dal direttore della fotografia Daniele Nannuzzi. La produzione degli effetti speciali visivi digitali \u00e8 stata supervisionata da Pierfilippo Siena.\nDistribuzione.\nIl film, realizzato con la collaborazione del comune di Roma e del Ministero per il turismo, \u00e8 stato presentato come evento speciale al Festival internazionale del film di Roma. Una versione ridotta a tre minuti verr\u00e0 trasmessa sulle maggiori emittenti del mondo."}
{"id": "2622739", "revid": "287204", "url": "https://it.wikipedia.org/wiki?curid=2622739", "title": "VdB 47", "text": "vdB 47 \u00e8 una nebulosa a riflessione associata ad una a emissione visibile nella costellazione del Toro.\nSi individua con un potente telescopio amatoriale dotato di filtro adatto circa 2\u00b020' in direzione nord rispetto alla brillante stella , di magnitudine 3,17 e che rappresenta il corno meridionale del Toro; si tratta di una nube di gas che avvolge la stella HD\u00a037387, una supergigante arancione di classe spettrale K1Ib posta a una distanza di 6500 anni luce, all'estremit\u00e0 interna del Braccio di Perseo. La nebulosa presenta un colore marcatamente arancione a causa della radiazione di questa stella e ha una temperatura effettiva di 4500\u00a0kelvin. La nube potrebbe essere associata alla regione di formazione stellare cui appartiene anche il maser DG\u00a068 e la sorgente IRAS\u00a005363+2317, assieme ad alcune sorgenti di onde radio."}
{"id": "2622742", "revid": "767487", "url": "https://it.wikipedia.org/wiki?curid=2622742", "title": "The Feelies", "text": "I Feelies sono un gruppo musicale rock statunitense originario di Hoboken nel New Jersey.\nAttivi fino al 1992 e riformatisi nel 2008, hanno pubblicato sei album tra cui \"Crazy Rhythms\", loro LP d'esordio del 1980, considerato una pietra miliare della storia del rock.\nStile.\nIl gruppo sfoggiava un look da nerd che li avrebbe caratterizzati per il resto della loro carriera, distinguendosi nel mondo del rock per il loro progetto di far convivere avanguardia e tradizione, riscoprendo il suono chitarristico del folk rock anni sessanta ma anche le ritmiche ossessive e nervose di gruppi come Velvet Underground e Stooges. Nei loro dischi la parte vocale \u00e8 considerata semplicemente alla stregua di un altro strumento, venendo mixata allo stesso volume degli altri strumenti e finendo spesso coperta dal suono complessivo.\nStoria.\nSi sono formati nel 1976 dall'iniziativa di Bill Million e Glenn Mercer entrambi cantanti e chitarristi che si conobberto alle scuole superiori ed a cui si aggiunsero il bassista John J. ed il batterista Dave Weckerman. Questi ultimi vennero rimpiazzati nel 1977 rispettivamente da Keith Calyton e Vinny Denunzio. Il nome della band fu ispirato ad una specie di intrattenimento ideato ed immaginato da Aldous Huxley nel romanzo \"Il mondo nuovo\". Nel 1978 il batterista Anton Fier sostitu\u00ec Denunzio e l'anno successivo i Feelies incisero il loro singolo di debutto \"Fa-ce-la\" per la britannica Rough Trade Records.\nLa loro opera pi\u00f9 celebre e acclamata dalla critica \u00e8 il primo album, \"Crazy Rhythms\", pubblicato nel 1980 dalla Stiff Records.\n Il disco contiene anche una versione stravolta del brano dei Beatles \"Everybody's Got Something to Hide Except Me and My Monkey\".\nDopo il felice debutto, il gruppo per\u00f2 non riusc\u00ec a ripetersi agli stessi livelli, ed inizi\u00f2 all'interno della band un continuo cambio di formazione che port\u00f2 i membri fondatori a militare in altre band (Willies, Trypes, Yung Wu e Foggy Notion) mentre il gruppo continuava senza di loro. La formazione originale si ricostitu\u00ec nel 1985 e registr\u00f2 l'album \"The Good Earth\" prodotto da Peter Buck dei REM. Non ricevendo un adeguato riscontro commerciale, il gruppo si sciolse nel 1992 dopo aver pubblicato altri due album, \"Only Life\" (1988) e \"Time for a Witness\" (1991).\nNell'estate del 2008 la formazione originale del 1983 (Bill Million, Glenn Mercer, Dave Weckerman con Stanley Demeski e Brenda Sauter) tenne una serie di apparizioni, tra cui l'apertura di un concerto dei Sonic Youth e suonando in due concerti (entrambi tutto-esaurito) al Maxwell's di Hoboken. Un anno pi\u00f9 tardi apparirono al concerto-tributo ai R.E.M. alla Carnegie Hall e si esibirono al festival rock All Tomorrow's Parties a Monticello, NY suonando interamente il loro album di debutto \"Crazy Rhythms\"."}
{"id": "2622747", "revid": "729019", "url": "https://it.wikipedia.org/wiki?curid=2622747", "title": "Roberto Grau (rugbista)", "text": "Biografia.\nGrau crebbe sportivamente nel Liceo Rugby Club di Mendoza, squadra nella quale milit\u00f2 per tutta la sua carriera agonistica da dilettante; esord\u00ec in Nazionale argentina nel 1993 a Tucum\u00e1n in occasione di un \"test match\" contro il , e prese parte al campionato Sudamericano di quell'anno, vincendolo.\nPartecip\u00f2 anche alle fasi eliminatorie per la , senza tuttavia essere convocato per la fase finale di detto torneo.\nNel 1996 fu ingaggiato in Sudafrica come professionista dall'ex provincia rugbistica del Transvaal, all'epoca ribattezzata Gauteng Lions; in tale periodo giunse alla finale di Currie Cup; nel 1997 si trasfer\u00ec in Inghilterra, presso i londinesi Saracens.\nCon tale club nel 1998 Grau vinse il suo unico trofeo europeo, la coppa Anglo-Gallese; un anno pi\u00f9 tardi fu presente in Galles alla e, nel 2000, si trasfer\u00ec in Francia per firmare un contratto per un anno con il Dax dopo avere declinato un'offerta del Bath; al termine della stagione francese torn\u00f2 in Argentina al Liceo di Mendoza.\nDisput\u00f2 la sua ultima stagione da giocatore in corrispondenza con la in Australia, suo ultimo impegno ufficiale; a causa di una squalifica di otto settimane sub\u00ecta dall'International Rugby Board dopo un nervoso e combattuto incontro della prima fase a gironi contro l' perso di un solo punto (15-16), Grau termin\u00f2 anzitempo la sua carriera internazionale; dopo l'eliminazione dalla Coppa del Mondo Grau manifest\u00f2 la sua intenzione di voler dedicarsi alla carriera tecnica e seguire la sua azienda, una concessionaria sudamericana della Nestl\u00e9.\nDopo il ritiro ha seguito le giovanili del Liceo Rugby Club e, nel 2009, \u00e8 stato incaricato dalla commissione rugbistica della regione di Cuyo (competente per la provincia di Mendoza) della guida della prima squadra provinciale che partecipa al Campeonato Argentino, competizione riservata alle rappresentative delle 24 unioni che formano la Uni\u00f3n Argentina de Rugby."}
{"id": "2622749", "revid": "287204", "url": "https://it.wikipedia.org/wiki?curid=2622749", "title": "Vincent Defrasne", "text": "Biografia.\nArruolato nell'Esercito francese e residente nella sua citt\u00e0 natale, ha iniziato a praticare biathlon a livello agonistico nel 1995 e nel 1999 \u00e8 entrato a far parte della nazionale francese. . La sua prima vittoria individuale in questa competizione risale al 7 gennaio 2006, nella sprint di Oberhof. Ha ottenuto il maggior numero di successi nella staffetta con la squadra francese: ai Mondiali del 2001 a Pokljuka ha vinto l'oro, nel 2004 a Oberhof il bronzo, cos\u00ec come ai XIX Giochi olimpici invernali di .\nIn gare individuali vanta la vittoria nell'inseguimento ai XX Giochi olimpici invernali di ; in quell'occasione ha conquistato anche la medaglia di bronzo nella staffetta. Ai Mondiali del 2007 ad Anterselva Defrasne ha vinto la medaglia di bronzo nella staffetta mista e d'argento nell'inseguimento. Due anni dopo ha ottenuto ai Mondiali di Pyeongchang la medaglia d'oro nella staffetta mista.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale\nSP = sprint\nRL = Staffetta"}
{"id": "2622751", "revid": "767487", "url": "https://it.wikipedia.org/wiki?curid=2622751", "title": "Morten Rasmussen", "text": "Carriera.\nRasmussen \u00e8 nato a Copenaghen, citt\u00e0 nella quale ha vissuto per due anni prima di trasferirsi nelle vicinanze di Aarhus.\nAGF Aarhus.\nRasmussen comincia la sua carriera nelle giovanili dell'AGF Aarhus, squadra con la quale nel 2002 firma un contratto triennale. Fa il suo debutto in campionato nel Maggio del 2002 nella sconfitta per 0-1 contro il Lyngby.\nSegna il suo primo gol nella partita vinta per 4-0 contro Silkeborg.\nNella stagione 2005-06, Rasmussen si mette in mostra segnando nella prima parte di campionato 10 gol in 19 partite.\nIl giocatore lascer\u00e0 la l'AGF Aarhus a gennaio 2006, dopo cinque anni di e con 28 gol fatti in 103 partite.\nBr\u00f8ndby.\nRasmussen viene quindi acquistato dal Br\u00f8ndby per sostituire l'attaccante Morten Skoubo ceduto al Real Sociedad. La sua stagione per\u00f2 finisce nel marzo 2006 a causa di un infortunio. Chiude il campionato con una rete segnata in solo sei presenze.\nLa stagione 2006-2007 comincia con tre reti a segno in sole sei partite, prima che un nuovo infortunio nell'agosto 2006 lo blocchi nuovamente. Ritorna in campo nel Febbraio 2007 contribuendo alla vittoria del Br\u00f8ndby nella Royal League.\nNella stagione 2007-2008 Rasmussen segna sette gol in 19 partite contribuendo alla vittoria della Coppa di Danimarca per poi infortunarsi nuovamente.\nLa stagione 2008-2009 \u00e8 stata l'unica nella quale Rasmussen non abbia subito lesioni gravi. In questa stagione segna nove gol in venticinque presenze.\nCeltic.\nRasmussen viene notato in Scozia dopo un esaltate inizio di campionato nella stagione 2009-2010, nella quale segna 12 gol nelle prime 15 partite. Il 26 gennaio 2010 firma un contratto fino al 2013 con il Celtic.\nMainz.\nNel mese di settembre passa in prestito con diritto di riscatto al . Debutta con la squadra tedesca il 21 agosto 2010 segnando anche con un colpo di testa. Rasmussen segna anche nella partita successiva giocata contro il Wolfsburg. Il giocatore per\u00f2 nonostante l'ottima partenza, non acquista che un paio di presenze, per questo motivo nel mese di dicembre Il D.s della squadra tedesca, Christian Heidel, annuncia che la societ\u00e0 non avrebbe riscattato il giocatore.\nAaB.\nDopo la sua parentesi al Mainz, Rasmussen viene ceduto in prestito al AaB, squadra danese con la quale segna ben sei gol in 14 partite, compreso uno alla sua ex squadra Br\u00f8ndby.\nAlla fine del campionato fa ritorno al Celtic.\nSivasspor.\nIl 6 settembre 2011 viene ceduto in prestito al Sivasspor.\nFc Midtjylland.\nNell'estate del 2012 viene acquistato dal FC Midtjylland con cui firma un contratto quadriennale."}
{"id": "2622755", "revid": "682118", "url": "https://it.wikipedia.org/wiki?curid=2622755", "title": "Shiretoko", "text": ""}
{"id": "2622760", "revid": "120001089", "url": "https://it.wikipedia.org/wiki?curid=2622760", "title": "Il falco e la colomba (miniserie televisiva)", "text": "Il falco e la colomba \u00e8 una miniserie televisiva composta da 6 episodi, interpretata tra gli altri da Giulio Berruti, Cosima Coppola e Anna Safroncik. La serie \u00e8 ispirata al racconto \"La badessa di Castro\" di Stendhal.\nTrama.\nAlbano 1525, circa. La Principessa ELena Campireali, dopo aver ricevuto una severa educazione nell'abbazia di Castro, \u00e8 promessa in sposa al principe Savelli che in cambio, assicura l'investitura cardinalizia a Fabio, fratello di Elena. Elena tuttavia si innamora di Giulio Branciforte, mercenario al servizio del Cardinale Colonna, il quale vuole diventare Papa a tutti i costi.\nDopo una serie di peripezie, Elena sposa Savelli credendo Giulio morto, proprio quando nel 1527, i servi della gleba tedeschi, mercenari conosciuti come Lanzighenecchi (Landsknechten) scendono in Italia e saccheggiano Roma, provocando caos e disordine.\nLiberamente ispirato al romanzo di Stendhal, La Badessa di Castro.\nProduzione.\nLocation.\nLe riprese sono state effettuate presso la Villa Medicea \"I Collazzi\" di Scandicci. \nTrasmissione.\nLa miniserie \u00e8 stata trasmessa in prima visione su Canale 5 dal 13 ottobre al 17 novembre 2009."}
{"id": "2622761", "revid": "599013", "url": "https://it.wikipedia.org/wiki?curid=2622761", "title": "Clemerson de Ara\u00fajo Soares", "text": "Caratteristiche tecniche.\nGioca come attaccante. Ha un buon senso del goal\nCarriera.\nClub.\nAra\u00fajo inizi\u00f2 la sua carriera nel 1996 con il Porto (PE) di Caruaru, sua citt\u00e0 natale, e nel 1997, pass\u00f2 al Goi\u00e1s, squadra con cui, nel 1998, si mise in evidenza durante la Copa S\u00e3o Paulo de Futebol J\u00fanior. Nel 1999 si guadagn\u00f2 la maglia della Nazionale, nonostante la retrocessione in S\u00e9rie B della sua squadra proprio nello stesso anno; nel 2004 si trasfer\u00ec allo Shimizu S-Pulse, nella J. League giapponese, e l'anno seguente fu capocannoniere della competizione con 33 reti in 33 partite, venendo dunque eletto miglior marcatore dell'anno 2005 dall'IFFHS.\nAll'inizio del 2006 si trasfer\u00ec al Cruzeiro, ma si infortun\u00f2 presto e non gioc\u00f2 molte partite; nel 2007 si riprese e segn\u00f2 anche una doppietta contro l'Atl\u00e9tico Mineiro. A met\u00e0 luglio 2007 \u00e8 stato acquistato dall'Al-Gharafa, squadra della Qatar Stars League.Nella stagione 2007-2008 diventa capocannoniere del campionato"}
{"id": "2622763", "revid": "125707482", "url": "https://it.wikipedia.org/wiki?curid=2622763", "title": "Via Dante (Milano)", "text": "Via Dante \u00e8 un'importante strada commerciale del centro di Milano. Collega il Cordusio con largo Cairoli e il Castello.\nStoria.\nLa via Dante venne aperta a partire dal 1888 come collegamento viario con il Castello, contestualmente ai massicci interventi di sventramento effettuati in piazza Duomo e al Cordusio che ridisegnarono il centro della citt\u00e0. La nuova via venne realizzata secondo le indicazioni del Piano Beruto del 1884, che a sua volta si era richiamato a precedenti progetti dell'et\u00e0 napoleonica. Nelle intenzioni iniziali degli speculatori, privati e societ\u00e0 fondiarie che reggevano le trasformazioni edilizie di quegli anni, la via Dante avrebbe dovuto costituire l'ideale prolungamento in centro dell'asse del Sempione, realizzato agli inizi dell'Ottocento, che sarebbe passato sopra il Castello, la cui demolizione venne scongiurata da Luca Beltrami. Successivamente agli imponenti restauri del Castello operati dal Beltrami, a partire dal 1905 la via venne chiusa prospetticamente dalla rinata Torre del Filarete, eretta in memoria del re Umberto I e la cui prima costruzione era crollata a seguito di un'esplosione diversi secoli prima.\nL'apertura della nuova via termin\u00f2 prima della fine del 1891 con l'edificazione di diciannove lotti distribuiti fra la Piazza Ellittica (oggi Cordusio) e il Foro Bonaparte (oggi Largo Cairoli) ricavati da terreni che erano di propriet\u00e0 della \"Cassa di Sovvenzioni ai costruttori\". Gli edifici furono assogettati dal Comune a un regolamento edilizio speciale in deroga ai regolamenti generali della citt\u00e0 di Milano vigenti dal 1889: il regolamento di Via Dante determinava l'altezza degli edifici in m 23 dal piano del marciapiede; il piano terreno doveva avere un'altezza di almeno m 5, mentre i piani superiori dovevano misurare almeno m 3,65 da pavimento; l'ammezzato, appena sopra al pian terreno, poteva avere altezza di m 3. Inoltre vigeva l'obbligo che ogni corte interna avesse superficie di almeno mq 70 e venivano dettate regole precise sugli scarichi delle latrine che dovevano facilmente coordinarsi con le fognature. Tutta l'operazione di edificazione della nuova arteria, per\u00f2, non coincise completamente con le aspirazioni generali del primitivo progetto e fu in molti modi influenzata, soprattutto nella distribuzione dei lotti, dall'esclusivo tornaconto della Cassa di Sovvenzioni che realizz\u00f2 cos\u00ec un ampio piano di speculazione.\nIl concorso edilizio del 1889.\nIl 29 marzo 1888 il Comune di Milano deliberava l'istituzione di tre premi in denaro a favore dei proprietari di tre fra le case che sarebbero dovute sorgere sulla nuova Via Dante e la nuova Piazza Ellittica (oggi Piazza Cordusio). I tre premi, rispettivamente di , e lire, sarebbero stati conferiti alle costruzioni che \u00abper la bellezza architettonica, pel decoro della costruzione, per la razionale corrispondenza delle parti esterne colle interne saranno indicate da uno speciale Giur\u00ec\u00bb. L'avviso di concorso veniva pubblicato il 27 maggio 1889 a firma del sindaco Gaetano Negri e specificava che sarebbero state prese in considerazione le case completamente costruite alla data del 29 settembre 1891.\nLe domande di adesione al concorso furono quindici; una di esse per\u00f2 riguardava un edificio sorto n\u00e9 sulla Via Dante n\u00e9 sulla Piazza Ellittica, per cui la Commissione accett\u00f2 quattordici richieste. I lotti asseganti per la costruzione dei nuovi edifici della Via Dante furono complessivamente 19, dei quali 14 concorsero all'assegnazione dei premi. Nella mappa che segue si vede la disposizione dei lotti sulla nuova via come appariva nel 1892.\nGli edifici che parteciparono al concorso, visitati dalla Commissione fra marzo e maggio 1892, furono i seguenti, divisi per lotto di assegnazione come dalla pianta sopra riportata: il numero del lotto non corrisponde al numero civico assegnato:\nDopo lunghe a approfondite considerazioni condotte dal Comitato composto dal presidente architetto Gaetano Landriani, da Giuseppe Bagatti Valsecchi, Alberto Castelbarco, Paolo Cesa Bianchi, Augusto Guidini, G.B. Torretta e Gaetano Moretti, i premi vennero assegnati nel seguente modo:\nLa Metropolitana.\nAlla fine degli anni cinquanta del XX secolo la via venne interrotta a causa degli scavi a cielo aperto della metropolitana; la strada venne riaperta al traffico il 12 gennaio 1960.\nCaratteristiche e trasporti.\nVia Dante \u00e8 una delle principali passeggiate commerciali della citt\u00e0, valorizzata dall'arredo urbano che la contraddistingue e dalla totale pedonalizzazione avvenuta nel gennaio 1996 con la giunta leghista presieduta dal sindaco Formentini. Storicamente era percorsa da diverse linee tranviarie, deviate interamente nel 1958 a seguito dell'avvio dei cantieri per la realizzazione della linea 1 della metropolitana, che l'attraversa in sotterranea. Ai due capi della via sono poste le fermate Cordusio e Cairoli. I tram, deviati lungo l'itinerario Broletto-Cusani passano sia in piazza Cordusio che in largo Cairoli. Si innestano inoltre in Cordusio i binari provenienti da via Meravigli. Piazza Cordusio \u00e8 da considerarsi uno dei pi\u00f9 importanti nodi tranviari di Milano.\nFra gli eleganti palazzi tardo ottocenteschi che formano una cortina uniforme lungo la via, \u00e8 da segnalare la presenza all'angolo con la via Rovello del palazzo Carmagnola, prima sede del Piccolo Teatro."}
{"id": "2622766", "revid": "179980", "url": "https://it.wikipedia.org/wiki?curid=2622766", "title": "Al-Gharafa", "text": ""}
{"id": "2622771", "revid": "287204", "url": "https://it.wikipedia.org/wiki?curid=2622771", "title": "Verona (disambigua)", "text": ""}
{"id": "2622772", "revid": "547992", "url": "https://it.wikipedia.org/wiki?curid=2622772", "title": "Mani Pulite - Mariuoli a Milano", "text": "Mani Pulite - Mariuoli a Milano \u00e8 un film-documentario riguardo all'inchiesta \"Mani pulite\", curato da Pino Corrias, Renato Pezzini, Roberto Capanna, Peter Freeman e Paolo Luciani.\n\u00c8 il primo di quattro documentari-inchiesta, trasmesso il 18 giugno 1997 su Rai 2 e nel 2008 \u00e8 andato in onda per la prima volta su RaiSat Premium.\nTrama.\nIl film racconta l'inchiesta giudiziaria che colp\u00ec prima Milano e successivamente il resto d'Italia tra il 1992 e il 1993, causando il crollo della Prima Repubblica e la scomparsa dei principali partiti politici come la DC e il PSI a causa delle accuse di corruzione, concussione e finanziamento illecito ai partiti che colpirono sia a livello locale che a livello nazionale imprenditori e politici.\nContenuti.\nIn documentario contiene interviste a:\nIl documentario include inoltre numerosi video di archivio di interviste, e diversi frammenti da programmi televisivi e telegiornali RAI."}
{"id": "2622773", "revid": "77594", "url": "https://it.wikipedia.org/wiki?curid=2622773", "title": "Swan Hunter &amp; Wigham Richardson Limited", "text": ""}
{"id": "2622781", "revid": "180559", "url": "https://it.wikipedia.org/wiki?curid=2622781", "title": "Referendum propositivi nella provincia autonoma di Bolzano del 2009", "text": "I referendum propositivi del 2009 (noti anche come \"referendum provinciali\") consistono in cinque distinte proposte di legge di iniziativa popolare e regolamentati dalla legge provinciale Nr. 11 del 18 novembre 2005 (\"Iniziativa popolare e referendum\"), che ha introdotto per la prima volta lo strumento del referendum propositivo nella Provincia autonoma di Bolzano. Le votazioni sono state indette per domenica, 25 ottobre 2009.\nLe prime tre proposte di legge sono state presentate dall'Union f\u00fcr S\u00fcdtirol e riguardano edilizia abitativa agevolata (referendum Nr. 1), disciplina delle residenze di tempo libero (referendum Nr. 2) e democrazia diretta (referendum 3). La quarta proposta di legge (referendum Nr. 4) \u00e8 stata presentata da \"Iniziativa per pi\u00f9 democrazia\" ed \u00e8 concorrente al referendum Nr. 3, poich\u00e9 riguarda lo stesso tema. La quinta proposta di legge (referendum Nr. 5) \u00e8 stato presentato dal \"Dachverband f\u00fcr Natur- und Umweltschutz\" e riguarda i finanziamenti pubblici provinciali all'Aeroporto di Bolzano.\nGli elettori aventi diritto erano 390.398. Ciascun referendum sarebbe risultato valido qualora fosse stato raggiunto il quorum del 40%, equivalente a 156.159 elettori. La partecipazione \u00e8 stata attorno al 38% e la votazione \u00e8 stata invalidata, tuttavia il quorum \u00e8 stato superato in 5 comprensori (Wipptal, Salto-Sciliar, Valle Isarco, Val Pusteria, Val Venosta) e sfiorato in Oltradige-Bassa Atesina. A contribuire il fallimento del quorum \u00e8 stata l'affluenza particolarmente bassa di Bolzano e delle citt\u00e0 maggiori.\nStoria del primo referendum provinciale.\nLa legge provinciale Nr. 11 del 18 novembre 2005 riguardante iniziativa popolare e referendum approvata dal Consiglio della Provincia autonoma di Bolzano ha introdotto lo strumento del referendum propositivo a livello provinciale. Con la presente legge un comitato promotore pu\u00f2, in seguito alla raccolta di 13.000 firme, presentare un disegno di legge da essere sottoposto all'approvazione del popolo.Nel corso del 2006 si sono creati tre comitati promotori per cinque disegni di legge con lo scopo di raggiungere il minimo di firme necessario per l'indizione del referendum: Le firme raccolte per i primi tre disegni di legge sottoposti a referendum sono state depositate il 22 agosto 2006, quelle per gli altri due il 20 dicembre 2006.L'indizione dei referendum \u00e8 stata ritardata dapprima per via della fine della legislatura e delle elezioni provinciali del 26 ottobre 2008. La data del 25 ottobre come giorno per il referendum \u00e8 stata indetta il 24.08.2009 dal Presidente della Provincia Luis Durnwalder. Le cinque proposte di iniziativa popolare sottoposte alle votazioni sono state precedentemente ammesse in seguito ad un'esaminazione effettuata da due distinte commissioni per i procedimenti referendari.\nDubbi di costituzionalit\u00e0.\nPochi giorni prima dell'indizione delle votazioni, il deputato Karl Zeller (SVP) aveva posto dubbi di legittimit\u00e0 al riguardo dei testi di legge sottoposti agli elettori. Successivamente, il 14 settembre, in occasione della settimanale conferenza stampa della Giunta provinciale, il Landeshauptmann ha annunciato di aver incaricato due esperti di diritto delle Universit\u00e0 di Innsbruck e di Trento per un parere sulla costituzionalit\u00e0 dei cinque quesiti. Il 13 ottobre sono stati presentati i pareri dei professori Walter Obwexer e Roberto Toniatti, che hanno espresso perplessit\u00e0 sul piano della costituzionalit\u00e0, sia per quel che riguarda la legislazione italiana che quella comunitaria.I promotori sostengono che la dichiarazione di ammissibilit\u00e0 garantisce un parere legale e che il fine del governo provinciale sia quello di confondere i cittadini per tenerli lontani dalle urne.\n\"Edilizia abitativa agevolata - Precedenza della popolazione locale\".\nReferendum Nr. 1 - Scheda biancaPromotore: Union f\u00fcr S\u00fcdtirolFirme raccolte: circa 15.500Posizione dei partiti presenti in Consiglio, rispettivamente nel Parlamento italiano:SI - Union f\u00fcr S\u00fcdtirol, Die Freiheitlichen, Popolo della Libert\u00e0, Lega Nord S\u00fcdtirol, UnitaliaNO - S\u00fcdtiroler Volkspartei\u00b9, Partito Democratico, Verdi Gr\u00fcne V\u00ebrc, Italia dei Valori, Unione di Centro\u00b2Libert\u00e0 di voto - S\u00fcd-Tiroler Freiheit\u00b9 Il Presidente della Provincia, Luis Durnwalder (SVP), ha affermato che non andr\u00e0 a votare.\u00b2 Non voto, in alternativa invita a votare \"no\".\nRisultato.\nQuorum (40%) non raggiunto\nRisultato a livello comprensoriale:\n\"Fermiamo la svendita del nostro territorio - Modifica della legge urbanistica provinciale - Disciplina delle residenze di tempo libero\".\nQuorum (40%) non raggiuntoReferendum Nr. 2 - Scheda lillaPromotore: Union f\u00fcr S\u00fcdtirolFirme raccolte: circa 15.500\nPosizione dei partiti presenti in Consiglio, rispettivamente nel Parlamento italiano:SI - Union f\u00fcr S\u00fcdtirol, Die FreiheitlichenNO - S\u00fcdtiroler Volkspartei\u00b9, Popolo della Libert\u00e0, Partito Democratico, Verdi Gr\u00fcne V\u00ebrc, Unitalia, Italia dei Valori, Unione di Centro\u00b2Libert\u00e0 di voto - S\u00fcd-Tiroler Freiheit, Lega Nord S\u00fcdtirol\u00b9 Il Presidente della Provincia, Luis Durnwalder (SVP), ha affermato che non andr\u00e0 a votare.\u00b2 Non voto, in alternativa invita a votare \"no\".\nRisultato.\nRisultato a livello comprensoriale:\n\"Proposta di legge provinciale: Il referendum propositivo, abrogativo, consultivo o confermativo, l'iniziativa popolare, referendum sulle grandi opere\" (Democrazia diretta 1).\nReferendum Nr. 3 - Scheda giallaPromotore: Union f\u00fcr S\u00fcdtirolFirme raccolte: circa 15.500\nPosizione dei partiti presenti in Consiglio, rispettivamente nel Parlamento italiano:SI - Union f\u00fcr S\u00fcdtirolNO - S\u00fcdtiroler Volkspartei\u00b9, Die Freiheitlichen, Popolo della Libert\u00e0, Partito Democratico, Unitalia, Italia dei Valori, Unione di Centro\u00b2Libert\u00e0 di voto - S\u00fcd-Tiroler Freiheit, Lega Nord S\u00fcdtirol, Verdi Gr\u00fcne V\u00ebrc (astensione)\u00b9 Il Presidente della Provincia, Luis Durnwalder (SVP), ha affermato che non andr\u00e0 a votare.\u00b2 Non voto, in alternativa invita a votare \"no\".\nRisultato.\nQuorum (40%) non raggiunto\nRisultato a livello comprensoriale:\n\"Disegno di legge provinciale sulla democrazia diretta - poteri di indirizzo, potere consultivo, poteri deliberativi\" (Democrazia diretta 2).\nReferendum Nr. 4 - Scheda azzurraPromotore: Iniziativa per pi\u00f9 democraziaFirme raccolte: 25.810Posizione dei partiti presenti in Consiglio, rispettivamente nel Parlamento italiano:SI - Die Freiheitlichen, Partito Democratico, S\u00fcd-Tiroler Freiheit, Verdi Gr\u00fcne V\u00ebrc, Union f\u00fcr S\u00fcdtirol, Italia dei ValoriNO - S\u00fcdtiroler Volkspartei\u00b9, Popolo della Libert\u00e0, Unitalia, Unione di Centro\u00b2Libert\u00e0 di voto - Lega Nord S\u00fcdtirol (libert\u00e0 di voto e partecipazione)\u00b9 Il Presidente della Provincia, Luis Durnwalder (SVP), ha affermato che non andr\u00e0 a votare.\u00b2 Non voto, in alternativa invita a votare \"no\".\nRisultato.\nQuorum (40%) non raggiunto\nRisultato a livello comprensoriale:\n\"Legge provinciale per la riduzione del traffico aereo\".\nReferendum Nr. 5 - Scheda arancione (color albicocca)Promotore: Dachverband f\u00fcr Natur- und UmweltschutzFirme raccolte: 28.214Posizione dei partiti presenti in Consiglio, rispettivamente nel Parlamento italiano:SI - Die Freiheitlichen, S\u00fcd-Tiroler Freiheit, Verdi Gr\u00fcne V\u00ebrc, Union f\u00fcr S\u00fcdtirol, SVP della Bassa AtesinaNO - Popolo della Libert\u00e0, Unitalia, Unione di Centro\u00b2Libert\u00e0 di voto - S\u00fcdtiroler Volkspartei\u00b9, Partito Democratico, Lega Nord S\u00fcdtirol (libert\u00e0 di voto e partecipazione), Italia dei Valori\u00b9 Il Presidente della Provincia, Luis Durnwalder (SVP), ha affermato che non andr\u00e0 a votare.\u00b2 Non voto, in alternativa invita a votare \"no\".\nRisultato.\nQuorum (40%) non raggiunto\nRisultato a livello comprensoriale:"}
{"id": "2622783", "revid": "228587", "url": "https://it.wikipedia.org/wiki?curid=2622783", "title": "Fredonia", "text": ""}
{"id": "2622784", "revid": "729019", "url": "https://it.wikipedia.org/wiki?curid=2622784", "title": "Sk\u00e4rmarbrink (metropolitana di Stoccolma)", "text": "Sk\u00e4rmarbrink \u00e8 una stazione della metropolitana di Stoccolma.\n\u00c8 localizzata presso il quartiere di Johanneshov, a sua volta compreso all'interno della circoscrizione di Enskede-\u00c5rsta-Vant\u00f6r. Sul tracciato della linea verde, Sk\u00e4rmarbrink \u00e8 invece compresa fra le fermate di Gullmarsplan e (a seconda della destinazione) Bl\u00e5sut oppure Hammarbyh\u00f6jden, in quanto la linea si divide poi in due diversi rami.\nLa stazione apr\u00ec ufficialmente con la denominazione \"Hammarby\" in data 1\u00ba ottobre 1950, stesso giorno in cui divenne operativo il prolungamento della tratta tra Slussen e H\u00f6kar\u00e4ngen. La denominazione attuale fu invece adottata a partire dal 17 aprile 1958.\nLa biglietteria \u00e8 disposta sul lato sud, in prossimit\u00e0 dell'ingresso ubicato fra le strade \"Pelargatan\" e \"Palandergatan\". Le due piattaforme sono collocate in superficie. La progettazione della stazione venne affidata all'architetto Peter Celsing, mentre su una banchina giace un'opera decorativa realizzata dallo scultore Carl Magnus.\nL'utilizzo medio quotidiano durante un normale giorno feriale \u00e8 pari a 5.500 persone circa."}
{"id": "2622785", "revid": "152416", "url": "https://it.wikipedia.org/wiki?curid=2622785", "title": "Stephan El Shaarawi", "text": ""}
{"id": "2622790", "revid": "599013", "url": "https://it.wikipedia.org/wiki?curid=2622790", "title": "C\u0103t\u0103lina Gheorghi\u021boaia", "text": "Palmar\u00e8s.\nIn carriera ha conseguito i seguenti risultati:"}
{"id": "2622796", "revid": "599013", "url": "https://it.wikipedia.org/wiki?curid=2622796", "title": "Frida Scarpa", "text": ""}
{"id": "2622802", "revid": "125289371", "url": "https://it.wikipedia.org/wiki?curid=2622802", "title": "Copa S\u00e3o Paulo de Futebol J\u00fanior", "text": "La Copa S\u00e3o Paulo de Futebol J\u00fanior (o Copa S\u00e3o Paulo de Juniores), informalmente detta Copinha, \u00e8 una competizione calcistica giovanile, la pi\u00f9 importante del campionato brasiliano di calcio. \u00c8 organizzata dalla Federazione calcistica dello stato di San Paolo.\nStoria.\nOrganizzata per la prima volta nel 1969, originariamente chiamata \"Ta\u00e7a S\u00e3o Paulo de Juniores\" ed organizzata per squadre del solo stato paulista, a partire dal 1971 vi partecipano club da tutto il Brasile; tra il 1993 e il 1997, la competizione incluse squadre estere, tra cui Boca Juniors (Argentina), Pe\u00f1arol (Uruguay), Cerro Porte\u00f1o (Paraguay), Nagoya Grampus Eight e Yomiuri Verdy (Giappone), oltre alle Nazionali di e .\nEdizioni.\n(1)\"Attualmente Paulista Futebol Clube\"."}
{"id": "2622803", "revid": "1305772", "url": "https://it.wikipedia.org/wiki?curid=2622803", "title": "Relazione sulla gestione", "text": "La relazione sulla gestione \u00e8 un documento informativo sull'andamento della gestione e sulla situazione della societ\u00e0, redatto dagli amministratori della societ\u00e0, che deve essere allegato al bilancio d'esercizio.\nLa relazione deve indicare i settori in cui ha operato la societ\u00e0, con riferimento ai costi, ai ricavi e agli investimenti.\nLa relazione deve contenere:\nItalia.\nIl nuovo articolo 2428 del codice civile, modificato nel 2007 secondo le previsioni sia della direttiva europea di modernizzazione contabile (51/2003/CE) sia delle successive, applicabile a tutte le societ\u00e0 di capitali (con l'esclusione di quelle che redigono il bilancio in forma abbreviata ai sensi dell'art. 2435 bis del codice civile, articolo rinovellato nel 2008; esclusione possibile solo nei casi e con le modalit\u00e0 disciplinate dallo stesso articolo 2435 bis), prevede di conseguenza che:\nIl bilancio d'esercizio deve essere corredato da una relazione degli amministratori contenente \"un'analisi fedele, equilibrata ed esauriente della situazione della societ\u00e0\" e dell'andamento e del risultato della gestione, nel suo complesso e nei vari settori in cui essa ha operato, anche attraverso imprese controllate, con particolare riguardo ai costi, ai ricavi e agli investimenti, nonch\u00e9 una descrizione dei principali rischi e incertezze cui la societ\u00e0 \u00e8 esposta.\nL'analisi di cui sopra \u00e8 coerente con l'entit\u00e0 e la complessit\u00e0 degli affari della societ\u00e0 e contiene, nella misura necessaria alla comprensione della situazione della societ\u00e0 e dell'andamento e del risultato della sua gestione, gli indicatori di risultato \"finanziari\" e, se del caso, \"quelli non finanziari\" pertinenti all'attivit\u00e0 specifica della societ\u00e0, comprese le informazioni attinenti all'ambiente e al personale. L'analisi contiene, ove opportuno, riferimenti agli importi riportati nel bilancio e chiarimenti aggiuntivi su di essi.\nDalla relazione devono in ogni caso risultare:\n\u00c8 buona prassi aziendale dettagliare l'informativa con l'indicazione di un Documento interno per la privacy e sicurezza dei dati, codice etico (D. lgs. 231/2001), certificazioni conseguite. L'informativa sulla ricerca e sviluppo riporta i principali progetti, con l'importo speso e previsto a termine, presenza o previsione nell'anno di deposito di brevetti, con eventuale condivisione con terzi della propriet\u00e0 intellettuale, e ordinativi in arrivo da cliente italiano ed estero.\nIn merito all'informativa attinente al personale sono evidenziate: giorni di sciopero e rinnovo del contratto aziendale, erogazione del premio di risultato, numero di licenziamenti/dimissioni e assunzioni in somministrazione e a tempo indetemrinato, cause per mobbing e reintegrazioni nel posto di lavoro; morti e infortuni con lesioni gravi o gravissime, addebiti per malattie professionali a dipendenti o ex-dipendenti, investimenti in corsi di formazione / indumenti/ adeguamento e migliorie di struttura per la sicurezza dei lavoratori.\nIn merito all'informativa ambientale, \u00e8 buona prassi indicare se esistono pendenze in giudizio, ovvero sono state inflitte sanzioni o pene per reati ambientali, l'eventuale stanziamento e assorbimento di riserve per gli oneri legali o l'indennizzo dei danni a dipendenti e terzi, gli investimenti in adeguamenti e migliorie di impianto.\nIn particolare per le aziende che lavorano nel campo dell'appalto o subfornitura su ordinazione, dove esiste un rischio di responsabilit\u00e0 solidale per i clienti (o viene a crearsi in base a una normativa in continua evoluzione), sono fornite informazioni riguardo ad esercizio di origine, oggetto, importo e grado di giudizio raggiunto dai contenziosi previdenziali e tributari.\nEuropa.\nL'Unione Europea ha emanato numerose direttive e regolamenti in merito alla standardizzazione della contabilit\u00e0, sinteticamente riconducibili ai principi IFRS, che riguardano anche i documenti informativi."}
{"id": "2622807", "revid": "179980", "url": "https://it.wikipedia.org/wiki?curid=2622807", "title": "Copa S\u00e3o Paulo de Juniores", "text": ""}
{"id": "2622808", "revid": "109143385", "url": "https://it.wikipedia.org/wiki?curid=2622808", "title": "Ekaterina Ju\u0161eva", "text": "Palmar\u00e8s.\nIn carriera ha conseguito i seguenti risultati:"}
{"id": "2622812", "revid": "767487", "url": "https://it.wikipedia.org/wiki?curid=2622812", "title": "Osceno", "text": "Osceno \u00e8 un film pornografico del 1987 diretto da Antonio D'Agostino.\nTrama.\nMarina, Karin, Sara, Jessica e Laura sono in una riunione allo scopo di raccontare le proprie fantasie erotiche. Laura racconta di preferire gli animali agli uomini e che l'unico animale che la eccita \u00e8 il cane. Filippo, marito di Jessica, scopre il segreto delle riunioni e si fa raccontare dalla moglie alcuni orgasmi delle sue amiche. Entrambi eccitati dai racconti fanno l'amore in veranda.\nAllo scopo di rompere la monotonia e per provare nuovi piaceri Jessica, in una riunione successiva, registra la voce delle amiche in modo da ascoltarla con Filippo.\nDopo un altro rapporto, Filippo chiede alla moglie di riunirsi a casa sua in modo che egli possa ascoltare la voce delle donne e osservare i loro volti che secondo il racconto di Jessica prendono uno sguardo perverso nel raccontare i propri orgasmi. Deciso di partecipare alla riunione, Filippo si traveste da donna e si spaccia per Margherita la cugina di Jessica. In conclusione un'orgia finale alla quale partecipano anche i giardinieri di casa e Laura con il cane Black."}
{"id": "2622817", "revid": "30232", "url": "https://it.wikipedia.org/wiki?curid=2622817", "title": "Assafetida", "text": ""}
{"id": "2622820", "revid": "228587", "url": "https://it.wikipedia.org/wiki?curid=2622820", "title": "Melampo", "text": ""}
{"id": "2622821", "revid": "767487", "url": "https://it.wikipedia.org/wiki?curid=2622821", "title": "Bal\u00e1zs Lengyel", "text": "Palmar\u00e8s.\nIn carriera ha conseguito i seguenti risultati:"}
{"id": "2622823", "revid": "709565", "url": "https://it.wikipedia.org/wiki?curid=2622823", "title": "Territorio nemico", "text": "Territorio nemico \u00e8 un romanzo storico scritto da Bernard Cornwell ed \u00e8 ambientato durante le guerre di conquista dell'India. Questo libro racconta la storia del sergente Richard Sharpe, che nel 1803 si trova ancora in India dopo le battaglie di Seringapatam. \nIl romanzo fa parte della serieLe avventure di Richard Sharpe ed \u00e8 preceduto da La sfida della tigre e seguito da Assalto alla fortezza.\nTrama.\nNel 1803, il neo sergente Richard Sharpe sopravvive fortunosamente alla strage compiuta dal traditore inglese maggiore Dodd.\nInsieme al colonnello McCandless si avvia alla caccia di Dodd, sfuggendo cos\u00ec al mandato di cattura per aggressione ad un ufficiale, fatto emettere calunniosamente dal sergente Hakeswill. Durante la caccia a Dodd, rifugge le lusinghe dell'esercito nemico, che lo invita a disertare, e partecipa dapprima al vittorioso assedio di Ahmednuggur e poi alla sanguinosa battaglia di Assaye, agli ordini del generaleWellesley.\nIn questo frangente comprende che il denaro che possiede (sottratto al raja Tippu, ucciso a Seringapatam) gli permetterebbe di acquistare i gradi di ufficiale, ma che in realt\u00e0 l'unico modo in cui veramente desidera ottenerli \u00e8 sul campo di battaglia."}
{"id": "2622824", "revid": "1543377", "url": "https://it.wikipedia.org/wiki?curid=2622824", "title": "Terra dei fuochi", "text": "Terra dei fuochi \u00e8 un'espressione degli anni 2000 per indicare una vasta area situata nell'Italia meridionale, che si estende in Campania, a cavallo tra la provincia di Caserta e la provincia di Napoli, in relazione all'interramento di rifiuti tossici e rifiuti speciali, alla presenza di numerose discariche abusive sparse sul territorio, e all'innesco di numerosi roghi di rifiuti, che diffondono diossina e altri gas inquinanti nell'atmosfera. La presenza di rifiuti abusivi \u00e8 correlata con un incremento significativo dell'incidenza di specifiche patologie, e della mortalit\u00e0 per leucemie e altri tumori, nella popolazione locale.\nL'espressione apparve per la prima volta nel 2003, quando fu usata nel \"Rapporto Ecomafie\" di quell'anno curato da Legambiente. In seguito \u00e8 stata utilizzata da Roberto Saviano nel libro \"Gomorra\", come titolo dell'undicesimo e ultimo capitolo.\nStoria.\nGi\u00e0 alla fine degli anni ottanta erano state prodotte da Angelo Genovese denunce circostanziate che anticipavano di quasi un decennio, punto per punto, le rivelazioni di Carmine Schiavone.\nDal punto di vista investigativo, i primi sospetti sull'attivit\u00e0 illegale dello smaltimento dei rifiuti tossici furono evidenziati nella prima met\u00e0 degli anni novanta da un'indagine della Polizia di Stato condotta dall'allora ispettore della Criminalpol Roberto Mancini. La sua informativa del 1996 in cui presentava i risultati delle indagini e i dettagli sui reati e i presunti autori non ebbe per\u00f2 ulteriori sviluppi fino al 2011, quando venne ripresa dal Pubblico Ministero Alessandro Milita che riavvi\u00f2 le indagini.\nNel 2011, secondo un rapporto dell'ARPA della Campania, un'area di 3 milioni di metri quadri, compresa tra i Regi Lagni, Lo Uttaro, Masseria del Pozzo-Schiavi (nel Giuglianese) ed il quartiere di Pianura della citt\u00e0 di Napoli, risulterebbe molto compromessa per l'elevata e massiccia presenza di rifiuti tossici.\nNel 2015, nel comune di Calvi Risorta, il Corpo forestale dello Stato ha scoperto un'area di sversamento clandestino dei rifiuti, ritenuta la pi\u00f9 grande discarica sotterranea d'Europa di rifiuti tossici. Si ritiene sia opera della camorra, con uno stesso sistema di sigillamento degli strati della discarica, simile a quello utilizzato dal clan dei casalesi.\nNel 2016 la Regione Campania ha avviato in collaborazione con l'Istituto zooprofilattico sperimentale del Mezzogiorno di Portici il progetto SPES per analisi ambientali e sulla popolazione in relazione all'esposizione a fattori inquinanti. Il progetto, con la partecipazione anche della Federico II, della SUN, dell'Universit\u00e0 degli Studi di Milano, dell'IRCCS Pascale e del CNR, parte dall'area della cosiddetta Terra dei fuochi ma \u00e8 poi esteso ad altre criticit\u00e0, quali le Fonderie Pisano di Salerno. In particolare in relazione alla Terra dei Fuochi risultano contaminati solo 33 ettari sui 50.000 indagati; su 30.000 campionamenti presso 10.000 aziende nell'area interessata sono riscontrate 6 positivit\u00e0 (pari allo 0,2%) ed appena il 2% dei prelievi a ridosso di aree urbane presenta criticit\u00e0. La Regione avvia anche un piano di monitoraggio aereo attraverso droni dei possibili roghi di rifiuti e dota di nuovi mezzi la Protezione Civile dei Comuni interessati.\nGeografia.\nLa definizione di Terra dei fuochi comprende un territorio di 1076\u00a0km\u00b2, nel quale sono situati 57 comuni, nei quali risiedono circa 2 milioni e mezzo di abitanti: 33 comuni sono situati nella provincia di Napoli e 24 comuni sono ubicati nella provincia di Caserta. \u00c8 compresa circa un terzo della provincia napoletana, mentre del casertano \u00e8 colpita soprattutto la parte meridionale e sud-occidentale.\nEffetti sulla salute.\nIn generale, una correlazione significativa tra esposizioni ambientali e tumori \u00e8 di difficile (se non impossibile) applicazione, in quanto intervengono in gioco molti altri fattori, come la cattiva alimentazione, il fumo, l'ereditariet\u00e0, i controlli ospedalieri, i ricoveri e la diagnosi precoce. Tuttavia, numerosi studi hanno rimosso ogni dubbio sull'aumento di casi di tumore nella popolazione locale rispetto alla media nazionale e la presenza di materiali inquinanti e cancerogeni nel corpo di chi \u00e8 malato di tumore.\nUno studio del 2012 sul Registro tumori infantili della Campania ha evidenziato un aumento statisticamente significativo del numero di casi di neoplasie tiroidee.\nNel 2019 \u00e8 stata confermata la presenza di metalli pesanti (dall'acclarato nesso causale con lo sviluppo di tumori) nei malati di tumore residenti a Giugliano, Qualiano, Castel Volturno e nel quartiere Pianura di Napoli (zone simbolo della Terra dei Fuochi), in quantit\u00e0 superiori che nei soggetti sani e \"del tutto fuori norma\". Lo studio, chiamato \"Veritas\" e condotto dallo Sbarro Institute for Cancer Research and Molecular Medicine della Temple University di Philadelphia e dall'Istituto nazionale tumori (Fondazione Giovanni Pascale), \u00e8 stato presentato in Parlamento.\nUna mappatura del territorio di competenza della Procura di Napoli nord \u00e8 stata condotta tra il 2016 e il 2020 da un gruppo di lavoro indipendente dell'Istituto Superiore di Sanit\u00e0, su commissione della stessa Procura. Si \u00e8 calcolato che un terzo dei residenti vive a meno di 100 metri da un sito inquinante.\nL'area \u00e8 stata analizzata in relazione a due fattori:\nPer ognuno di essi, lo studio ha ripartito i comuni dell'area in quattro fasce di rischio. L'incidenza di numerose patologie \u00e8 molto pi\u00f9 alta nei comuni nelle fasce 3 e 4 (maggiore rischio di presenza di rifiuti inquinanti): in particolare, l'incidenza di leucemie, l'incidenza e la mortalit\u00e0 per tumore alla mammella, le malformazioni congenite, patologie asmatiche, il parto pretermine. Lo studio dimostra \"una correlazione con il rischio di esposizione a rifiuti\" al punto che \"alcuni comuni, infatti, presentano eccessi di specifiche patologie\".\nSecondo il Procuratore, quella della Terra dei fuochi \"\u00e8 l'emergenza pi\u00f9 importante per Caserta e Napoli dopo il Covid\",\nAttivit\u00e0 correlate.\nInquinamento dei prodotti agroalimentari.\nL'inquinamento da diossina dei terreni pu\u00f2 essere molto pericoloso perch\u00e9 in grado di introdurre sostanze tossiche nella catena alimentare degli animali da allevamento, che possono raggiungere anche l'uomo. Il 26 marzo 2008, notizie giornalistiche hanno riferito il riscontro di limitate presenze di diossina nel latte di bufala proveniente da allevamenti del casertano, attribuite all'inquinamento ambientale. A seguito di questi riscontri, che comunque riguardavano in maniera limitata gli allevamenti impiegati per produrre la mozzarella di bufala campana DOP, alcuni paesi, tra cui Corea del Sud e Giappone, bloccarono temporaneamente l'importazione della mozzarella campana. A seguito della notizia, la vendita di prodotti caseari della Campania \u00e8 diminuita in modo significativo, non solo in Italia, ma anche all'estero. Test scientifici della mozzarella di bufala svolti in Germania, comunque, non hanno rilevato alcuna traccia di diossina n\u00e9 di metalli pesanti. L'eventuale presenza anomala di contaminati, come diossine e metalli pesanti, \u00e8 facilmente rilevabile prelevando campioni dalle piante che crescono sul terreno: studi compiuti da pi\u00f9 autorit\u00e0, statali e indipendenti (inclusi quelli straordinari compiuti nel 2014 dall'ente certificatore internazionale \"GlobalGap\") non hanno riscontrato alcuna anomalia, con valori al di sotto dei limiti comunitari in materia di sostanze pericolose o tossiche, tanto che i produttori agricoli dell'area hanno ottenuto la certificazione \"GlobalGap\", necessaria per intrattenere rapporti commerciali con molti operatori economici della grande distribuzione organizzata.\nRicerche compiute dall'Universit\u00e0 Federico II e, in modo indipendente, dall'Istituto zooprofilattico sperimentale del Mezzogiorno, con sede a Portici, hanno ridimensionato la situazione di rischio, confinando la presenza di aree critiche corrispondenti al solo 3% dell'intera superficie geografica della cosiddetta Terra dei Fuochi. Tali micro-aree locali, inoltre, non sono correlate ad aree rurali, n\u00e9 al fenomeno di mala gestione dei rifiuti, ma coincidono in modo sostanziale con le principali aree urbano-industriali presenti nel territorio. A dicembre 2017, nel corso di una conferenza stampa tenuta nell'ambito dell'evento \"Nuova Campania - Le nuove frontiere della Ricerca su Ambiente, Cibo e Salute\", il direttore dell'Istituto Zooprofilattico Sperimentale del Mezzogiorno, dr. Antonio Limone, alla presenza del Presidente della Regione Campania Vincenzo De Luca e del presidente dell'Istituto Superiore di Sanit\u00e0 prof. Gualtiero Ricciardi, ha evidenziato come, nell'ambito delle serrate, sistematiche e capillari attivit\u00e0 di campionamento delle matrici ambientali previste dal progetto \"Campania Trasparente\", solo 33 dei 50000 ettari di terreno analizzati sono risultati contaminati.\nSecondo analisi condotte nel 2012 dal ministero della Salute e , le piante che crescono nell'area risultano conformi, riguardo tossine e contaminanti, agli standard dettati dalle normative in materia di sicurezza alimentare emanate dall'Unione europea.\nNonostante questo, la rappresentazione offerta dai mezzi di comunicazione di massa ha causato un notevole danno di immagine per l'agricoltura della Campania, comprese le aree non ricomprese, con conseguente crollo dei ricavi dell'intero comparto agricolo campano. C'\u00e8 anche da dire per\u00f2 che l'ISS (Istituto superiore di sanit\u00e0) ha reso pubblico come l'inquinamento delle falde, seppur assolutamente non a livello diffuso, sia un problema concreto e misurabile, cos\u00ec come lo stato di salute della popolazione locale rispetto a quella italiana. Infine, l'abbandono e l'incenerimento illegale di rifiuti risulta sia dall'opera di privati cittadini che dalle organizzazioni mafiose radicate e non sul territorio, come la Camorra.\nSmaltimento illegale dei rifiuti.\nLa zona sarebbe interessata anche da un consistente traffico di rifiuti, tra le cui attivit\u00e0 rientrerebbe lo sversamento e l'eliminazione di materiali come copertoni o scarti di abbigliamento, provenienti soprattutto dal Nord Italia, o il recupero del rame dai cavi elettrici rubati, mediante combustione delle guaine che lo ricoprono.\nI roghi divennero pi\u00f9 frequenti quando potevano essere confusi tra i numerosi roghi appiccati ai cumuli di immondizia durante la crisi dei rifiuti in Campania, tra il 2007 e il 2008. I carabinieri accertarono che solo tra il gennaio e il marzo del 2007 furono bruciati di rifiuti in terreni agricoli, con un ricavo di oltre euro.\nLe indagini di Roberto Mancini e le dichiarazioni del pentito di camorra, Carmine Schiavone, hanno evidenziato come la Campania fosse destinata a diventare una discarica a cielo aperto, soprattutto di materiali tossici tra cui piombo, e materiale acido, che hanno inquinato le falde acquifere campane e le coste di mare dal basso Lazio fino ad arrivare a Castelvolturno. Nel 2021, il Tribunale di Napoli ha riconosciuto il nesso causale tra camorra e discariche abusive, con la confisca di 10 milioni di euro per lo smaltimento abusivo di rifiuti (ivi compresi rifiuti tossici) di ingente quantit\u00e0, anche con impatto sui terreni agricoli che sono nelle vicinanze delle discariche abusive."}
{"id": "2622825", "revid": "339392", "url": "https://it.wikipedia.org/wiki?curid=2622825", "title": "Roma Barueri", "text": ""}
{"id": "2622827", "revid": "109129435", "url": "https://it.wikipedia.org/wiki?curid=2622827", "title": "Kende Fodor", "text": "Palmar\u00e8s.\nIn carriera ha conseguito i seguenti risultati:"}
{"id": "2622828", "revid": "838137", "url": "https://it.wikipedia.org/wiki?curid=2622828", "title": "Vincenzo Maria Sarnelli", "text": "Biografia.\nVincenzo Maria Sarnelli nacque il 5 aprile 1835 da Nicola, barone di Ciorani, e da Adelaide dei marchesi Santangelo. Fu ordinato sacerdote il 20 dicembre 1862. Fu consacrato vescovo da papa Leone XIII il 2 marzo 1879 e il 30 dello stesso mese fece solenne ingresso in diocesi di Castellammare di Stabia. Durante l'epidemia di colera del 1884, mostr\u00f2 una grande dedizione nei confronti dei colerosi, tanto da meritargli la medaglia d'oro al valor civile. Nel 1897 fu promosso arcivescovo di Napoli. Mor\u00ec prematuramente nel 1898.\nGenealogia episcopale.\nLa genealogia episcopale \u00e8:"}
{"id": "2622833", "revid": "919662", "url": "https://it.wikipedia.org/wiki?curid=2622833", "title": "Nikolai Novosjolov", "text": ""}
{"id": "2622836", "revid": "767487", "url": "https://it.wikipedia.org/wiki?curid=2622836", "title": "Meelis Loit", "text": ""}
{"id": "2622838", "revid": "729019", "url": "https://it.wikipedia.org/wiki?curid=2622838", "title": "Myasishchev M-34", "text": "Il Myasishchev M-34 fu un bombardiere sviluppato in Unione Sovietica dall'OKB-23 diretto da Vladimir Michajlovi\u010d Mjasi\u0161\u010dev nei primi anni cinquanta e rimasto alla stadio progettuale.\nTecnica.\nL'M-34 venne progettato successivamente al Myasishchev M-32, la cui progettazione, iniziata nel 1952, rappresent\u00f2 il primo tentativo degli uomini di Mjasi\u0161\u010dev di sviluppare un aereo a reazione. Si trattava di un aereo da bombardamento con ala alta a freccia ed impennaggi convenzionali a singola deriva.\nL'impianto propulsivo previsto era costituito da turbogetti, sistemati in due gondole sotto le ali. Questi avrebbero dovuto mettere in grado l'M-34 di volare a velocit\u00e0 supersoniche, a una quota di 19.350 metri. L'autonomia prevista era di 8.700\u00a0km.\nL'aereo, sviluppato come equipaggiamento della Voenno-vozdu\u0161nye, l'aeronautica militare sovietica, non super\u00f2 mai la fase di sviluppo preliminare rimanendo solamente come progetto mai realizzato."}
{"id": "2622839", "revid": "21880", "url": "https://it.wikipedia.org/wiki?curid=2622839", "title": "Thelephora terrestris", "text": "\"Thelephora terrestris\" Ehrh., Pl. Crypt. Linn. Exsicc.: no. 178 (1787).\nCarpoforo.\nLargo fino a 8\u00a0cm, color bruno ruggine o marrone.\nImenio.\nRugoso, zigrinato, di colore bruno scuro.\nHabitat.\nFruttifica nell'humus delle brughiere, presso tronchi di conifere e latifoglie.\nCommestibilit\u00e0.\nNon commestibile."}
{"id": "2622849", "revid": "124390161", "url": "https://it.wikipedia.org/wiki?curid=2622849", "title": "Cristiana Cascioli", "text": "Palmar\u00e8s.\nIn carriera ha ottenuto i seguenti risultati:"}
{"id": "2622852", "revid": "767487", "url": "https://it.wikipedia.org/wiki?curid=2622852", "title": "Sergej Vaht", "text": ""}
{"id": "2622853", "revid": "1543377", "url": "https://it.wikipedia.org/wiki?curid=2622853", "title": "Gennaro Maria Sarnelli", "text": "\u00c8 stato un sacerdote appartenente alla Congregazione del Santissimo Redentore.\nIl 12 maggio 1996 \u00e8 stato proclamato beato da papa Giovanni Paolo II.\nBiografia.\nFiglio del barone di Ciorani Angelo Sarnelli e della baronessa Caterina Scoppa, quartogenito di otto fratelli e sorelle, nacque nel palazzo di famiglia acquistato da Don Girolamo Sarnelli dall'amico vicer\u00e9 cardinale Zapata nell'odierna piazza Trieste e Trento (palazzo del Cardinale Zapata) di Napoli.\nAll'et\u00e0 di 14 anni manifest\u00f2 la sua volont\u00e0 di diventare gesuita, ma ricevuto il parere contrario dal padre, sempre su indicazione dello stesso, scelse gli studi giurisprudenziali.\nLaureatosi nel 1722 \"in utroque iure\", esercit\u00f2 la professione fino all'anno 1728 insieme all'avvocato Alfonso Maria de' Liguori, che conobbe frequentando il casale di Chiaiano dove la sua famiglia aveva notevoli possedimenti. Il casale era contiguo a quello di Marianella, luogo natio di Alfonso Maria de' Liguori, con il quale condivideva la passione per il servizio agli ammalati nell'Ospedale di Santa Maria del Popolo, detto anche \u00abdegli Incurabili\u00bb.\nVerso la fine dell'anno 1728 abbandon\u00f2 la professione di avvocato e inizi\u00f2 il suo cammino verso la carriera ecclesiastica. Nel mese di settembre dello stesso anno divent\u00f2 seminarista a Napoli, e venne incaricato di svolgere le mansioni di chierico nella parrocchia di Sant'Anna di Palazzo.\nNegli anni successivi inizi\u00f2 gli studi che lo portarono al noviziato nella Congregazione delle Missioni Apostoliche, conclusosi con esito positivo il 28 maggio 1731. Fu ordinato presbitero l'8 luglio 1732.\nDopo l'ordinazione, fu nominato responsabile della catechesi nella parrocchia dei Santi Francesco e Matteo, dal cardinale Pignatelli, a Napoli. Qui inizi\u00f2 l'opera di recupero e prevenzione contro la prostituzione tra le giovani ragazze.\nIl 9 novembre 1732, anno in cui Sarnelli fu ordinato presbitero, l'amico e vecchio compagno avvocato Alfonso de' Liguori fondava la Congregazione del Santissimo Redentore.\nLa casa madre della congregazione sorse proprio nel palazzo baronale di Ciorani, che il barone Angelo Sarnelli don\u00f2 su richiesta del figlio Gennaro, il quale ricordava al padre come anche un loro avo, don Girolamo Sarnelli, avrebbe voluto donare quelle terre ai padri Camaldolesi per la realizzazione di un convento.\nSarnelli, a causa di impegni precedentemente presi, non pot\u00e9 seguire l'amico all'interno della congregazione fin dalla fondazione, ma divenne sostenitore del progetto. \nNel giugno del 1733, Alfonso Maria rimase solo nella sua congregazione nella citt\u00e0 di Scala e Sarnelli decise di entrare a far parte della comunit\u00e0 redentorista per aiutare l'amico nella sua missione, pur continuando a restare membro delle Missioni Apostoliche. \nDa questa unione seguirono una serie di missioni in vari paesi della Campania.\nTra le altre attivit\u00e0 portate avanti dal Sarnelli, dall'anno 1736, vi sono iniziative a favore dei \u00abfacchinelli\u00bb, cio\u00e8 i minori sfruttati per il lavoro, la fondazione della casa redentorista di Liberi (Caserta), campagne contro la bestemmia, l'evangelizzazione dei laici, la formazione spirituale dei fanciulli e una missione permanente all'interno dei sobborghi napoletani.\nMor\u00ec il 30 giugno 1744 a Napoli, all'et\u00e0 di 41 anni. Fu sepolto nella parrocchia di Santa Maria dell'Aiuto e poi trasferito nella casa dei redentoristi di Ciorani.\nCulto.\nNel 1861 inizi\u00f2 la causa di canonizzazione, e il 2 dicembre 1906 papa Pio X lo proclam\u00f2 venerabile. Il 12 maggio 1996, in piazza San Pietro a Roma, papa Giovanni Paolo II lo ha proclamato beato, ricordandone l'intenso impegno missionario verso i poveri e l'attivit\u00e0 di studioso e scrittore.\nOpere.\nSarnelli produsse numerosi scritti, in massima parte pubblicati postumi: le opere sono state raccolte in 13 volumi pubblicati in Napoli fra il 1848 e il 1851."}
{"id": "2622854", "revid": "1226", "url": "https://it.wikipedia.org/wiki?curid=2622854", "title": "Mercato editoriale", "text": ""}
{"id": "2622855", "revid": "767487", "url": "https://it.wikipedia.org/wiki?curid=2622855", "title": "Basil Hoffmann", "text": ""}
{"id": "2622858", "revid": "101286076", "url": "https://it.wikipedia.org/wiki?curid=2622858", "title": "Oliver L\u00fccke", "text": "Palmar\u00e8s.\nIn carriera ha conseguito i seguenti risultati:"}
{"id": "2622862", "revid": "547992", "url": "https://it.wikipedia.org/wiki?curid=2622862", "title": "Proculo Verginio Tricosto Rutilo", "text": "Biografia.\nProculo Verginio apparteneva al ramo Tricosto della nobile \"gens\" Verginia, un'antica \"gens\" patrizia dell'antica Roma. Era il padre di Tito Verginio Tricosto Rutilo, console nel 479 a.C. e di Aulo Verginio Tricosto Rutilo console nel 476 a.C.\nProculo Verginio venne eletto console nel 486 a.C. insieme a Spurio Cassio Vecellino, che era al suo terzo mandato.\nDurante il suo consolato fu alla testa dell'esercito in guerra contro gli Equi, che si erano rifugiati nelle loro citt\u00e0 fortificate, ne devast\u00f2 le terre senza incontrare resistenza e ritorn\u00f2 infine in patria.\nNel frattempo il collega Spurio Cassio, sconfitti gli Ernici, con un trattato annesse a Roma i due terzi del loro territorio e propose di distribuirlo, insieme a parte delle terre demaniali detenute abusivamente dalla gente patrizia, ai Latini e ai plebei.\nProculo Verginio fu uno dei pi\u00f9 forti oppositori alla proposte di legge del collega console Cassio, la \"lex Cassia agraria\", per la quale le terre del demanio pubblico di Roma, andassero divise tra i cittadini di Roma, e quelli degli alleati Latini ed Ernici.\nProculo Verginio fu il console che consacr\u00f2 il tempio della Fortuna Muliebre, eretto a ricordo della delegazione di donne che convinse Coriolano a desistere dalla guerra contro Roma."}
{"id": "2622863", "revid": "767487", "url": "https://it.wikipedia.org/wiki?curid=2622863", "title": "Tomasz Ciep\u0142y", "text": "Palmar\u00e8s.\nIn carriera ha conseguito i seguenti risultati:"}
{"id": "2622868", "revid": "599013", "url": "https://it.wikipedia.org/wiki?curid=2622868", "title": "Ra\u00fal Perojo", "text": "Palmar\u00e8s.\nIn carriera ha conseguito i seguenti risultati:"}
{"id": "2622869", "revid": "152625", "url": "https://it.wikipedia.org/wiki?curid=2622869", "title": "Olvido Gara", "text": ""}
{"id": "2622870", "revid": "56620", "url": "https://it.wikipedia.org/wiki?curid=2622870", "title": "My Uncle Oswald", "text": "My Uncle Oswald \u00e8 un romanzo per adulti scritto da Roald Dahl e pubblicato nel 1979.\nProtagonista della storia \u00e8 lo zio Oswald, personaggio apparso in precedenza nei racconti brevi \"The Visitor\" e \"Bitch\", contenuti nel libro Switch Bitch dello stesso Dahl."}
{"id": "2622873", "revid": "599013", "url": "https://it.wikipedia.org/wiki?curid=2622873", "title": "Eddy Patterson", "text": ""}
{"id": "2622876", "revid": "1605", "url": "https://it.wikipedia.org/wiki?curid=2622876", "title": "Florian Zalomir", "text": ""}
{"id": "2622882", "revid": "111319", "url": "https://it.wikipedia.org/wiki?curid=2622882", "title": "Maria Isaksson", "text": ""}
{"id": "2622887", "revid": "1305772", "url": "https://it.wikipedia.org/wiki?curid=2622887", "title": "Tat'jana Fachrutdinova", "text": "Palmar\u00e8s.\nIn carriera ha conseguito i seguenti risultati:"}
{"id": "2622888", "revid": "2083974", "url": "https://it.wikipedia.org/wiki?curid=2622888", "title": "Butterflies &amp; Hurricanes", "text": "Butterflies &amp; Hurricanes \u00e8 un singolo del gruppo musicale britannico Muse, pubblicato il 20 settembre 2004 come quinto estratto dal terzo album in studio \"Absolution\".\nLa canzone.\nIl testo del brano \u00e8 ispirato all'effetto farfalla della teoria del caos che analizza come gli individui possono fare una differenza enorme con poco. Durante il bridge del brano Matthew Bellamy esegue un interludio di pianoforte, ispirato al compositore e pianista russo Rachmaninoff. Esistono diverse versioni del brano tra le quali la registrazione originale in studio con l'introduzione di cori ed effetti realizzati con il pianoforte. Durante l\"'Absolution Tour\" i Muse rielaborarono il brano adattandolo alla chitarra ed estendendo il bridge con un assolo di chitarra passando successivamente ad un filler molto basso, per permettere a Bellamy di passare dalla chitarra al pianoforte. La versione del singolo contiene sia la chitarra che il pianoforte ma l'assolo di chitarra viene ridotto, ottenendo cos\u00ec una riduzione dell'intermezzo e della lunghezza complessiva del brano (da 5:02 pass\u00f2 a 4:48). Inoltre la versione radiofonica esclude l'intero interludio eseguito al pianoforte, portando la canzone ad una durata di 4:20.\nIl CD singolo contiene un software per il missaggio, l\"'U-Myx Enhanced Section\" che permetteva ai fan di remixare a proprio piacimento il brano. Una volta realizzato il remix, si poteva caricarlo sul sito ufficiale del singolo per partecipare ad un concorso che permetteva di vincere un iPod mini, merchandising e memorabilie autografate del gruppo. Il lato B dell'edizione 7\" \u00e8 l'esecuzione dal vivo che i Muse eseguirono al Glastonbury Festival del 2004, evento in cui pochi minuti dopo il concerto il padre del batterista del gruppo Dominic Howard mor\u00ec per un attacco cardiaco.\nVideo musicale.\nIl videoclip del brano \u00e8 un alternarsi di filmati del gruppo che esegue il brano in diversi concerti tra i quali il Glastonbury Festival durante l\"'Absolution Tour\". Le immagini sono state rielaborate con colori sgargianti e palazzi in costruzione aggiunti digitalmente.\nCover.\nUna cover del brano \u00e8 stata eseguita in chiave pop dal pianista William Joseph ed inserita nel suo album \"Within\", pubblicato nel 2004.\nTracce.\nTesti di Matthew Bellamy, musiche di Matthew Bellamy, Dominic Howard e Chris Wolstenholme."}
{"id": "2622890", "revid": "1226", "url": "https://it.wikipedia.org/wiki?curid=2622890", "title": "Fantasy comico", "text": ""}
{"id": "2622891", "revid": "1305772", "url": "https://it.wikipedia.org/wiki?curid=2622891", "title": "Tabea Steffen", "text": "Palmar\u00e8s.\nIn carriera ha conseguito i seguenti risultati:"}
{"id": "2622894", "revid": "1305772", "url": "https://it.wikipedia.org/wiki?curid=2622894", "title": "Veronica Rossi", "text": "inizia a fare scherma nel 1984, seguendo le orme del fratello maggiore, presso la Scuola di Scherma della sua citt\u00e0, Pisa, fino l'ingresso nella squadra delle Fiamme Oro-Roma. Dalle prime gare dimostra uno spirito combattivo che la porta a vincere diversi titoli di campione d'Italia nelle varie categorie giovanili. Nel 1998 vince il Campionato del Mondo giovani a Valencia (Venezuela). Nel 2001 fa l'esordio nella rappresentativa della Nazionale maggiore ai Campionati del Mondo di Nimes, Francia. Partecipa ad altri 2 campionati del mondo (2002 e 2003), 3 campionati Europei e 2 Universiadi. Nel 2005 \u00e8 vincitrice di una medaglia di bronzo ai Giochi del Mediterraneo. Completano il suo palmar\u00e8s un argento alle olimpiadi militari e un argento a squadre ai mondiali militari, oltre a ben 17 titoli nazionali, fra giovanili e assoluti, individuali e a squadre. La sua arma \u00e8 la spada.\nPalmar\u00e8s.\nIn carriera ha conseguito i seguenti risultati:"}
{"id": "2622895", "revid": "1305772", "url": "https://it.wikipedia.org/wiki?curid=2622895", "title": "Missing You", "text": ""}
{"id": "2622897", "revid": "1632387", "url": "https://it.wikipedia.org/wiki?curid=2622897", "title": "Alaska y Dinarama", "text": "Alaska y Dinarama \u00e8 stato un gruppo musicale synth pop spagnolo, attivo dal 1982 al 1989.\nStoria.\nAlaska y Dinarama, formato da Olvido Gara (nome d'arte di Alaska), Ignacio \"Nacho\" Canut Guillen e Carlos Garcia Berlanga de Manrique, fu uno dei pi\u00f9 importanti gruppi spagnoli degli anni ottanta, tra i principali esponenti musicale della Movida Madrile\u00f1a grazie soprattutto alla cantante Alaska.\nHanno pubblicato in totale cinque album, pi\u00f9 due raccolte distribuite dopo la separazione del gruppo, tutti pubblicati dall'etichetta EMI.\nTra le canzoni pi\u00f9 importanti del gruppo sono \"Abracadabra\", \"\u00bfA Qui\u00e9n le Importa?\" e \"Ni T\u00fa Ni Nadie\"; di queste ultime ne sono anche state realizzate alcune cover da altri artisti.\nNel 1989, il gruppo, nato come evoluzione dei precedenti Kaka de Luxe e Alaska y los Pegamoides sempre da un accordo tra Alaska e Canut, cambia ulteriormente nominazione in Fangoria, gruppo tuttora presente sulle scene musicali."}
{"id": "2622900", "revid": "102630612", "url": "https://it.wikipedia.org/wiki?curid=2622900", "title": "Ol'ga Lobynceva", "text": ""}
{"id": "2622907", "revid": "767487", "url": "https://it.wikipedia.org/wiki?curid=2622907", "title": "Ann Marsh", "text": "Palmar\u00e8s.\nIn carriera ha conseguito i seguenti risultati:"}
{"id": "2622910", "revid": "436907", "url": "https://it.wikipedia.org/wiki?curid=2622910", "title": "Swept Away", "text": ""}
{"id": "2622911", "revid": "287204", "url": "https://it.wikipedia.org/wiki?curid=2622911", "title": "G\u00f6ran Wahlenberg", "text": "Biografia.\nWahlenberg si iscrisse all'Universit\u00e0 di Uppsala nel 1792, ricevette il dottorato in medicina nel 1806 e divenne professore di medicina e botanica nel 1829.\nIl lavoro principale di Wahlenberg fu nel campo della geografia delle piante e pubblic\u00f2, tra le altre cose, il \"Flora lapponica\" (1812) e altri lavori riguardanti la flora della Svezia settentrionale. Fu uno tra i primi maggiori scolari a contribuire alla tassonomia e alla geografia dei Monti Tatra durante la Monarchia asburgica, dove port\u00f2 avanti la ricerca nel 1813 (inoltre egli determin\u00f2 l'altitudine di queste montagne, ma venne smentito successivamente da Ludwig Greiner). Due tra le pi\u00f9 alte montagne delle Tatra, ora situate in Slovacchia, si chiamano \"Vy\u0161n\u00e9 Wahlenbergovo pleso\" (altezza 2.157 m) e \"Ni\u017en\u00e9 Wahlenbergovo pleso\" (2.053 m) in sua memoria.\nWahlenberg fu nominato membro dell'Accademia Reale Svedese delle Scienze nel 1808. Il fiore Wahlenbergia fu nominato dopo la sua morte. La nomenclatura standard Wahlenb. \u00e8 applicata alle specie descritte da lui.\nMor\u00ec a Uppsala."}
{"id": "2622920", "revid": "92723", "url": "https://it.wikipedia.org/wiki?curid=2622920", "title": "Natal'ja Makeeva", "text": "Palmar\u00e8s.\nIn carriera ha conseguito i seguenti risultati:"}
{"id": "2622922", "revid": "92723", "url": "https://it.wikipedia.org/wiki?curid=2622922", "title": "Irina Ba\u017eenova", "text": "Palmar\u00e8s.\nIn carriera ha conseguito i seguenti risultati:"}
{"id": "2622924", "revid": "287204", "url": "https://it.wikipedia.org/wiki?curid=2622924", "title": "Marco Bersanelli", "text": "Marco Bersanelli \u00e8 docente di Astrofisica e Meccanica all'Universit\u00e0 degli Studi di Milano e collaboratore presso IASF, Istituto Nazionale di Astrofisica. Nel periodo 1986-1995 \u00e8 Visiting Researcher al Lawrence Berkeley National Laboratory presso l'Universit\u00e0 della California, Berkeley; qui collabora con il gruppo del premio Nobel per la fisica G. F. Smoot. Si occupa di cosmologia osservativa, in particolare dell'osservazione dell'universo primordiale attraverso il Fondo Cosmico di Microonde. Ha partecipato a due spedizioni scientifiche al Polo Sud e collabora con l'Agenzia Spaziale Europea. \u00c8 fra i principali responsabili scientifici della missione spaziale Planck dell'ESA, lanciata nel 2009, i cui risultati (rilasciati nel 2013 e nel 2015) hanno permesso di stimare con precisione senza precedenti i principali parametri cosmologici. \u00c8 Deputy PI e Instrument Scientist di Planck-LFI, uno dei due strumenti a bordo del satellite. Nel periodo 2018-2020 il team di ricercatori di cui \u00e8 a capo ha avuto un ruolo fondamentale nel progetto finanziato dall'UE, BeyondPlanck, volto a sviluppare un nuovo sistema di analisi del CMB, poi applicato con successo ai dati di Planck-LFI.\nVita privata.\n\u00c8 sposato con la moglie Antonella (1962), da cui ha avuto 3 figli: Matteo (1987); Ilaria (1988); e Sofia (1993). E' credente e fa parte del movimento CL (Comunione e liberazione).\nIncarichi di rilievo.\nHa partecipato a numerevoli comitati di valutazione tecnico-scientifica presso le pi\u00f9 grandi agenzie mondali attive nel settore spaziale: ASI; NASA; Agence Nationale de la Recherche, JSPS, CONICYT, assumendo spesso ruoli chiave nell'assunzione di personale altamente specializzato in molti paesi europei, oltre a Stati Uniti e Giappone. \u00c8 stato membro del consiglio europea della ricerca (ERC).\nCarriera.\nNel 1986 si laurea in Fisica all'Universit\u00e0 degli Studi di Milano con relatore il prof.Giorgio Sironi. Successivamente \u00e8 Visiting Scholar presso Lawrence Berkeley National Laboratory, University of California, Berkeley fino al 1990 e poi Visiting Researcher fino al 1995. \u00c8 in questo periodo che collabora con il futuro Nobel George Smoot. Nel mentre continua ad essere ricercatore presso l'Istituto di Fisica Cosmica e Tecnologie Relative (IFCTR), CNR, Milano, per poi diventarne Senior Researcher. Nel 2000 viene ordinato professore associato di Fisica Sperimentale, Dipartimento di Fisica, Universit\u00e0 degli Studi di Milano, di cui diviene professore ordinario nel 2006, dirigendo il gruppo di cosmologia osservativa del dipartimento.\nPubblicazioni.\nMarco Bersanelli \u00e8 autore di oltre 400 articoli, pi\u00f9 di 300 dei quali pubblicati nelle principali riviste specializzate nel campo dell'astrofisica e della cosmologia (Astronomy &amp; Astrophysics, The Astrophysical Journal, The Astronomical Journal, JCAP, Monthly Notice of the Royal Astron. Soc., Astrophysical Letters &amp; Comm.) E riviste con referee sperimentali (IEEE, Experimental Astronomy, JINST). Indice H: 96; Citazioni:&gt; 54500. M.B. \u00e8 autore di numerosi Atti di Conferenze e Note Tecniche, alcune delle quali sono state fondamentali per lo sviluppo dell'hardware per la missione Planck. M.B. \u00e8 stato referee per numerose riviste internazionali. Dal 2013 fa parte dell'Editorial Board of Journal of Instrumentation (JINST)."}
{"id": "2622928", "revid": "353649", "url": "https://it.wikipedia.org/wiki?curid=2622928", "title": "Elizaveta Gorst", "text": "Palmar\u00e8s.\nIn carriera ha conseguito i seguenti risultati:"}
{"id": "2622931", "revid": "767487", "url": "https://it.wikipedia.org/wiki?curid=2622931", "title": "Puerto Santa Cruz", "text": "Puerto Santa Cruz \u00e8 un comune (\"municipio\" in spagnolo) dell'Argentina, appartenente alla provincia di Santa Cruz, nel dipartimento di Corpen Aike.\nLa citt\u00e0, fondata il 20 gennaio 1908, \u00e8 posta sulle rive dell'estuario del \"r\u00edo Santa Cruz\", a 40\u00a0km dalla citt\u00e0 di Comandante Luis Piedra Buena.\nIn base al censimento del 2001, nel territorio comunale dimorano 3.397 abitanti, con un incremento del 18,8% rispetto al censimento precedente (1991)."}
{"id": "2622934", "revid": "1605", "url": "https://it.wikipedia.org/wiki?curid=2622934", "title": "Andrea Pelei", "text": ""}
{"id": "2622936", "revid": "287204", "url": "https://it.wikipedia.org/wiki?curid=2622936", "title": "Samuel Duran", "text": "Carriera.\nDuran debutt\u00f2 come professionista nel 1990, uscendo trionfante per KO alla 5\u00aa ripresa da un match contro il thailandese Saming Kiatpech. Dopo aver perso i successivi tre incontri, inizi\u00f2 una serie di vittorie consecutive, compresa una vittoria contro il giovane Gerry Pe\u00f1alosa (19-0-1)."}
{"id": "2622940", "revid": "287204", "url": "https://it.wikipedia.org/wiki?curid=2622940", "title": "Mario (album)", "text": ""}
{"id": "2622941", "revid": "834", "url": "https://it.wikipedia.org/wiki?curid=2622941", "title": "Mario (album Camaleunti)", "text": ""}
{"id": "2622942", "revid": "110157", "url": "https://it.wikipedia.org/wiki?curid=2622942", "title": "Neurofibromina 1", "text": "La neurofibromina 1 \u00e8 una proteina codificata negli esseri umani dal gene oncosoppressore \"NF1\", che regola negativamente l'attivit\u00e0 di Ras. Mutazioni del gene NF1 sono associate alla neurofibromatosi di tipo 1, anche chiamata malattia di von Recklinghausen. La neurofibromina \u00e8 altamente omologa alla famiglia delle GAP (GTP Activating Protein).\nLa sua funzione \u00e8 quella di velocizzare l'idrolisi di GTP a GDP e quindi di inattivare Ras."}
{"id": "2622945", "revid": "1605", "url": "https://it.wikipedia.org/wiki?curid=2622945", "title": "Irina Draghici", "text": ""}
{"id": "2622948", "revid": "767487", "url": "https://it.wikipedia.org/wiki?curid=2622948", "title": "Sabine Thieltges", "text": ""}
{"id": "2622952", "revid": "767487", "url": "https://it.wikipedia.org/wiki?curid=2622952", "title": "Doren Haentsch", "text": ""}
{"id": "2622953", "revid": "599013", "url": "https://it.wikipedia.org/wiki?curid=2622953", "title": "Stefanie Kubissa", "text": ""}
{"id": "2622963", "revid": "287204", "url": "https://it.wikipedia.org/wiki?curid=2622963", "title": "Juan Alberto Rosas", "text": "Soprannominato \"\"The Monster\" o \"El Topo\"\", ha attualmente un record di 30-5 (25 KO).\nCarriera.\nHa debuttato come professionista il 23 marzo 2001 e ha vinto i suoi primi 25 incontri."}
{"id": "2622964", "revid": "118992762", "url": "https://it.wikipedia.org/wiki?curid=2622964", "title": "Berliner Fu\u00dfballclub Dynamo 1986-1987", "text": "La pagina raccoglie i dati riguardanti la Dinamo Berlino nelle competizioni ufficiali della stagione 1986-1987.\nStagione.\nAl termine della stagione 1986-87 la Dinamo Berlino si conferm\u00f2 per la nona volta consecutiva campione della Germania Est, guadagnando il titolo in anticipo rispetto alla fine del campionato, e concludendo con sei punti di vantaggio sulla seconda classificata. Trascinatori della squadra in quella stagione furono Frank Pastor (capocannoniere del torneo con 17 reti), il nuovo acquisto Thomas Doll e Andreas Thom. Poco degne di nota le prestazioni in coppa nazionale (dove fu eliminata al secondo turno) e in Coppa dei Campioni, dove fu fermata agli ottavi di finale dal Br\u00f8ndby.\nMaglie e sponsor.\nViene confermato il completo introdotto nel corso della stagione precedente, interamente amaranto con la maglia ornata da righe oblique pi\u00f9 chiare. A questa divisa se ne affianca una simile a quella tradizionale, con l'aggiunta di alcune righe orizzontali sulla maglia. Nessuna modifica di rilievo per la divisa da trasferta, in cui calzoncini e calzettoni divengono amaranto.\nOrganigramma societario.\nArea direttiva:\nArea tecnica:"}
{"id": "2622970", "revid": "1543377", "url": "https://it.wikipedia.org/wiki?curid=2622970", "title": "Cardini (azienda)", "text": "La Cardini \u00e8 stata una fabbrica specializzata nella lavorazione di lamiere metalliche prima e nella produzione di giocattoli poi, attiva ad Omegna (all'epoca in provincia di Novara, oggi del VCO), fondata nel 1916.\nLa fama \u00e8 legata soprattutto all'attivit\u00e0 nel settore dei giocattoli, svolta dall'azienda tra il 1922 e il 1928.\nI giocattoli in latta.\nLa lavorazione della latta per la produzione di giocattoli ebbe in Italia un periodo fortunato negli anni venti, sull'onda della moda gi\u00e0 diffusa all'estero.\nSi trattava di uno dei primi veri modelli di produzione seriale dei giocattoli, permesso dalla diffusione massiccia delle tecniche di produzione seriale della lamiera a partire dalla seconda met\u00e0 del Ottocento. Il metallo veniva litografato a colori, formato in stampo e piegato per realizzare automodelli, trenini ecc.\nMolte aziende che si affacciavano al settore del giocattolo erano in realt\u00e0 aziende specializzate in altre lavorazioni che condividevano la medesima tecnologia, come la Metalgraf di Milano, specializzata in piccoli imballaggi metallici e competitrice diretta della Cardini.\nL'attivit\u00e0 e la chiusura.\nI prodotti venivano venduti in scatole di cartone, esse stesse erano parte del giocattolo e rappresentavano i fondali o gli edifici necessari per completare il gioco. La Cardini affid\u00f2 il compito di eseguire le illustrazioni per le scatole ad Attilio Mussino, disegnatore del Corriere dei Piccoli. Proprio sul \"Corrierino\" la Cardini era molto attiva con pubblicit\u00e0 mirate al pubblico giovane e ispirate allo stile americano.\nL'azienda produsse tredici modelli, che spaziavano da locomotive a dirigibili, automobili, tram, giostre, navi e aeroplani. Nonostante la qualit\u00e0 dei materiali fosse molto inferiore rispetto a quelli usati dalle pi\u00f9 blasonate case europee, la qualit\u00e0 dei dettagli e dei disegni era di primissimo livello.\nAlla fine degli anni venti la Cardini fu colpita dalla crisi economica e chiuse: lo stabilimento venne acquistato dalla Carello S.p.A. di Torino, che la riconvert\u00ec alla produzione di accessori per il fiorente mercato automobilistico.\nLa collezione.\nUna collezione completa dei tredici esemplari prodotti dalla Cardini \u00e8 conservata presso il Museo del giocattolo e del bambino di Santo Stefano Lodigiano.\nI pezzi Cardini oggi sono preziosi oggetti da collezionismo, valutati alcune centinaia di euro.\nI modelli prodotti sono:\nNote.\ni giocattoli prodotti dalla Cardini sono solo 13: quattro giostre, quattro auto, una cucina, un tram, una locomotiva, una motonave e un autobus.\nAeroplano con Hanger\nCorsa dei cavalli con tribune e pista\nGiostra volante con baraccone\nGiostra con dirigibili e hangar\nAuto Limousine 500\nAuto Torpedo 50 HP\nAuto da corsa\nAuto Camion 18 BL\nCucina a gas\nTram elettrico con rimessa\nLocomotiva con tunnel\nMotonave con porto\nAutobus con volante di guida"}
{"id": "2622979", "revid": "1605", "url": "https://it.wikipedia.org/wiki?curid=2622979", "title": "Ana Branza", "text": ""}
{"id": "2622990", "revid": "124973005", "url": "https://it.wikipedia.org/wiki?curid=2622990", "title": "Piero Calamandrei", "text": "Biografia.\nEra il figlio di Rodolfo Calamandrei, professore universitario di sentimenti mazziniani e deputato repubblicano per un breve periodo agli inizi del '900. e di Laudomia Pimpinelli.\nOrigini e formazione.\nAllievo del giurista Carlo Lessona si laure\u00f2 in Giurisprudenza all'Universit\u00e0 di Pisa nel 1912. Si trasfer\u00ec quindi a Roma dove dal dicembre 1914 inizi\u00f2 a frequentare Giuseppe Chiovenda e partecip\u00f2 a vari concorsi universitari finch\u00e9 nel 1915 fu nominato professore di procedura civile all'Universit\u00e0 di Messina. Successivamente (nel 1918) fu chiamato all'Universit\u00e0 di Modena per poi passare a quella di Siena diventandone ordinario nel 1919 in seguito alla morte di Lessona. Della commissione incaricata a valutarne le capacit\u00e0 faceva parte il giurista Alfredo Rocco. Infine, nel 1924, scelse di passare alla nuova facolt\u00e0 giuridica di Firenze, dove ha tenuto fino alla morte la cattedra di diritto processuale civile.\nPrese parte alla prima guerra mondiale come ufficiale volontario nel 218\u00ba reggimento di fanteria; ne usc\u00ec col grado di capitano e fu successivamente promosso tenente colonnello, ma prefer\u00ec lasciare l'esercito per proseguire la propria carriera accademica.\nIl ventennio fascista e l'attivit\u00e0 di giurista.\nQuando nel 1924 fu istituita la Commissione per la riforma dei codici, Calamandrei fu inserito nella sottocommissione incaricata di riformare il codice di procedura penale. La commissione termin\u00f2 il proprio compito nel 1926, ma le proposte rimasero sulla carta.\nPartecip\u00f2, insieme a Dino Vannucci, Ernesto Rossi, Carlo Rosselli e Nello Rosselli alla formazione di \"Italia libera\", un gruppo clandestino di ispirazione repubblicana e antifascista. Dopo il delitto Matteotti entr\u00f2 a far parte del movimento \"Unione Nazionale\", un partito liberale e antifascista fondato da Giovanni Amendola, entrando nel consiglio direttivo. Nel 1925 sottoscrisse il Manifesto degli intellettuali antifascisti di Benedetto Croce. Durante il ventennio fascista fu uno dei pochissimi professori e avvocati a non chiedere la tessera del Partito Nazionale Fascista e collabor\u00f2 con la testata \"Non Mollare\". Nel 1931, per mantenere la cattedra universitaria, giur\u00f2 fedelt\u00e0 al regime fascista. Calamandrei firm\u00f2 perch\u00e9 considerava l'insegnamento \"il suo posto di combattimento\", ma quella sottomissione gli coster\u00e0 \"l'animo straziato\".\nNegli anni seguenti vi furono altri tentativi da parte dei ministri Pietro De Francisci prima e del nuovo ministro Arrigo Solmi di riformare i codici ma non ebbero sviluppo pratico. Nel 1939 divenne nuovo ministro di Grazia e Giustizia il bolognese Dino Grandi che riprese in mano l'idea di riformare i codici. Grandi affid\u00f2 subito l'incarico al magistrato Leopoldo Conforti e decise inoltre di coinvolgere in maniera diretta i pi\u00f9 importanti studiosi di procedura civile dell'epoca che erano Enrico Redenti, Francesco Carnelutti e Calamandrei. Il 16 ottobre 1939 il ministro Grandi in un celebre discorso indic\u00f2 quali fossero le linee in base alle quali avrebbe dovuto svolgersi la riforma dei codici poi tramite il suo capo gabinetto richiese il parere dello stesso Calamandrei il quale svolse una relazione prettamente tecnica mentre il 13 novembre tutti e tre i giuristi furono invitati ad esprimere il proprio parere sul precedente lavoro di riforma effettuato da Conforti. Calamandrei fu poi invitato insieme a Carnelutti e Redenti ad una riunione insieme con il ministro Grandi che si tenne tra il 18 e il 21 dicembre.\nNel corso del 1940 Grandi, nel frattempo diventato Presidente della Camera dei fasci e delle corporazioni decise di privilegiare il rapporto con lo stesso Calamandrei che infatti convoc\u00f2 il 26 aprile 1940. In questa occasione, come lo stesso Calamandrei annot\u00f2 sul proprio diario, Grandi gli rifer\u00ec di un colloquio avuto con Mussolini in cui gli aveva detto che dei tre giuristi coinvolti nel progetto \"il pi\u00f9 fascista \u00e8 il non fascista Calamandrei\", Calamandrei perplesso domand\u00f2 \"Tutto sta a vedere che significato Lei d\u00e0 alla parola fascista\", ma Grandi lo tranquillizz\u00f2 replicando \"In senso buono\" allora Calamandrei rispose \"Allora me ne compiaccio\". All'inizio della seconda guerra mondiale Calamandrei fu richiamato al fronte ma ottenne una dispensa per intervento di Grandi che lo aveva incaricato nel frattempo di svolgere l'ultima revisione del codice di procedura civile.\nNella relazione preparata per il Re, Calamandrei espose come nel nuovo codice di procedura civile fossero presenti i principi legislativi cui si erano ispirati e come le pi\u00f9 importanti innovazioni di quei principi avessero trovato attuazione. Calamandrei indic\u00f2 inoltre come propria fonte di ispirazione il giurista Giuseppe Chiovenda. Il nuovo codice di procedura civile fu promulgato il 28 ottobre 1940 ed entr\u00f2 definitivamente in vigore il 21 aprile 1942. Per il proprio lavoro subito dopo la promulgazione del codice Calamandrei fu decorato dallo stesso ministro Grandi con le insegne di cavaliere di Gran Croce. Il codice di procedura civile emanato nel 1942 \u00e8 in parte ancora in vigore in Italia. Nel 1941 il \"Centro di studi giuridici\" lo coinvolse nel progetto di pubblicare cinque volumi sul pensiero giuridico italiano e il suo intervento intitolato \"Gli studi di diritto processuale civile in Italia nel Ventennio fascista\" fu inserito nel primo volume della collana.\nCalamandrei partecip\u00f2 anche ai lavori preparatori per il nuovo codice civile di cui partecip\u00f2 attivamente alla stesura del VI libro. Si dimise da professore universitario per non sottoscrivere una lettera di sottomissione al duce che gli venne chiesta dal rettore del tempo.\nI lavori sul nuovo codice di procedura civile.\nSecondo lo stesso Calamandrei, nel nuovo codice di procedura civile trovano formulazione legislativa gli insegnamenti fondamentali della scuola di Chiovenda. A riprova di ci\u00f2, Alessandro Galante Garrone (\"Calamandrei\", Garzanti 1987) evidenzi\u00f2 che la relazione del Guardasigilli al Re, scritta in uno stile inconfondibilmente scorrevole e piano, \u00e8 opera dello stesso Calamandrei. E immediatamente dopo l'entrata in vigore del codice, Conforti in alcuni scritti giuridici e lo stesso Grandi nel suo epistolario con Calamandrei affermarono in maniera esplicita di essersi richiamati all'insegnamento di Giuseppe Chiovenda.\nSecondo rielaborazioni pi\u00f9 recenti (vedi a proposito \"Piero Calamandrei e la procedura civile, miti leggende interpretazione documenti\" di Franco Cipriani, Edizioni Scientifiche Italiane 2007), il codice di procedura civile non aveva nulla di chiovendiano (Calamandrei sarebbe stato addirittura avversario di Giuseppe Chiovenda), poich\u00e9 era un codice autoritario, tipico frutto di un regime liberticida. Autoritario soprattutto per quanto riguarda l'autorit\u00e0 del giudice, concetto dietro cui si nascondeva il forte autoritarismo e l'inquisitoriet\u00e0 della figura del magistrato nella conduzione del processo (in particolare in fatto di ammissione delle prove), che riprendeva con pochissime modifiche la bozza Solmi del 1939. Da guardasigilli, lo storico del diritto Arrigo Solmi aveva portato avanti i lavori sul codice di procedura civile avvalendosi di una commissione cui l'unico membro proveniente dal mondo accademico era Redenti. In pratica i lavori furono portati avanti senza l'ausilio della dottrina, che rispose in maniera molto critica alle opzioni autoritarie insite in quella bozza.\nAd esempio lo stesso Calamandrei fu molto critico rispetto ad essa, ma solo sul piano tecnico, sapendo di non poter contrastare il fascismo sul piano dei principi. Grandi, che succedette a Solmi nel 1939 ed era un fine politico, si avvalse principalmente dell'apporto di Carnelutti e Calamandrei, che insieme a Redenti erano gli esponenti pi\u00f9 autorevoli della scienza processualcivilistica del tempo. Sempre secondo Cipriani, Calamandrei sarebbe stato l'unico ad accettare di buon grado la collaborazione, probabilmente pensando che fosse l'unico modo per influire sulla bozza del codice e arginare le tendenze autoritarie che Grandi, avendo l'obiettivo di rielaborare con poche modifiche la bozza Solmi, stava imprimendo alla riforma. Calamandrei tent\u00f2 di sabotare l'operazione con sottili proposte tese a neutralizzare l'autoritarismo del codice, ma con risultati marginali. A quel punto, prov\u00f2 a creare una base ideologica per il codice nella relazione al Re, puntando sui principi di Chiovenda (quest'ultimo, evento unico, \u00e8 citato ben sette volte nella relazione al re, mentre sono spariti i riferimenti a Lodovico Mortara, probabilmente espunti dallo stesso Grandi), in verit\u00e0 del tutto assenti nel codice, o inserendo idee che in realt\u00e0 non erano state accolte nel nuovo testo.\nLa tesi secondo la quale il codice di procedura civile del 1942 sarebbe stato un codice \"chiovendiano\" riusc\u00ec a influenzare tutta la dottrina successiva, fino ai giorni nostri. Tant'\u00e8 che la \"novella\" con cui nel 1950 il codice fu allineato su principi del testo previgente fu accolta dai processualisti vicini a Calamandrei come una vera e propria \"controriforma\".\nLa seconda guerra mondiale.\nContrario all'ingresso dell'Italia nella seconda guerra mondiale a fianco della Germania, nel 1941 ader\u00ec al movimento \"Giustizia e Libert\u00e0\" e un anno dopo fu tra i fondatori del Partito d'Azione insieme a Ferruccio Parri, Ugo La Malfa e altri. In questo periodo (1939-1945) tenne un diario, pubblicato nel 1982.\nNel maggio 1943 Calamandrei - accusato di disfattismo da un suo collega appena rientrato dal fronte - fu convocato in questura per un interrogatorio. Calamandrei neg\u00f2 gli addebiti e interess\u00f2 del fatto il nuovo ministro di Grazia e Giustizia Alfredo De Marsico, che gli garant\u00ec protezione presso lo stesso Mussolini. Lo stesso Arrigo Serpieri, rettore dell'Universit\u00e0 di Firenze, il 17 maggio invi\u00f2 anch'esso una lettera al ministero dell'educazione nazionale, invitando il Ministro a non prendere decisioni affrettate nel caso relativo a Calamandrei.\nIl 31 agosto 1943, subito dopo la caduta del fascismo, fu nominato Rettore dell'Universit\u00e0 di Firenze, ma dopo l'armistizio dell'8 settembre 1943 precauzionalmente lasci\u00f2 Firenze, trasferendosi prima a Treggiaia e successivamente dimettendosi da Rettore il 2 ottobre. In seguito si trasfer\u00ec a Collicello Umbro dove rimase fino alla liberazione di Roma. Dopo la liberazione di Firenze ritorn\u00f2 nella sua citt\u00e0 nell'estate e riprese nel settembre successivo ad esercitare il suo ruolo di rettore dell'Universit\u00e0. Nel frattempo era anche stato colpito da mandato di cattura da parte delle autorit\u00e0 della Repubblica Sociale Italiana. Suo figlio Franco fu un partigiano attivo durante questo periodo, nel Partito Comunista Italiano. Calamandrei fu inoltre autore di numerose poesie ed epigrafi celebrative del mito della resistenza.\nIl dopoguerra e l'attivit\u00e0 politica.\nNel 1945 fu nominato membro della Consulta Nazionale in rappresentanza del Partito d'Azione e successivamente venne eletto all'Assemblea Costituente. Partecip\u00f2 attivamente ai lavori parlamentari come componente della Giunta delle elezioni della commissione d'inchiesta e della Commissione per la Costituzione italiana. I suoi interventi nei dibattiti dell'Assemblea ebbero larga risonanza: specialmente i suoi discorsi sul piano generale della Costituzione, sui Patti lateranensi, sulla indissolubilit\u00e0 del matrimonio, sul potere giudiziario.\nCalamandrei propose una repubblica presidenziale con \"pesi e contrappesi\", come negli Stati Uniti, o un sistema di premierato sul modello Westminster britannico, per evitare la debolezza dei governi, come si verific\u00f2 poi puntualmente durante la storia della repubblica, e, allo stesso tempo, impedire la deriva autoritaria insita sia nel troppo potere, sia nel disordine delle istituzioni, come era avvenuto col fascismo. Retrospettivamente, fu suo il giudizio sulla Costituzione \"tripartitica\", \"di compromesso\", nella quale le forze di destra per compensare quelle di sinistra per \"una rivoluzione mancata\" concessero loro \"una rivoluzione promessa\". Nonostante ci\u00f2, difese sempre la repubblica parlamentare e la Costituzione, cos\u00ec come erano uscite dal dibattito democratico nella Costituente.\nNel gennaio del 1945 a Firenze Calamandrei fond\u00f2 l'Associazione Federalisti Europei insieme ad altri importanti personalit\u00e0 tra cui Corrado Tumiati, Giacomo Devoto, Paride Baccarini e Enzo Enriques Agnoletti.\nQuando il Partito d'Azione si sciolse, entr\u00f2 a far parte del Partito Socialista Democratico Italiano, con cui fu eletto deputato nel 1948. Definito da \"The Economist\" come \"the most impressive private member in the House\", fu contrario alla \u00ablegge truffa\u00bb: quando fu votata anche con l'appoggio del suo partito, fond\u00f2 dapprima il movimento politico Autonomia Socialista e, nel 1953, prese parte alla fondazione del movimento di \"Unit\u00e0 Popolare\" con il vecchio amico Ferruccio Parri: nonostante l'esiguo risultato ottenuto, ci\u00f2 fu decisivo affinch\u00e9 la Democrazia Cristiana e i partiti suoi alleati non raggiungessero la percentuale di voti richiesta dalla nuova legge per far scattare il premio di maggioranza.\nAvvocato di fama, fu presidente del Consiglio Nazionale Forense dal 1946 alla morte. Accademico dei Lincei, direttore dell'Istituto di diritto processuale comparato dell'Universit\u00e0 di Firenze, fu direttore della \"Rivista di diritto processuale\", de \"Il Foro toscano\" e del \"Commentario sistematico della Costituzione italiana\". Non erano queste le sue prime esperienze giornalistiche: nell'aprile del 1945 aveva infatti fondato il settimanale politico-letterario \"Il Ponte\". Memorabile il suo \"Elogio dei giudici scritto da un avvocato\" in cui condensa l'esperienza professionale e accademica di 40 anni di attivit\u00e0. Collabor\u00f2 inoltre con la rivista \"Belfagor\".\nIl 26 gennaio 1955 tenne a Milano un famoso discorso presso la Societ\u00e0 Umanitaria di Milano; rivolto ad alcuni studenti universitari e delle scuole medie superiori - che avevano autonomamente organizzato un ciclo di conferenze sulla Costituzione italiana, nonostante la contrariet\u00e0 delle loro scuole e anche la contestazione fisica di altri studenti organizzati dalla destra - verteva sui principi della Costituzione Italiana e della libert\u00e0. Il discorso era animato da un'ispirazione risorgimentale ed il suo finale \u00e8 rimasto celebre:\nNello stesso periodo comp\u00ec anche un viaggio in Cina, con altri giuristi ed esponenti socialdemocratici e liberalsocialisti, tra cui Norberto Bobbio.\nGli ultimi anni e la morte.\nNel febbraio del 1956, il pacifista Danilo Dolci organizza a Trappeto lo \"sciopero alla rovescia\" per opporsi pacificamente alla cronica mancanza di lavoro per i braccianti siciliani del tempo, organizzando la sistemazione di una strada comunale abbandonata all'incuria. Durante i lavori di sterramento e assestamento la manifestazione viene repressa da una carica della polizia. Dolci viene arrestato e sar\u00e0 Calamandrei che ne prender\u00e0 le difese in un seguitissimo processo. In accordo con Dolci, Calamandrei incanal\u00f2 il processo in un dibattito sul quarto articolo della Costituzione. Nella sua arringa dichiar\u00f2: \"Aiutateci, signori giudici, colla vostra sentenza, aiutate i morti che si sono sacrificati e aiutate i vivi a difendere questa Costituzione, che vuole dare a tutti i cittadini del nostro Paese pari giustizia e pari dignit\u00e0\".\nMor\u00ec a Firenze qualche mese dopo, il 27 settembre 1956, a 67 anni, per le complicazioni di un intervento chirurgico.\nA lui sono dedicate vie a Roma e in molte cittadine toscane.\n\u00c8 sepolto nel cimitero fiorentino di Trespiano.\nArchivio.\nI nuclei in cui oggi si divide l'archivio Calamandrei sono quattro, conservati a Trento, Firenze, Roma e Montepulciano.\nCronologicamente il primo ad uscire dal complesso originario fu quello donato nel 1960 dalla moglie Ada Cocci al Museo storico del Trentino, comprendente i documenti relativi alla partecipazione del marito alla Grande guerra e in particolare all'ingresso delle truppe italiane in Trento avvenuto il 3 novembre 1918.\nIl secondo \u00e8 quello conservato presso l'Istituto Storico Toscano della Resistenza e dell'Et\u00e0 contemporanea di Firenze (ISRT).\nIl terzo nucleo \u00e8 quello depositato nel 2007 dalla nipote Silvia Calamandrei presso la fondazione Centro d'iniziativa giuridica Piero Calamandrei di Roma, che conserva documenti di natura strettamente giuridica.\nInfine il quarto nucleo documentario \u00e8 stato donato nel 2008 alla Biblioteca archivio Piero Calamandrei di Montepulciano e comprende le carte pi\u00f9 strettamente private del giurista fiorentino e della sua famiglia. Donato a partire dal 1960 da Ada Cocci, il fondo conservato presso l'ISRT rispecchia fedelmente l'ordinamento che fu dato alle carte negli anni '60 del '900 da Maria Piani Vigni, storica segretaria di Piero Calamandrei. A tale ordinamento, basato su di un criterio essenzialmente tematico, \u00e8 seguito negli anni 2000 un lavoro di inventariazione analitica delle carte a cura di Michela Nicastro.\nIl dibattito sulla figura.\nCitazioni.\nIl suo discorso al \"III Congresso dell'Associazione a difesa della scuola nazionale\", Roma, 11 febbraio 1950, in difesa della scuola pubblica, e in particolare la parte \u00abFacciamo l'ipotesi\u00bb, \u00e8 stato spesso citato nel 2008 contro le politiche in materia d'istruzione del governo Berlusconi e del ministro Mariastella Gelmini. Il discorso \u00e8 stato ripreso anche da Tullio De Mauro, in un suo articolo.\nIl ruolo di giurista.\nDella sua vasta produzione giuridica, \u00e8 da ricordare soprattutto l\"'Introduzione allo studio delle misure cautelari\" del 1936 una trattazione all'avanguardia, che far\u00e0 compiere un vero e proprio balzo in avanti alla scienza processuale italiana. Gli spunti di questo lavoro sono interamente confluiti nel libro quarto del codice di procedura civile del 1942, e segnatamente nel capo terzo (articoli da 670 a 702 del vecchio testo). La giurisprudenza e le novelle successive all'entrata in vigore del codice ricalcheranno fedelmente il percorso tracciato da Calamandrei, secondo cui \"compito della scienza\ndel diritto \u00e8 quello di suggerire nuove prospettive avendo la\nconsapevolezza che tutto ci\u00f2 che ne verr\u00e0 fuori, in termini di teoria e di riflessioni dottrinali, risulter\u00e0 sempre incompatibile con la verit\u00e0, la certezza e la conoscenza\"; ci\u00f2 perch\u00e9 Calamandrei \"porta avanti una battaglia intellettuale contro il formalismo kelseniano (...) e contro tutti coloro che, al pari di Francesco Carnelutti, pensano i concetti del diritto come solide verit\u00e0. Le costruzioni astratte della scienza giuridica per Calamandrei non potrebbero\nambire a traguardi surreali, come la pretesa di individuare\ncertezze metafisiche volte ad accompagnare dall\u2019alto i ritmi storici e revisionabili del diritto positivo\".\n\"Secondo Calamandrei, la concezione del diritto libero, che \u00e8 suscettibile di essere spiegata e accettata sul piano filosofico (se si confina l\u2019attivit\u00e0 legislativa nel mondo delle irrealt\u00e0 e si vede nella fase applicativa delle norme e dunque nella funzione del giudice la sola e vera volizione del diritto), sul terreno pratico deve essere recisamente rigettata, se all\u2019individuo e alla collettivit\u00e0 si vuol dare la preventiva sicurezza, rispetto alle azioni da compiere e alle pretese da avanzare, di una valutazione precisa che verr\u00e0 fatta della condotta, o dell\u2019omissione, in termini di legittimit\u00e0 o di illiceit\u00e0. La giustizia del caso singolo, contrapposta alla legge generale e astratta in una rapida ed efficace semplificazione di linguaggio, di concetti e di scelte positive, lascia al contrario i soggetti nella pi\u00f9 grave incertezza, affidando la soluzione dei conflitti alla discrezione e all\u2019arbitrio di chi \u00e8 chiamato a decidere e cancellando la distinzione tra politica e giurisdizione, una separazione che all\u2019una deve attribuire il compito di formulare il precetto, mentre alla funzione giudiziale spetta la traduzione dell\u2019astratta previsione in regola dell\u2019ipotesi verificata\".\nI rapporti col fascismo.\nI rapporti tra Calamandrei e il fascismo, negli ultimi anni, sono stati oggetto di un acceso dibattito tra gli studiosi del diritto processuale civile. In particolare autori come Franco Cipriani, da un lato hanno contestato l'effettiva adesione di Calamandrei a Giustizia e Libert\u00e0 ed al Partito d'Azione, dall'altro hanno evidenziato la stretta collaborazione del maestro fiorentino con Dino Grandi nella redazione del codice di procedura civile (v. \"supra\"). Secondo tale orientamento Calamandrei, pur restando sempre antifascista, tenne - ad onor del vero al pari di quasi tutti gli intellettuali italiani - una condotta relativamente ambigua, dal momento che si trov\u00f2 a diventare uno dei pi\u00f9 stretti collaboratori di Grandi nella redazione di un codice \"fascista\", ed arrivando a predisporre il testo della stessa Relazione ministeriale, firmata poi dallo stesso Guardasigilli. Secondo altra dottrina i rapporti tra Calamandrei e il fascismo, ed in particolare tra Calamandrei e Grandi (ed il conseguente apporto del giurista alla redazione del codice di rito), andrebbero letti come un tentativo di - per cos\u00ec dire - \"limitare il pi\u00f9 possibile i danni\"; evitare, cio\u00e8, che la legislazione italiana (e quel che pi\u00f9 conta l'imminente codice processuale) imboccasse una deriva nazionalsocialista. In ogni caso, il regime fascista lo sorvegli\u00f2 come antifascista sin dal 1931, registrando il suo nominativo nel \"Casellario politico centrale\".\nL'epigrafe a Kesselring.\nUn suo testo particolarmente noto \u00e8 l'epigrafe dedicata ad Albert Kesselring.\nKesselring, che durante il secondo conflitto mondiale fu il comandante delle forze armate germaniche in Italia, a fine conflitto (1947) fu processato e condannato a morte per i numerosi eccidi che l'esercito nazista aveva commesso ai suoi ordini (Fosse Ardeatine, Strage di Marzabotto e molte altre). La condanna fu poi commutata in ergastolo, ma nel 1952 fu liberato per presunte gravi condizioni di salute. In realt\u00e0, Kesselring visse altri otto anni libero nel suo Paese, dove divenne quasi oggetto di culto negli ambienti neonazisti della Baviera.\n Fu in risposta a queste affermazioni che Piero Calamandrei scrisse la celebre epigrafe, dedicata a Duccio Galimberti, \"Lo avrai, camerata Kesselring...\", il cui testo fu posto sotto una \"lapide ad ignominia\" di Kesselring stesso, deposta dal comune di Cuneo, e poi affissa anche a Montepulciano, in localit\u00e0 Sant'Agnese, a Sant'Anna di Stazzema, ad Aosta, ai piedi del faro di Prarostino, all'ingresso delle cascate delle Marmore, a Borgo San Lorenzo, sull'antico palazzo del Podest\u00e0 e a San Marcello Pistoiese, all'esterno del Municipio."}
{"id": "2622994", "revid": "114065839", "url": "https://it.wikipedia.org/wiki?curid=2622994", "title": "Ludwig Schneider", "text": "Appartenenza politica.\nSchneider ader\u00ec alla FDP, il Partito Liberale Democratico, subito dopo la fine della seconda guerra mondiale, ma la lasci\u00f2 nel 1956, quando era deputato, assieme ad altri 15 deputati e quattro ministri (il cosiddetto \"Gruppo di Euler\"); fu dunque tra i fondatori, il 23 febbraio 1956, del Partito Liberale Popolare (FVP), che conflu\u00ec un anno pi\u00f9 tardi nel Partito Tedesco (DP). Quando quest'ultimo, nel 1961 si un\u00ec al Blocco Pantedesco/Lega dei rifugiati e degli espulsi (GB/BHE) nel nuovo Partito Pantedesco (GDP), Schneider denunci\u00f2 l'accordo come un \"matrimonio contro natura\", ed approd\u00f2 alla CDU, e di questo partito ha fondato la sezione di Lollar, che ha guidato fino al 1972.\nCarriera politica.\nNazionale.\nSchneider fu membro del Bundestag dalla prima elezione nel 1949 al 1957 e poi nuovamente dal 1958 (subentr\u00f2 a August-Martin Euler) al 1961.\nDal 1953 al 1957 fu vicepresidente del Bundestag. Dalla creazione del gruppo FVP al Bundestag il 1\u00ba marzo 1956, al suo scioglimento nel gruppo di DP il 13 marzo 1957 fu presidente del gruppo parlamentare; dal giorno successivo al termine della legislatura, nel successivo mese di settembre, fu co-presidente, assieme a Ernst-Christoph Br\u00fchler, del gruppo DP/FVP.\nLocale.\nFu membro del consiglio del Circondario di Gie\u00dfen dal 1952 al 1960 e poi dal 1964 al 1968, e ne fu presidente dal 1952 al 1956 e vice dal 1956 al 1960 e dal 1964 al 1968. Dal 1964 al 1972 fu membro del consiglio comunale di Lollar."}
{"id": "2622996", "revid": "287204", "url": "https://it.wikipedia.org/wiki?curid=2622996", "title": "New Norcia", "text": "New Norcia \u00e8 una citt\u00e0 situata nella regione di Wheatbelt, in Australia Occidentale; essa si trova 132 chilometri a nord di Perth ed \u00e8 situata lungo le rive del Moore River, nella Contea di Victoria Plains.\nNew Norcia \u00e8 l'unica citt\u00e0 monastica dell'intera Australia. Vicino alla citt\u00e0, 8\u00a0km a sud, si trova una stazione di terra dell'Agenzia Spaziale Europea.\nStoria.\nL'abbazia benedettina fu fondata il 1\u00ba marzo 1846 dai padri Rosendo Salvado e Jos\u00e9 Serra per evangelizzare gli aborigeni dell'Australia Occidentale."}
{"id": "2622997", "revid": "287204", "url": "https://it.wikipedia.org/wiki?curid=2622997", "title": "VdB 62", "text": "vdB 62 \u00e8 una nebulosa a riflessione visibile nella costellazione di Orione.\nSi individua nella parte centro-orientale della figura di Orione, sul bordo nordorientale dell'Anello di Barnard, 20 primi d'arco a ESE della stella 56 Orionis. Costituisce una piccola porzione illuminata di una grande nebulosa oscura catalogata come LDN\u00a01622, estremamente compatta e densa; all'interno di questa nube hanno luogo intensi fenomeni di formazione stellare, com'\u00e8 testimoniato dalla presenza di numerose stelle giovani.\nI gas della nebulosa avvolgono la stella HD 288313, nota anche come V1793\u00a0Orionis o HBC\u00a0515, una nana arancione molto giovane di classe spettrale K2V, responsabile dell'illuminazione della nube, che assume dunque un colore arancione; il periodo della sua variabilit\u00e0 \u00e8 di circa 2,26 giorni e fa parte della classe delle variabili eruttive, probabilmente del tipo FU Orionis. \u00c8 anche una stella tripla, composta da una binaria stretta e una compagna pi\u00f9 larga."}
{"id": "2623016", "revid": "1543377", "url": "https://it.wikipedia.org/wiki?curid=2623016", "title": "Las Heras (Santa Cruz)", "text": "Las Heras \u00e8 un comune (\"municipio\" in spagnolo) dell'Argentina, appartenente alla provincia di Santa Cruz, nel dipartimento di Deseado.\nLa citt\u00e0, sorta lungo la ferrovia in costruzione, assunse nel corso del tempo diversi nominativi, finch\u00e9 l'11 luglio 1921 assunse il nome attuale.\nIn base al censimento del 2001, nel territorio comunale dimorano 10.688 abitanti, con un incremento del 46% rispetto al censimento precedente (1991)."}
{"id": "2623032", "revid": "598631", "url": "https://it.wikipedia.org/wiki?curid=2623032", "title": "Chiesa di San Domenico (Urbino)", "text": "La chiesa di San Domenico di Urbino \u00e8 un edificio religioso attualmente in uso della pastorale universitaria. Ubicato all'inizio della via omonima, quasi di fronte all'ingresso del Palazzo Ducale di Urbino.\nStoria.\nCostruita per volont\u00e0 della comunit\u00e0 domenicana tra il 1362 ed il 1365, viene consacrata proprio nel 1365. Tuttavia \u00e8 probabile che in talune parti la costruzione sia antecedente di qualche decennio, come dimostra la datazione di alcuni affreschi dell'abside.\nL'interno della chiesa \u00e8 stato ristrutturato da Filippo Barigioni nel XVIII secolo (1729-1732), adottando l'attuale conformazione, con una lunghezza di 52,20 metri, una larghezza di 15,75 mt. ed un'altezza di 30,60 mt.\nHa svolto anche le funzioni di cattedrale, in seguito alla chiusura per restauro della cattedrale principale, lesionata dal terremoto del 2016 e riaperta il 28 novembre 2020. Come successe anche in passato, dopo i terremoti del 1789 (il sisma che caus\u00f2 il crollo della cupola della Cattedrale) e del 1997.\nDescrizione.\nEsterno.\nLa facciata \u00e8 realizzata in laterizio ed \u00e8 caratterizzata dalla presenza di una doppia scalinata che va a convergere verso il protiro quattrocentesco, realizzato in travertino tra il 1449 e il 1451 da Maso di Bartolomeo: prima impresa rinascimentale a Urbino. L'opera venne poi completata da Michele di Giovanni da Fiesole nel 1454.\nLa lunetta \u00e8 opera di Luca della Robbia, cos\u00ec come il gruppo raffigurante una \"Madonna con Bambino e Santi Domenico, Tommaso d'Aquino, Alberto Magno e Pietro Martire\" in terracotta invetriata (datata 1451; quella attuale \u00e8 una perfetta copia, l'originale si conserva presso la Galleria Nazionale delle Marche).\nSulle facciate esterne permangono le tracce della struttura gotica, come si evince dall'oculo, ornato con motivi vegetali, dal fregio ad archetti ogivali ciechi, delimitante l'estremit\u00e0 superiori delle facciate, il portale ogivale in pietra tamponato sulla facciata laterale ed i finestroni trilobati (alcuni tamponati), visibili sulla facciata esterna delle absidi verso Piazza Gherardi. In seguito alla ristrutturazione settecentesca furono aperte due finestre ai lati del portale, compromettendo i due arcosoli, e fu rifatta la scala d'accesso, a doppia rampa con gli stemmi degli Albani.\nInterno.\nL'interno \u00e8 a navata unica; in seguito al lavoro di ristrutturazione di Barigioni sono andate perdute le decorazioni lungo le pareti. Tra il 1950 ed il 1960 sono venuti alla luce due cicli pittorici di affreschi nell'abside attribuiti ad Antonio Alberti da Ferrara, coperti dai lavori settecenteschi. Essi sono attualmente conservati presso la Galleria Nazionale delle Marche ed il Museo diocesano Albani. Nei due ambienti a lato dell'abside vi \u00e8 rimasta la copertura con volta a crociera a sesto acuto dell'originario impianto medievale.\nTra i dipinti ivi conservati, vi \u00e8, sull'altare maggiore, una tela con la \"Madonna del Rosario con i Santi Domenico e Caterina\", copia dell'opera di Sebastiano Conca, realizzata dal fratello Giovanni. Ai lati del presbiterio vi sono due \"Angeli\" di Francesco Vanni. Mentre le grandi tele sugli altari laterali sono tratte dai cartoni usati per i mosaici della Basilica di San Pietro in Vaticano, copie di celebri tele barocche. Quest'ultime assieme alla pala dell'altar maggiore furono sistemate nella chiesa, dopo la ristrutturazione settecentesca, come dono del cardinal Annibale Albani; con altre due copie, una tratta dalla \"Gloria di Santa Petronilla\" del Guercino e un'altra dalla \"Circoncisione di Cristo\" del Barocci (copia attribuita a Gian Ortensio Bertuzzi), trafugate dai francesi alla fine del XVIII secolo e conservate rispettivamente nelle chiese milanesi di San Marco e San Sebastiano.\nConvento.\nIn origine il lato meridionale della chiesa confinava con il convento dei Padri Domenicani; tale edificio aveva una pianta triangolare, in quanto il suo lato meridionale era tagliato in diagonale dall'antica via di Santa Croce. Il convento fu demolito nella seconda met\u00e0 del XIX secolo, per costruirvi il Seminario diocesano."}
{"id": "2623039", "revid": "200568", "url": "https://it.wikipedia.org/wiki?curid=2623039", "title": "Faircatch", "text": ""}
{"id": "2623040", "revid": "1305772", "url": "https://it.wikipedia.org/wiki?curid=2623040", "title": "Morello (fiume)", "text": "Il Morello \u00e8 un fiume della Sicilia che scorre nella provincia di Enna. Nasce dalle pendici del Monte Altesina; \u00e8 un affluente di sinistra del fiume Imera meridionale nel quale confluisce in prossimit\u00e0 del ponte Capodarso. Mediante uno sbarramento artificiale costruito tra il 1968 e il 1973 \u00e8 divenuto immissario ed emissario del Lago Morello.\nDescrizione.\nIl fiume Morello attraversa nel suo corso, caratterizzato da meandri a volte anche bruschi, ampi strati minerari zolfiferi, portati alla luce durante millenni di erosione, che nell'Ottocento hanno dato luogo alle attivit\u00e0 minerarie della Sicilia centrale.\nNella vallata del fiume insistono vari siti preistorici datati all'et\u00e0 del Bronzo: Masseria Corvino con reperti ceramici, Monte Gaspa con ampie tracce di industria litica e decine di tombe a grotticella. In localit\u00e0 Rocca Danzese inoltre vi si trovano resti di strutture murarie databili tra VII secolo a.C.-III secolo a.C."}
{"id": "2623044", "revid": "110157", "url": "https://it.wikipedia.org/wiki?curid=2623044", "title": "Pico Truncado", "text": "Pico Truncado \u00e8 un comune (\"municipio\" in spagnolo) dell'Argentina, appartenente alla provincia di Santa Cruz, nel dipartimento di Deseado.\nIl luogo, abitato dagli inizi del XX secolo, fu istituito in citt\u00e0 con decreto del presidente della Repubblica l'11 luglio 1921. La citt\u00e0 crebbe notevolmente dopo la seconda guerra mondiale, con la scoperta nel sottosuolo di gas naturale e con l'installazione di societ\u00e0 per l'estrazione del gas e di petrolio.\nIn base al censimento del 2001, nel territorio comunale dimorano 14.985 abitanti, con un incremento del 17,5% rispetto al censimento precedente (1991)."}
{"id": "2623049", "revid": "1543377", "url": "https://it.wikipedia.org/wiki?curid=2623049", "title": "S\u00e1chica", "text": "S\u00e1chica \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Juan Velasco e Carlos Rojas nel 1556."}
{"id": "2623050", "revid": "287204", "url": "https://it.wikipedia.org/wiki?curid=2623050", "title": "Sachica", "text": ""}
{"id": "2623054", "revid": "1305772", "url": "https://it.wikipedia.org/wiki?curid=2623054", "title": "Test di KRAS", "text": "Il test di KRAS \u00e8 il primo test genetico che permette di determinare, al momento della diagnosi, lo stato del gene che codifica la proteina KRAS, se normale o mutata, nel tumore del colon retto di un paziente. Il test, quindi, individua un biomarcatore oncologico, la proteina KRAS, e che pu\u00f2 predire la risposta del tumore del colon retto alle terapie personalizzate.\nQuesta determinazione \u00e8 essenziale perch\u00e9 lo stato della proteina KRAS pu\u00f2 influenzare la prognosi della malattia e la risposta a quelle cure mirate all'inattivazione del recettore del fattore di crescita epidermico (EGFR). Quindi, il medico pu\u00f2 scegliere meglio se sottoporre o meno un paziente a un determinato trattamento con farmaci biologici mirati a inattivare il fattore di crescita epidermico EGF.\nIl test di KRAS.\nLo stato o la forma della proteina KRAS possono essere identificati con il test di Kras, un test semplice e non invasivo che analizza il DNA estratto dalle cellule tumorali di campioni di tessuto prelevati durante una biopsia o altre analisi. La presenza del gene KRAS mutato nelle cellule tumorali \u00e8 individuabile attraverso diversi metodi:\nIl vantaggio del sequenziamento sta nel fatto che anche mutazioni sconosciute possono essere rilevate, mentre con la PCR quantitativa sono rilevabili solo mutazioni gi\u00e0 note.\nTrattandosi di tessuti tumorali \u00e8 molto importante valutare la sensibilit\u00e0 delle metodiche utilizzate. Se il sequenziamento Sanger riconosce un minimo di 20 cellule mutate su 100, il Pyrosequencing ha una sensibilit\u00e0 maggiore arrivando a riconoscerne 5 su 100.\nLa procedura di laboratorio.\nLa procedura di laboratorio utilizzata per determinare lo stato di KRAS pu\u00f2 essere sintetizzata in sei fasi successive:"}
{"id": "2623057", "revid": "742538", "url": "https://it.wikipedia.org/wiki?curid=2623057", "title": "Libro Ottavo della Metafisica", "text": "Nel Libro Ottavo della Metafisica (Eta) Aristotele chiarisce e completa alcuni argomenti trattati nel precedente settimo libro: se in questo aveva discusso dell'essere ora viene trattato pi\u00f9 approfonditamente il tema della sostanza.\nAristotele aveva gi\u00e0 notato come il concetto di sostanza, pur se genericamente definito in modo pressoch\u00e9 uniforme, presenta nei diversi filosofi notevoli differenze e ambiguit\u00e0: \n\u00abLa maggior parte di coloro che per primi filosofarono ritennero che i soli principi di tutte le cose fossero quelli di specie materiale, perch\u00e9 ci\u00f2 da cui tutte le cose hanno l'essere, da cui originariamente derivano e in cui alla fine si risolvono , pur rimanendo la \"sostanza\" ma cambiando nelle sue qualit\u00e0, questi essi dicono \u00e8 l'elemento, questo il principio (arch\u00e9) delle cose e perci\u00f2 ritengono che niente si produce e niente si distrugge, poich\u00e9 una \"sostanza\" siffatta si conserva sempre.\u00bb \nPer Aristotele la sostanza va riferita alla materia connessa inscindibilmente con la forma nel concetto di sinolo.\nOgni materia infatti per quanto rozza e primitiva presenter\u00e0 necessariamente una forma.\nIn questo libro si continua a trattare della materia (\"sostanza debole\") ma riferendola al problema del divenire, poich\u00e9 non esiste mutamento senza materia. \nIl movimento locale, l'accrescimento e la diminuzione, l'alterazione sono tutti fenomeni che presuppongono l'esistenza della materia che assieme alla forma pu\u00f2 spiegare il divenire correlandolo ai concetti di potenza ed atto: la trasformazione della possibilit\u00e0 in realt\u00e0 attuale spiega il divenire. L'uovo fecondato \u00e8 in potenza il pulcino che sar\u00e0 in atto e che contiene a sua volta in potenza altre mutazioni, in un continuo passaggio dalla potenza all'atto. Ogni passaggio per\u00f2 deve rispondere alla condizione che sia presente all'inizio del processo un essere gi\u00e0 in atto; per cui non vi sar\u00e0 mai un passaggio dall'uovo al pulcino se prima dell'uovo non vi sia una gallina in atto.\nNella sostanza quindi convivono materia e forma in un rapporto analogo di potenza ed atto, per cui la stessa anima non \u00e8 altro che materia che ha la vita in potenza."}
{"id": "2623062", "revid": "1543377", "url": "https://it.wikipedia.org/wiki?curid=2623062", "title": "Samac\u00e1", "text": "Samac\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Juan de los Barrios nel 1556, mentre l'istituzione del comune \u00e8 del 7 ottobre 1776."}
{"id": "2623065", "revid": "287204", "url": "https://it.wikipedia.org/wiki?curid=2623065", "title": "Samac\u00e0", "text": ""}
{"id": "2623067", "revid": "30232", "url": "https://it.wikipedia.org/wiki?curid=2623067", "title": "Ferula fetida", "text": ""}
{"id": "2623069", "revid": "287204", "url": "https://it.wikipedia.org/wiki?curid=2623069", "title": "Samaca", "text": ""}
{"id": "2623070", "revid": "123435131", "url": "https://it.wikipedia.org/wiki?curid=2623070", "title": "Mary Whitehouse", "text": "Mary ha iniziato concentrando i suoi sforzi sulla radio e sulla televisione, che considerava molto influenti e molto carenti di quei valori di cui lei era tanto convinta. Pi\u00f9 tardi, fece numerosi e importanti interventi su pubblicazioni e produzioni teatrali che lei disapprovava, incominciando, cos\u00ec, ad essere coinvolta in numerosi processi. Divenne anche la fondatrice e primo presidente dell\"'Associazione Nazionale Ispettori e Ascoltatori\", ora nota come \"Mediawatch-uk\".\nI primi anni e la formazione.\nNata Constance Mary Hutcheson a Nuneaton, Warwickshire, il 13 giugno del 1910, Whitehouse vince una borsa di studio alla \"City and County School\", a Chester, dopodich\u00e9 fece due anni di apprendistato, per diventare insegnante, alla \"St John School\", sempre a Chester. Frequent\u00f2 anche il college \"MMU Cheshire\", a Crewe, specializzandosi in insegnamento di arte alla scuola media. Whitehouse fu coinvolta nel \"Movimento Studentesco Cristiano\" nel 1932, prima di diventare insegnante di arte nella \"Lichiefeld Road School\" a Wednesfield, nello Staffordshire, dove rest\u00f2 per otto anni.\nMary entr\u00f2 nell\"Oxford Group\", pi\u00f9 tardi conosciuto come \"Moral Re-Armament\" (MRA), negli anni '30. Alle riunioni del MRA, Mary, incontr\u00f2 Ernest Raymond Whitehouse con cui si spos\u00f2 nel 1940. Ebbero due figli gemelli, che per\u00f2 morirono durante l'infanzia.\nDopo la nascita dei suoi figli, Mary ritorn\u00f2 ad insegnare, diventando responsabile dell'educazione sessuale, alla \"Madeley Modern School\" nella citt\u00e0 di Shropshire alla fine degli anni '60. Allo stesso tempo, scioccata dalle risposte dategli dai suoi allievi su temi morali, si interess\u00f2 su ci\u00f2 che lei ed altri percepivano come \"declino degli standard morali\" nei media inglesi, specialmente nella BBC.\nLa campagna \"Clean Up TV\".\nI primi passi.\nMary Whitehouse inizi\u00f2 la sua campagna nel 1963. Tra i suoi primi obiettivi ci fu Sir Hugh Greene, diventato poi direttore generale della BBC, che Whitehouse riteneva \"pi\u00f9 di chiunque altro [...] responsabile del crollo morale in questo paese\". Greene la ignor\u00f2 e blocc\u00f2 la sua partecipazione ad un programma televisivo della BBC. Pi\u00f9 di 2000 persone assistettero al primo convegno della campagna \"Clean Up TV\" nell'aprile del 1964, che fu tenuto nel municipio di Birmingham. Richard Whitehouse, uno dei suoi figli, ricord\u00f2 nel 2008: \"Gli autobus arrivavano da tutto il paese. Duemila persone si riversarono e improvvisamente c'era mia madre su un podio che riceveva degli applausi.\".\nIl manifesto del CUTV dichiarava che la BBC sotto la guida di Greene diffondeva \"la propaganda dell'incredulit\u00e0, del dubbio e della sporcizia... della promiscuit\u00e0, dell'infedelt\u00e0 e del bere\". In ragione di questo, gli autori sostenevano che le attivit\u00e0 della Corporazione dovevano \"incoraggiare e sostenere la fede in Dio e di farlo tornare nei cuori delle loro famiglie e nella vita della nazione.\" Nel 1965 Mary Whitehouse fond\u00f2 la \"Mediawatch-uk\" e raccolse circa firme per la sua prima petizione, che in seguito sped\u00ec alla Regina. In un'intervista concessa nel 1965 Greene sostenne che le critiche riguardanti la sua politica di radiodiffusione liberale, senza fare direttamente il nome di Mary Whitehouse, volevano \"attaccare qualunque cosa che non sottolineasse un insieme di ipotesi precedenti\", e vedeva il potenziale per \"una forma pericolosa di censura... che agisce stimolando gli artisti e gli scrittori a non correre rischi.\" Difese i diritti della Corporazione \"di essere davanti all'opinione pubblica.\" La \"National Viewers' and Listeners' Association\" (oggi nota come Mediawatch-UK) fu lanciata ufficialmente con la campagna CUTV nel novembre 1965, sostituendo quello che era stato percepito di negativo, con un programma attivo per un cambiamento legislativo. La NVALA acquis\u00ec circa 150.000 membri.\nGrazie alle numerose lettere che lei, spesso, spediva ad Harold Wilson, Mary caus\u00f2 particolari difficolt\u00e0 agli impiegati civili della sede del Primo Ministro. Per parecchio tempo, Downing Street fece apposta a \"perdere\" le sue lettere, per evitare di risponderle. Queste lettere esprimevano la sua convinzione che, attraverso la Royal Charter, la responsabilit\u00e0 ultima delle trasmissioni della BBC era del Governo, piuttosto che dei direttori della BBC che lei accusava di aver fallito dei loro doveri. Quando Greene lasci\u00f2 la BBC, nel 1969, per i suoi disaccordi a proposito dell'elezione a presidente della BBC il conservatore Charles Hill nel 1967, Mary diede molta fiducia a questa decisione; altri, per\u00f2, parlano di un abbandono dipeso dalle lotte politiche tra la BBC e Wilson. Hill era pronto ad incontrare Mrs Whitehouse alla Broadcasting House.\nAnni ottanta.\nMary Whitehouse criticava anche film come \"Quei bravi ragazzi\" di Martin Scorsese e \"Le due facce del male\" di Dennis Potter, e il romanzo \"Arancia meccanica\" di Anthony Burgess. Era anche critica con il comico Benny Hill, descriveva Dave Allen come offensivo, indecente ed imbarazzante; della commedia satirica \"Till Death Us Do Part\" disse: \"Le parolacce rendono grossolana la qualit\u00e0 della nostra vita. Fa passare come normale il linguaggio duro, spesso indecente, che rovina la nostra comunicazione\". Descrisse anche il programma per bambini \"Jackanory\" come completamente irresponsabile e afferm\u00f2 che \"Doctor Who\" \" ...contiene il materiale pi\u00f9 malato e orribile\" e lo descrisse come \"brutale ora del t\u00e8 per i bambini\". Le sue critiche verso \"Doctor Who\" erano particolarmente frequenti finch\u00e9 Tom Baker fu l'attore e la serie fu prodotta da Philip Hinchcliffe tra il 1975 e il 1977. Fece molte proteste contro i serial del periodo, in particolare \"The Ark In Space\", \"Genesis of the Daleks\", \"The Brain of Morbius\" e \"The Seeds of Doom\".\nUn drammatico incidente in \"The Seeds of Doom\" la port\u00f2 a sostenere che il programma pieno di \"strangolamenti - con le mani, con artigli, con materiale vegelate osceno- \u00e8 l'ultima trovata, sufficientemente vicino da raggiungere lo scopo. Solo per variare mostrano ai bambini come fare un cocktail Molotov.\" Successivamente a \"The Deadly Assassin\" nel 1976, Mary scrisse la sua lettera pi\u00f9 pesante alla BBC ottenendo delle scuse dal direttore generale Charles Curran. Infatti, nel terzo episodio, Tom Baker appariva mentre stava per annegare e questa scena fu successivamente corretta e riguardata. La BBC ordin\u00f2 cos\u00ec, come successivo produttore della serie, Graham Williams, per ridurre la violenza e l'orrore denunciati da Whitehouse. Lei pensava che la BBC fosse il centro \"di una cospirazione per rimuovere il mito di Dio dalla mente degli uomini\". Nel caso della violenza di \"A Clockwork Orange\" (1971), lei respinse ogni tentativo di mostrare una correlazione \"da copione\" negli studi accademici, ma esort\u00f2 la sua accettazione come un dato di fatto derivato dal buon senso.\nMary Whitehouse e la NVALA vinsero una causa contro lo scrittore della serie tv \"Johnny Speight\" dopo che egli aveva dichiarato in un'intervista che i membri dell'organizzazione e i loro capi fossero fascisti. I suoi sostenitori affermano che le campagne della Whitehouse aiutarono a cancellare la serie di film \"Red triangle\" di Channel 4 del 1986; Channel 4 rivendic\u00f2 l'intenzione di avvertire in questo modo gli spettatori riguardo al materiale che poteva arrecare offesa, la messa in onda di questi film con il triangolo rosso ricevette critiche anche dai detrattori della Whitehouse. Mary Whitehouse disse inoltre di aver avuto un ruolo nell'ampliamento del \"Broadcasting Act\" nel 1990 e nella creazione del \"Broadcasting National Standards Commission\".\nNel 1990, quando venne invitata al \"In the Psychiatrist's Chair\" la Whitehouse dichiar\u00f2 che Dennis Potter era stato influenzato dall'esser testimone dell'adulterio di sua madre. La madre di Potter vinse la querela contro la BBC e \"The Listener\".\nAzioni giudiziarie.\nPermissivismo.\nLa signora Whitehouse fu gratificata quando l'edizione inglese di \"The Little Red Schoolbook\", una guida liberale per i giovani sul sesso, le droghe e gli atteggiamenti degli adulti, fu perseguita per oscenit\u00e0 nel luglio 1971. In origine era stata pubblicata in Danimarca dove, secondo Mary Whitehouse, aveva portato \"danni incalcolabili\" e fu \"testo rivoluzionario\", nel quale \"l'aperta ribellione contro il 'sistema', che fosse la scuola, i genitori o l'autorit\u00e0 in generale, \u00e8 stata sostenuta, mentre i bambini erano costantemente esortati a raccogliere prove contro presunti insegnanti di ingiustizie o qualsiasi cosa atta a migliorare la rivoluzione.\" Fu \"molto sollevata - per il bene dei bambini\" per le multe imposte a Richard Handyside, il suo editore, che aveva nella sua lista di pubblicazioni anche opere di Che Guevara e Fidel Castro. Per la Whitehouse questo era \"il diritto fondamentale dei bambini di essere bambini\" e \"il dovere delle persone mature di garantire che i giovani siano protetti contro le incursioni di coloro che vorrebbero sfruttare la loro immaturit\u00e0 per guadagno politico, sociale o personale.\"\nInsieme a Lord Longford, laburista cattolico, attivista contro la pornografia, a Malcolm Muggeridge e a Cliff Richard, Mrs Whitehouse fu una figura di spicco durante il \"Nationwide Festival of Light\", per protestare contro lo sfruttamento commerciale del sesso e della violenza in Britannia. La folla del festival \"manifestazione contro la permissivit\u00e0\" a Trafalgar Square era di circa persone nel settembre 1971. Lo stesso anno ebbe un'udienza con Papa Paolo VI riguardo all\"inquinamento morale\".\nDopo l'uscita in appello degli imputati nel processo \"Oz\", \"un disastro per i bambini del nostro paese\", Mary Whitehouse lanci\u00f2 la \"Nationwide Petition for Public Decency\" nel gennaio 1972, che raccolse circa 1.350.000 firme nel momento in cui fu presentata a Edward Heath nell'aprile 1973.\n\"Gay News\".\nOltre alle sue attivit\u00e0 riguardanti la televisione, Mary Whitehouse port\u00f2 avanti un gran numero di azioni legali, come l'accusa di blasfemie contro il giornale \"Gay News\" nel 1977 (caso denominato \"Whitehouse vs Lemon\"), la prima causa di questo tipo nel Regno Unito dal 1922. La causa fu anche argomento di una poesia di James Kirkup, socio della \"Royal Society of Literature\", chiamata \"The Love that Dares to Speak its Name\". La poesia parla delle fantasie sessuali di un centurione romano sul corpo di Ges\u00f9 Cristo. \"Io devo semplicemente proteggere Nostro Signore\", disse la signora Whitehouse all'epoca anche se sia l'arcivescovo di Canterbury Donald Coggan sia il cardinale Basil Hume declinarono l'invito di Mary Whitehouse per testimoniare al processo. Denis Lemon, il proprietario e l'editore di \"Gay News\", pubblic\u00f2 la poesia sulla base che il \"messaggio e l'intenzione della poesia \u00e8 di celebrare l'assoluta universalit\u00e0 dell'amore di Dio.\" \"Gay News\" perse la causa e, sia l'editore che il giornale furono multati, mentre Lemon ricevette una condanna di nove mesi con la condizionale. Nonostante la Corte d'appello e la Camera dei Lord destituirono gli appelli, la sentenza di Lemon fu annullata.\nGeoffrey Robertson, allora avvocato di Gay News, disse in un'intervista concessa al \"Times\", che Mary Whitehouse era omofoba, affermando che la sua paura per gli omosessuali era qualcosa di viscerale. Descrisse le sue affermazioni come sciocchezze, come nelle sue affermazioni (\"l'omosessualit\u00e0 \u00e8 la causa di un anormale rapporto sessuale, durante la gravidanza o appena dopo\" oppure \"essere gay \u00e8 come avere l'acne: la psichiatria dimostra che il 60% dei gay andati in cura sono stati completamente curati\"). Il quotidiano \"The Scotsman\", nel 2008, si chiese se la societ\u00e0 avesse davvero benificiato della campagna di Mary Whitehouse, puntando anche su questo caso quando si disse che le opinioni della Whitehouse sull'omosessualit\u00e0 erano soltanto dei pregiudizi.\n\"The Romans in Britain\".\nNel 1982 port\u00f2 avanti un'altra azione giudiziaria privata, questa volta contro Michael Bogdanov, il direttore del National Theatre che produceva \"The Romans in Britain\" di Howard Brenton, una commedia che \"mostra un parallelo tra l'invasione romana della Britannia celtica del 54 d.C. e la presenza britannica contemporanea nel Nord Irlanda.\" Il primo atto contiene \"una breve scena\" di uno stupro anale (simulato), ma la polizia visit\u00f2 la produzione tre volte senza trovare alcuna base per un'azione legale. Nella querela l'avvocato di Mary Whitehouse ha citato la Sezione 13 del \"Sexual Offences Act\" del 1956, che descrive l'offesa \"procurata da un atto indecente\", come applicabile. Poich\u00e9 quello citato \u00e8 un atto generico, non vi era alcuna possibilit\u00e0 di difesa sulla base del merito artistico, a differenza di quella consentita ai sensi dell\"'Obscene Publications Act\" del 1959.\nFinch\u00e9 la Whitehouse stessa non vide la commedia, le prove del processo si basavano sulla testimonianza del suo avvocato, Graham Ross-Cornes, che dichiar\u00f2 di aver visto il pene dell'attore, ma aveva visto lo spettacolo dalla platea a una distanza di circa 30 metri dal palcoscenico. Lord Hutchinson, avvocato di Bogdanov, fu in grado di dimostrare l'illusione ottica creata dal palcoscenico. In realt\u00e0 l'effetto era stato ottenuto con il pollice di un attore che sporgeva dal pugno. La difesa aveva sostenuto che la legge citata dall'accusa non si applica in teatro; il giudice stabil\u00ec invece il contrario. L'azione fu ritirata dopo che gli avvocati dissero a Mary Whitehouse che non c'erano le basi per proseguire; il contenzioso fin\u00ec quando il Procuratore Generale present\u00f2 una motivazione di non prosecuzione. Entrambe le parti affermarono la loro vittoria anche se, dalla parte del querelante, il punto importante per il diritto era stato di fatto ottenuto con la sentenza in merito all'applicabilit\u00e0 della legge sui reati sessuali, mentre Bogdanov disse che sapeva che non sarebbe mai stato condannato. A Mary Whitehouse fu fatta una multa di sterline.\nIl caso divenne quindi il soggetto di una commedia radiofonica di Mark Lawson, \"The Third Soldier Holds His Thighs\" nel 2005. Il resoconto del processo di Mary Whitehouse \u00e8 stato quindi pubblicato in un volume dal titolo \"A Most Dangerous Woman\".\nIl Governo di Margaret Thatcher.\nDagli anni ottanta, Mary Whitehouse strinse una forte alleanza con il Governo conservatore, in particolare con Margaret Thatcher stessa, il cui supporto al governo si basava parzialmente su conservatori sociali e cristiani. Si \u00e8 sostenuto che l'orientamento al mercato del governo Thatcher avesse pregiudicato effettivamente il governo contro la Whitehouse.\nDall'altro lato, i sostenitori della Whitehouse dichiararono che i suoi sforzi ebbero un peso nell'approvazione del \"Protection of Children Act\" del 1978 e del \"Indecent Displays (Control) Act\" del 1981 che riguardava i sexy shop. Nel 1984 port\u00f2 avanti una campagna fondamentale riguardo ai \"video nasty\", che ha portato al \"Video Recordings Act\" nello stesso anno.\nPensionamento e morte.\nNel 1988 riport\u00f2 danni alla colonna vertebrale in seguito ad una caduta; questo fatto fren\u00f2 la sua attivit\u00e0.\nMary Whitehouse lasci\u00f2 la carica di presidente della \"National Viewers' and Listeners' Association\" nel 1994; l'associazione fu rinominata \"Mediawatch-uk\" nel 2001. Mor\u00ec a 91 anni, in una casa di riposo a Colchester, nell'Essex il 23 novembre 2001.\nOnorificenze ed eredit\u00e0.\nMary Whitehouse \u00e8 stata nominata un Comandante dell'Ordine dell'Impero Britannico nel 1980. Nonostante gli scontri precedenti, Michael Grade disse di lei: \"Era molto spiritosa, era una grande oratrice, era molto contagiosa e aveva una visione molto sincera, ma era in contatto con tutto il mondo reale.\" L'attore Bernard Manning disse: \"Sar\u00e0 tristemente compianta, suppongo, ma non da me.\"\nScrivendo nel \"Dizionario biografico inglese\", la filosofa Mary Warnock commenta: \"Anche se la sua campagna elettorale non \u00e8 riuscita a ripulire la televisione (...) aveva intenti nobili, ed ebbe una buona influenza in un momento cruciale dello sviluppo della BBC e della ITV. Non era una semplice figura comica, come invece vuol far credere la BBC\". La giornalista Mary Kenny crede che \"Mary Whitehouse fu una figura fondamentale. Alcune delle sue battaglie sono giustificate, anche profetiche. Oggi i suoi attacchi alla pornografia giovanile sarebbero supportati a livello mondiale.\"\nCuriosit\u00e0.\nNella canzone \"Pigs (Three Different Ones)\" contenuta nell'album \"Animals\" i Pink Floyd attaccano Mary Whitehouse richiamandola nella terza strofa:\n\"Hey you, Whitehouse, ha ha charade you are.\"\n\"You house proud town mouse, ha ha charade you are.You're trying to keep our feelings off the street,\"\n\"you're nearly a real treat, all tight lips and cold feet,\"\n\"and do you feel abused?You gotta stem the evil tide, and keep it all on the inside.Mary, you're nearly a treat, Mary, you're nearly a treat,\"\n\"but you're really a cry\"\nNel 1973 i Deep Purple dedicarono a Mary Whitehouse la canzone \u201cMary Long\u201d contenuta nell\u2019album \u201cWho Do We Think We Are\u201d. Riguardo alla canzone Il cantante Ian Gillan disse: \"Mary Whitehouse e Lord Longford erano figure particolarmente di alto profilo all'epoca, ed agitavano molto le dita...Riguardavo gli standard della vecchia generazione, l'intero quadro morale, il vandalismo intellettuale - tutte le cose che esistono nel corso delle generazioni...Mary Whitehouse e Lord Longford sono diventati una persona, fondendosi insieme per rappresentare l'ipocrisia che ho visto in quel momento.\"[46] "}
{"id": "2623074", "revid": "339392", "url": "https://it.wikipedia.org/wiki?curid=2623074", "title": "Hosenki", "text": ""}
{"id": "2623079", "revid": "729019", "url": "https://it.wikipedia.org/wiki?curid=2623079", "title": "Myasishchev M-56", "text": "Il Myasishchev M-56 \u00e8 un bombardiere strategico progettato dall'OKB-23 di Vladimir Michajlovi\u010d Mjasi\u0161\u010dev a partire dal 1957. Capace sulla carta di altissime prestazioni, rimase allo stato di progetto, ed il suo sviluppo venne sospeso nei primissimi anni sessanta. Tuttavia, il lavoro su questo velivolo forn\u00ec le basi per i progetti dell'aereo di linea supersonico Myasishchev M-55 e per il bombardiere Tupolev Tu-135, anch'essi mai realizzati.\nStoria.\nSviluppo.\nNella seconda meta degli anni cinquanta, in Unione Sovietica, erano giunte notizie riguardanti il programma americano relativo a quello che sarebbe diventato North American XB-70 Valkyrie. Quindi, verso la fine del 1957, Myasi\u0161\u010dev inizi\u00f2 a lavorare sul progetto di una piattaforma aerea strategica, che ricevette il nome di M-56. La decisione ufficiale di sviluppare un sistema di questo tipo venne presa il 31 luglio 1958.\nInizialmente, l'M-56 venne considerato in due versioni: M-56K da bombardamento ed M-56R da ricognizione.\nFin dall'inizio, si trattava di un progetto molto innovativo. Infatti, i responsabili decisero di puntare subito su un velivolo a reazione con ala a delta, e con le superfici orizzontali sistemate direttamente sulle ali.\nIl progetto venne rivisto diverse volte, in modo da ricercare una sorta di \u201cperfezione aerodinamica\u201d e quindi avere delle prestazioni migliori. In particolare, la configurazione iniziale prevedeva quattro turbogetti Kuznetsov NK-10B sistemati in altrettante gondole sotto le ali. Successivamente, si pens\u00f2 di montare i motori in un unico blocco, posto al centro del velivolo sotto ali e fusoliera (soluzione simile a quella adottata dal B-70 americano). Infine, si decise di aumentare il numero dei turbogetti e di portarlo a sei. Questi sarebbero stati dei Klimov VK-15, montati in due contenitori sistemati sotto le ali. Myasi\u0161\u010dev concluse il progetto preliminare dell'M-56k il 1\u00ba marzo 1960, anno della chiusura dell'OKB-23.\nA partire dai lavori sull'M-56, Myasi\u0161\u010dev progett\u00f2 anche un aereo di linea supersonico. Questo aereo, che prese il nome di Myasishchev M-55, venne sviluppato al posto del Myasishchev M-53 a partire dal 1959. Altra variante, anch'essa mai realizzata, era quella di un \"aereo portaerei\" dal nome di Myasishchev M-59K.\nInoltre, dopo la chiusura dell'OKB Myasishchev i materiali relativi agli studi sull'M-56 vennero trasferiti anche ad altri uffici tecnici. In particolare, fu proprio a partire dal lavoro effettuato dagli uomini di Myasi\u0161\u010dev che l'OKB Tupolev progett\u00f2 il Tupolev Tu-135, anch'esso mai realizzato.\nDescrizione tecnica.\nIl progetto del Myasishchev M-56 era decisamente pi\u00f9 avanzato dei Myasishchev M-50 ed M-52. Infatti, i progettisti si concentrarono fin dall'inizio su una formula alare a delta, con le superfici orizzontali sistemate direttamente sulle ali. Vennero condotti numerosi studi, in modo da ottenere un'aerodinamica ottimale non solo per il velivolo, ma anche per i propulsori.\nLa prima versione del progetto prevedeva un aereo spinto da quattro turbogetti sistemati in altrettante gondole sotto le ali. L'aereo avrebbe avuto una doppia deriva, con alette canard poste nei pressi della cabina di pilotaggio. I propulsori previsti erano dei Kuznetsov NK-10B da 24.000 kgf, con un consumo di carburante previsto di 1,6\u00a0kg/kgf alla velocit\u00e0 di crociera di Mach 2,5. Successivamente, venne studiata anche una configurazione con deriva singola.\nPer la posizione dei motori, furono ipotizzate anche altre soluzioni. Una di queste prevedeva la sistemazione degli stessi in un unico blocco, posto al centro del velivolo sotto ali e fusoliera (soluzione simile a quella adottata dal B-70 americano). Anche in questo caso, vennero analizzate le ipotesi di deriva singola e di doppia deriva.\nA partire dal 1959, si pens\u00f2 di installare sei propulsori invece di quattro. In dettaglio, gli uomini di Myasi\u0161\u010dev ipotizzarono l'utilizzo di turbogetti Klimov VK-15 da 14.000 kgf l'uno. La soluzione a sei turbogetti venne provata sia sulla variante con motori in un unico blocco, sia in una nuova configurazione che in sostanza prevedeva di dividere i sei motori in due gruppi separati posti sotto le ali. Quest'ultima sembra essere stata la versione definitiva dell'M-56.\nComunque, venne valutato anche l'utilizzo di propulsori diversi, soprattutto nelle ultime versioni. In particolare, furono considerati gli Zubtsov RD-16-17M (21.700 kgf) e gli Izotov RD-17 (12.500 kgf a secco e 17.500 kgf con postbruciatore).\nPer quanto riguarda il sistema d'arma imbarcato, vennero valutati alcuni progetti dell'OKB Myasishchev, come i Myasishchev M-44 ed M-45 (quest'ultimo era un missile balistico aviolanciato), oltre che l'AS-4 Kitchen."}
{"id": "2623081", "revid": "110157", "url": "https://it.wikipedia.org/wiki?curid=2623081", "title": "San Eduardo", "text": "San Eduardo \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Bartolome Rodrihguez e Gabril Vargas nel 1914, mentre l'istituzione del comune \u00e8 del 7 dicembre 1965."}
{"id": "2623082", "revid": "474175", "url": "https://it.wikipedia.org/wiki?curid=2623082", "title": "Puerto Deseado", "text": "Puerto Deseado \u00e8 una cittadina dell'Argentina, appartenente alla provincia di Santa Cruz, capoluogo del dipartimento di Deseado.\nGeografia.\nLa citt\u00e0, fondata il 14 luglio 1884, Puerto Deseado si trova alla foce del r\u00edo Deseado, a 788\u00a0km a nord-est dal capoluogo della provincia di Santa Cruz, R\u00edo Gallegos, e 2.024\u00a0km a sud dalla capitale Buenos Aires. \nStoria.\nLa foce del Deseado fu esplorata per la prima volta da Magellano nel 1520. Il 17 dicembre 1586 giunse nell'estuario la flotta, composta dalle navi \"Desire\", \"Hugh Gallant\" e \"Content\", del corsaro inglese Thomas Cavendish, il quale ribattezz\u00f2 l'area \"Port Desire\" dal nome della sua imbarcazione ammiraglia. Gli inglesi restarono per dieci giorni ed infine ripresero il loro viaggio.\nNel 1670 il capitano inglese John Narborough giunse alla foce del Deseado e reclam\u00f2 l'area come dominio di Sua Maest\u00e0. Nel 1770, dopo uno scontro armato con la flotta spagnola presso le isole Falkland, la corvetta inglese Swift fece rotta verso l'estuario, tuttavia, una volta giuntavi, and\u00f2 a scontrarsi contro una roccia ed affond\u00f2. Lo spagnolo Antonio de Biedma y Narv\u00e1ez fond\u00f2 nel 1780 un primo insediamento che dovette per\u00f2 essere abbandonato dopo soli quattro anni. Nel 1790 la Real Compa\u00f1\u00eda Mar\u00edtima tent\u00f2 nuovamente di colonizzare l'area costruendovi un forte che tuttavia fu definitivamente abbandonato nel 1807.\nNel 1883 il capitano italiano Antonio Oneto fu inviato ad esplorare la valle del r\u00edo Deseado. Dopo una perlustrazione del territorio egli invi\u00f2 un rapporto a Buenos Aires dove sollecitava la fondazione di una colonia lungo il fiume. Oneto, nominato nel frattempo governatore della nuova citt\u00e0, torn\u00f2 nella capitale argentina dove reclut\u00f2 i primi 25 coloni. I nuovi abitanti giunsero a Puerto Deseado nel luglio 1884, tuttavia fu solamente l'anno seguente, con l'arrivo del bestiame, che la colonia pot\u00e9 iniziare a svilupparsi economicamente e a crescere. "}
{"id": "2623098", "revid": "200568", "url": "https://it.wikipedia.org/wiki?curid=2623098", "title": "Teoria degli urti", "text": ""}
{"id": "2623099", "revid": "2210568", "url": "https://it.wikipedia.org/wiki?curid=2623099", "title": "Bona (famiglia)", "text": "La famiglia Bona (nelle fonti anche \"de Bona\", in croato anche \"Buni\u0107\") fu una delle pi\u00f9 antiche famiglie nobili della Repubblica di Ragusa.\nStoria.\nLe origini della famiglia rimangono per lo pi\u00f9 oscure, ma due sono le pi\u00f9 antiche tradizioni: secondo la prima, essi sarebbero originari da Cattaro, mentre secondo la seconda proverrebbero dalla citt\u00e0 di Vieste, in Puglia.\nL\"'Almanacco di Gotha\" li enumera fra le undici famiglie del pi\u00f9 antico \"Patriziato Sovrano Originario\" della Repubblica ancora residenti in citt\u00e0 alla met\u00e0 del XIX secolo.\n\u00c8 probabile che il cognome derivi dal nome proprio \"Bona\" (nelle fonti anche nella forma \"Buna\" o specificamente nella zona di Ragusa \"Bune\"), attestato in Dalmazia e in Italia fin da tempi immemorabili.\nLa famiglia fu una delle pi\u00f9 influenti e ricche di Ragusa, suddivisa in vari rami e unita alle altre famiglie nobili ragusee da una serie di matrimoni che a loro volta diedero luogo ad ulteriori rami della casata.\nNel XIV secolo e XV secolo, i Bona diedero alla Repubblica di Ragusa ben 629 alti funzionari statali, pari al 7,13% sul totale nell'intero periodo. Allo stesso modo, essi fra il 1440 e il 1640 contarono 240 membri del Maggior Consiglio, pari al 10,90% sul totale. In questi duecento anni, ottennero anche 383 cariche senatoriali (11,70%), 280 volte la qualifica di Rettore della Repubblica (11,80%), 194 membri del Minor Consiglio (8,96%) e 105 Guardiani della Giustizia (12,80%), risultando la seconda famiglia ragusea pi\u00f9 rappresentata nelle alte cariche pubbliche.\nLa loro nobilt\u00e0 venne riconosciuta dalla Casa d'Austria, col titolo di marchese.\nIl ramo principale della famiglia - col cognome \"de Bona\" - risulta tuttora esistente, con una residenza principale negli Stati Uniti ma anche una residenza secondaria ed alcune attivit\u00e0 imprenditoriali a Ragusa.\nPersonalit\u00e0 notabili (in ordine cronologico).\nJan (Giovanni) Junta Bona (? - prima del 1423), Mercante di Venezia, proprietario delle saline di Cracovia e di diversi villaggi della Ma\u0142opolska."}
{"id": "2623101", "revid": "110157", "url": "https://it.wikipedia.org/wiki?curid=2623101", "title": "San Jos\u00e9 de Pare", "text": "San Jos\u00e9 de Pare \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Pedro Antonio Fl\u00f3rez nel 1780."}
{"id": "2623107", "revid": "438678", "url": "https://it.wikipedia.org/wiki?curid=2623107", "title": "Giovanni Milani", "text": "Biografia.\nGiovanni Milani nacque a Venezia il 20 luglio 1789.\nIn giovane et\u00e0 rimase orfano del padre Fermo, da tale perdita consegue il trasferimento da Venezia a Noventa Vicentina dove probabilmente vivevano dei parenti della madre Luigia Marconi.\nLaureatosi all'Accademia di Modena come \"Ingegnere di ponti e strade\". Nel 1817 apr\u00ec a Verona uno studio di ingegneria in quel tempo considerato uno dei pi\u00f9 importanti studi del regno lombardo veneto. Viaggi\u00f2 nel nord Europa visitando cantieri di varie linee ferroviarie allora agli esordi.\nDurante uno di questi viaggi fu chiamato a guidare la progettazione della Imperial-Regia Privilegiata Strada Ferrata Ferdinandea Lombardo-Veneta detta \"Ferdinandea\", dal nome dell'imperatore d'Austria (il Regno Lombardo-Veneto era, all'epoca, territorio dell'Impero asburgico).\nLa nomina fu caldeggiata anche da Carlo Cattaneo con il quale per\u00f2, in seguito, entr\u00f2 in contrasto. Ne conseguirono le dimissioni di Cattaneo da segretario della Sezione lombarda della societ\u00e0 per la strada ferrata. L'anno successivo, tuttavia lo stesso Milani fu licenziato per le esosit\u00e0 delle pretese economiche e dei \"fringe benefit\" connessi alla sua carica. Pochi mesi dopo venne riassunto.\nNel 1848 Giovanni Milani fu coinvolto nei moti a Venezia che lo costrinsero a scappare dalla propria citt\u00e0 natale. Pass\u00f2 un breve periodo a Torino per\u00f2 anche qui dovette fuggire in Francia, dove mor\u00ec esule il 16 marzo 1862.\nLapide.\nA Noventa Vicentina nella facciata occidentale della ex stazione ferrotranviaria \u00e8 posta una lapide in suo ricordo ormai difficilmente leggibile. Questa lapide fu posta l'11 giugno 1911 in occasione dell'inaugurazione della linea ferrotranviaria ora dismessa che collegava Noventa Vicentina al capoluogo Berico.\nNella lapide sono scritte queste parole:\n&lt;poem&gt;\n\u00abNell'anno 1911 memorando\ngiubileo della patria Noventa \nauspice la societ\u00e0 delle tranvie \nvicentine avveratosi il\nsuo lungo sogno l'11 giugno si\ncongiunse alla propria\nmadre Vicenza e dalla vaporiera \nridensata a nuova vita \nesultante qui volle ricordato il \nnome di un suo figlio \nl'ingegnere illustre\nGiovanni Milani \npatriota e costruttore morto \nesule a Parigi che la prima \ngrande linea ferroviaria del\nlombardo veneto tracci\u00f2\u00bb\n&lt;/poem&gt;"}
{"id": "2623109", "revid": "27509797", "url": "https://it.wikipedia.org/wiki?curid=2623109", "title": "Architettura razionale", "text": ""}
{"id": "2623110", "revid": "76963", "url": "https://it.wikipedia.org/wiki?curid=2623110", "title": "Tonya Kinzinger", "text": "Biografia.\nIn Italia \u00e8 conosciuta principalmente come \"Jessica Lowry\", la protagonista di \"Saint Tropez\" \"(Sous le soleil)\", soap opera francese iniziata nel 1996.\nDa piccola era appassionata di danza, disciplina che ha praticato vari anni in una prestigiosa scuola di New York; verso fine anni ottanta, venne notata da un fotografo che la fece lavorare come modella a Parigi, dove in seguito decise di intraprendere la carriera di attrice.\nNel 1990 ha fatto parte del cast del film: \"Coreografia di un delitto\", con Alain Delon. Nel 1994 \u00e8 apparsa nel telefilm Highlander e nel 2006 in alcune puntate della soap \"Beautiful\", nella parte di \"Yvette St. Julienne\".\nTonya \u00e8 sposata dal 1998 con \"Bernard Lignon\", ed ha un figlio: \"Sacha\", nato nel 2003."}
{"id": "2623111", "revid": "27509806", "url": "https://it.wikipedia.org/wiki?curid=2623111", "title": "Architettura Razionalista", "text": ""}
{"id": "2623112", "revid": "767487", "url": "https://it.wikipedia.org/wiki?curid=2623112", "title": "Line Monty", "text": "Di famiglia ebraica, fu notevole interprete di diversi stili musicali come l'andaluso, il chaabi e la rumba franco-araba, che mescola di ritmi latini, rumba, cha-cha-cha, tango con variet\u00e0 franco-orientali. Le si devono interpretazioni di successi come \"Alger Alger\", \"Ya oummi ya oummi\", \"Ana n'habek\", \"Laissez-moi vivre\" e \"Berkana Mankoum\".\nConsiderata una diva in Algeria, trov\u00f2 grande apprezzamento anche negli Stati Uniti, in Canada, America Latina e Vicino Oriente.\nFece sensazione a Il Cairo (Egitto), dove il suo amico Farid al-Atrash compose una canzone espressamente per lei."}
{"id": "2623114", "revid": "110157", "url": "https://it.wikipedia.org/wiki?curid=2623114", "title": "San Luis de Gaceno", "text": "San Luis de Gaceno \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un gruppo di coloni nel 1912."}
{"id": "2623115", "revid": "6923", "url": "https://it.wikipedia.org/wiki?curid=2623115", "title": "Porta di San Michele (Atessa)", "text": "La porta di San Michele o Porticella \u00e8 una porta dell'ex circuito murario della citt\u00e0 di Atessa, in provincia di Chieti, da cui era accessibile l'omonimo quartiere.\nFu costruita come porta di accesso dal quartiere San Michele verso la fine del VII secolo, con il soprannome di \"Porticella\" per le sue piccole dimensioni. Con l'erezione nelle vicinanze della chiesa di Santa Giusta, acquis\u00ec anche il nome di \"porta di Santa Giusta\". In quel periodo si fecero anche importanti lavori di consolidamento della struttura e l'aggiunta del coronamento.\nI lineamenti si presentano piuttosto semplici, con muratura di pietrame irregolare mista a mattoni. Sul prospetto posteriore il fornice non \u00e8 perfettamente leggibile nel suo profilo intero, ma solo fino alle reni. Sopra l'arco vi \u00e8 una piccola finestra rettangolare, ottenuta probabilmente con i lavori atti a realizzare la parte di abitazione nel settore superiore. Nel prospetto principale l'arco \u00e8 marcato da blocchi di pietra, ma di dimensioni minori rispetto all'altro, il fornice \u00e8 impostato su semplici piedritti in mattoni ed \u00e8 anch'esso sovrastato da una finestrella. In mattoni \u00e8 anche la volta interna, dove vi \u00e8 anche una possente trave di legno.\nBibliografia.\nSangroaventino.it"}
{"id": "2623120", "revid": "27509875", "url": "https://it.wikipedia.org/wiki?curid=2623120", "title": "Pied-noir", "text": ""}
{"id": "2623122", "revid": "110157", "url": "https://it.wikipedia.org/wiki?curid=2623122", "title": "Kuivilla susta", "text": "Kuivilla susta \u00e8 il secondo album di studio della cantante pop finlandese Kristiina Brask. Ha venduto circa 8.000 copie in Finlandia. Da esso sono stati estratti il singolo omonimo e \"Happee, hoitoo ja empatiaa\". L'album ha fatto il suo debutto al numero 11 nella classifica degli album finlandesi, dove \u00e8 restato per 4 settimane."}
{"id": "2623123", "revid": "27509919", "url": "https://it.wikipedia.org/wiki?curid=2623123", "title": "Kuivilla Susta", "text": ""}
{"id": "2623128", "revid": "36426", "url": "https://it.wikipedia.org/wiki?curid=2623128", "title": "Castel Durante", "text": ""}
{"id": "2623129", "revid": "767487", "url": "https://it.wikipedia.org/wiki?curid=2623129", "title": "Health (gruppo musicale)", "text": "Gli Health (spesso stilizzato HEALTH) sono una rock-band formatasi a Los Angeles, nel 2006, ad opera di Jake Duzsik (voce e chitarra), Jupiter Keyes (chitarra, percussioni), John Famiglietti (basso) e Benjamin Jared Miller (batteria). La musica contenuta nell'album di debutto, \"Health\", \u00e8 essenzialmente noise rock ispirato da gruppi storici come Liars, Einst\u00fcrzende Neubauten e P.I.L.\nLa band registra e pubblica nel 2008 \"Health//Disco\". Il 2009 \u00e8 l'anno di \"Get Color\", omonimo album in uscita il 28 agosto 2009. Nel 2012 compongono la colonna sonora del videogioco \"Max Payne 3\", ultimo capitolo dell'omonima serie firmata Rockstar Games. Nel 2015, durante il tour europeo di Death Magic, Jupiter Keyes decide di lasciare la band per seguire la carriera solista dell'ex Crystal Castles Alice Glass. I restanti membri del gruppo hanno deciso di non sostituirlo. Gli HEALTH, ormai trio, pubblicano nel 2019 , oltre ad avere pubblicato una serie di singoli insieme ad artisti come Youth Code, Ghostemane, Perturbator e altri.\nStile musicale.\nLa band, sebbene nel corso degli anni abbia seguito differenti correnti musicali, ha sempre mantenuto in ogni sua produzione una forte identit\u00e0 noise, post-punk, industrial e neopsichedelica. I loro primi due album, HEALTH e Get Color, sono due produzioni noise rock caratterizzate dalla quasi totale assenza di elementi melodici. La fanno da padrone la batteria tribale di BJ Miller, la voce androgina di Jake Duzsik, testi psichedelici e una grandissima presenza di suoni elettronici assordanti. A partire da Death Magic, la band ha iniziato ad introdurre con pi\u00f9 frequenza componimenti melodici ed ha accentuato la presenza di musica elettronica, anche a scapito degli strumenti tradizionali, dando vita ad una produzione riconducibile al dance pop, dream pop e al rock elettronico. Nel loro quarto album, , la band ha messo da parte le atmosfere dance pop di Death Magic ed ha intrapreso una strada molto pi\u00f9 heavy, spingendosi verso generi quali l'industrial metal."}
{"id": "2623130", "revid": "1982", "url": "https://it.wikipedia.org/wiki?curid=2623130", "title": "Ivan Buni\u0107 Vu\u010di\u0107", "text": ""}
{"id": "2623133", "revid": "2091899", "url": "https://it.wikipedia.org/wiki?curid=2623133", "title": "Pieter Sjoerds Gerbrandy", "text": "Ricevette il suo primo mandato in seguito alle tensioni tra regina Guglielmina ed il governo, in particolare col primo ministro Dirk Jan de Geer, il quale, non credendo nella capacit\u00e0 degli Alleati a battere la Germania nazista, mostr\u00f2 la propria intenzione di collaborare con Hitler e ritornare in patria per sottoscrivere una pace separata. La regina, appoggiata da altri politici olandesi, si decise a rimuovere dall'incarico de Geer e a dare il mandato di primo ministro a Pieter Sjoerds Gerbrandy, pi\u00f9 incline a combattere la lotta a fianco degli inglesi.\nGerbrandy, come primo ministro, fu un combattente instancabile per la causa dei Paesi Bassi. Attraverso i suoi discorsi radiofonici su Radio Oranje, insieme a quelli della regina Guglielmina, riusc\u00ec a fomentare la resistenza olandese. Egli fu capace di stemperare molte tensioni che si instaurarono tra la regina ed altri membri del governo. Inoltre si adoper\u00f2, a fianco di Churchill e Roosevelt, in modo da agevolare l'ingresso degli Stati Uniti in guerra."}
{"id": "2623136", "revid": "363629", "url": "https://it.wikipedia.org/wiki?curid=2623136", "title": "Gram negativi", "text": ""}
{"id": "2623138", "revid": "287204", "url": "https://it.wikipedia.org/wiki?curid=2623138", "title": "Coppa di Francia 2003-2004", "text": "L'edizione della Coppa di Francia 2003-2004 fu la ottantasettesima, e fu vinta dal Paris SG."}
{"id": "2623140", "revid": "767487", "url": "https://it.wikipedia.org/wiki?curid=2623140", "title": "Health (film)", "text": "Health \u00e8 un film del 1980 diretto da Robert Altman."}
{"id": "2623143", "revid": "27510134", "url": "https://it.wikipedia.org/wiki?curid=2623143", "title": "SNECMA Atar", "text": ""}
{"id": "2623153", "revid": "38120", "url": "https://it.wikipedia.org/wiki?curid=2623153", "title": "Cheshire (I Cavalieri dello zodiaco)", "text": ""}
{"id": "2623158", "revid": "729019", "url": "https://it.wikipedia.org/wiki?curid=2623158", "title": "Rolando Mart\u00edn", "text": "Biografia.\nNato in Maryland da genitori argentini (suo padre si trovava negli Stati Uniti per completare un Master universitario in economia), al ritorno in patria visse a General Roca (Rio Negro); dopo gli studi superiori Mart\u00edn si spost\u00f2 a Buenos Aires per studiare a sua volta economia.\nA 18 anni entr\u00f2 nel San Isidro Club nella cui prima squadra esord\u00ec nel 1989, a 21 anni.\nCon il club nerazzurro visse tutta la sua carriera rugbistica da giocatore, eccezion fatta per una stagione professionistica tra gli inglesi del Richmond RFC, in Premiership, con i quali disput\u00f2 anche diversi incontri in Challenge Cup.\nCon il San Isidro Rolando Mart\u00edn vanta la vittoria in 6 campionati provinciali dell'URBA e in 2 Nacional de Clubes in 14 stagioni di militanza fino al 2003, anno del suo ritiro.\nEsord\u00ec in Nazionale argentina nel 1994 a Long Beach, in un incontro di qualificazione alla contro gli ; prese parte al \"tour\" in Sudafrica dello stesso anno e nel 1995 fece parte della rosa che partecip\u00f2 alla rassegna mondiale, con 3 incontri totali.\nFu presente anche alla , in cui l' giunse sino ai quarti di finale e nel corso della quale disput\u00f2 tutti i cinque incontri in cui la squadra fu impegnata; quattro anni pi\u00f9 tardi si comp\u00ec l'ultimo atto della sua carriera nel corso della in Australia, al termine della quale si ritir\u00f2 dopo 86 incontri internazionali, solo uno in meno del \"recordman\" argentino, Lisandro Arbizu.\nA giudizio degli osservatori dell'International Rugby Board \u00e8 considerato una delle migliori terze linee a livello internazionale; ne fu messa in luce soprattutto la costanza, in quanto a tutto il 30 aprile 2003 Mart\u00edn era sceso in campo in 79 degli 88 \"test match\" che l' aveva disputato dal giorno del suo debutto contro gli .\nAl suo attivo anche la presenza nel prestigioso club britannico a inviti dei Barbarians.\nIn carriera si guadagn\u00f2 il soprannome di \"Yanki\" (\"Yankee\"), per via della sua nascita negli Stati Uniti.\nDopo il ritiro ha curato la sua impresa di promozione di articoli sportivi e allenato a vari livelli nel San Isidro Club; dal 2009 dirige la Nazionale argentina Under-19."}
{"id": "2623161", "revid": "287204", "url": "https://it.wikipedia.org/wiki?curid=2623161", "title": "Canada Open 1977", "text": "Il Canada Open 1977 \u00e8 stato un torneo di tennis giocato sul terra battuta. \u00c8 stata la 89\u00aa edizione del Canada Open, che fa parte del Colgate-Palmolive Grand Prix 1977 e del WTA Tour 1977. Il torneo si \u00e8 giocato a Toronto in Canada dal 15 al 22 agosto 1977.\nCampioni.\nSingolare maschile.\n Jeff Borowiak ha battuto in finale Jaime Fillol 6-0, 6-1\nSingolare femminile.\n Regina Mar\u0161\u00edkov\u00e1 ha battuto in finale Marise Kruger 6-4, 4-6, 6-2\nDoppio maschile.\n Bob Hewitt / Ra\u00fal Ram\u00edrez hanno battuto in finale Fred McNair / Sherwood Stewart 6-4, 3-6, 6-2\nDoppio femminile.\n Delina Ann Boshoff / Ilana Kloss hanno battuto in finale Rosie Casals / Evonne Goolagong 6-2, 6-3"}
{"id": "2623177", "revid": "124321566", "url": "https://it.wikipedia.org/wiki?curid=2623177", "title": "Werner Keller", "text": "Biografia.\nWerner Keller studi\u00f2 ingegneria meccanica e medicina, quindi giurisprudenza a Berlino, Zurigo, e Rostock (semestre estivo 1930). Nel 1933 si laure\u00f2 in giurisprudenza all'Universit\u00e0 di Jena. \nCome dirigente del Ministero del Reich per gli armamenti e la produzione bellica diretto da Albert Speer, salv\u00f2 la vita a numerosi ebrei. Progett\u00f2 un audace attentato a Hitler e organizz\u00f2 a Berlino un gruppo di resistenza al nazismo, che nel 1945 condusse per breve tempo una trasmissione radio clandestina. Il Tribunale del Popolo nazionalsocialista lo condann\u00f2 a morte per impiccagione. Nel febbraio 1945, poco prima dell'esecuzione prevista ottenne, con l'aiuto di amici altolocati, il trasferimento a Fort Zinna, la prigione militare di Torgau. Alla fine di aprile fu liberato dalle truppe americane della 69\u00aa divisione di fanteria. \nIl suo libro \"La Bibbia aveva ragione\", pubblicato nel 1955, vendette oltre un milione di copie in Germania entro il 1960 e fu tradotto in pi\u00f9 di venti lingue, diventando il suo libro pi\u00f9 noto e di maggior successo. "}
{"id": "2623183", "revid": "155634", "url": "https://it.wikipedia.org/wiki?curid=2623183", "title": "Torneo di Wimbledon 2007 - Singolare maschile", "text": "Roger Federer ha centrato la quinta vittoria consecutiva battendo in finale Rafael Nadal con il punteggio di 7-6(7), 4-6, 7-6(3), 2-6, 6-2, eguagliando il record di vittorie consecutive in era Open appartenente a Bj\u00f6rn Borg."}
{"id": "2623184", "revid": "287204", "url": "https://it.wikipedia.org/wiki?curid=2623184", "title": "Coppa del Brasile 2006", "text": "La Coppa del Brasile 2006 (ufficialmente in portoghese Copa do Brasil 2006) \u00e8 stata la 18\u00aa edizione della Coppa del Brasile.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nNei primi due turni (primo turno e sedicesimi di finale) se la squadra che gioca la prima partita in trasferta vince con 2 o pi\u00f9 gol di scarto, \u00e8 automaticamente qualificata al turno successivo senza dover disputare la gara di ritorno.\nPartecipanti.\n10 squadre ammesse tramite Ranking CBF, 54 tramite piazzamenti nelle competizioni statali.\nCorinthians (2\u00b0 nel Ranking CBF 2005), San Paolo (6\u00b0), Palmeiras (7\u00b0), Internacional (8\u00b0), Goi\u00e1s (2\u00b0 nel Campionato Goiano 2005) e Paulista (detentore del trofeo) esclusi per la partecipazione alla Coppa Libertadores 2006.\nRanking.\nSquadre ammesse per il miglior piazzamento nel Ranking CBF 2005:\nCompetizioni statali.\nSquadre ammesse per il miglior piazzamento nei campionati o nelle coppe statali:\nRisultati.\nPrimo turno.\n\"Andata 15 e 22 febbraio 2006, ritorno 22 febbraio, 8 e 9 marzo 2006.\"\nSedicesimi di finale.\n\"Andata 15 e 22 marzo 2006, ritorno 22 marzo, 23 marzo, 5 e 8 aprile 2006.\"\nOttavi di finale.\n\"Andata 12 aprile 2006, ritorno 19 e 20 aprile 2006.\"\nQuarti di finale.\n\"Andata 26 e 27 aprile 2006, ritorno 3 e 4 maggio 2006.\"\nSemifinali.\n\"Andata 10 e 11 maggio 2006, ritorno 17 e 18 maggio 2006.\"\nFinale.\nRitorno.\nFlamengo vincitore della Coppa del Brasile 2006 e qualificato per la Coppa Libertadores 2007."}
{"id": "2623191", "revid": "666668", "url": "https://it.wikipedia.org/wiki?curid=2623191", "title": "Cristiano Scandolara", "text": "Carriera.\nClub.\nDopo gli esordi nella Liga Futsal con l'Atl\u00e2ntico, nella stagione 2002-03 viene acquistato dal Gruppo Sportivo BNL. Nella stagione 2004-05 si trasferisce all'Arzignano Grifo con cui vince una Supercoppa italiana per poi fare ritorno nella capitale giocando prima con il Cinecitt\u00e0, con cui vince il campionato di serie A2, e quindi alla Roma Futsal. Nel 2008 passa alla Marca; con i \"bianconeri\" riesce a vincere una Coppa Italia prima di trasferirsi al Kaos.\nIn Emilia viene eletto capitano della squadra per la quale milita fino al dicembre del 2013 quando fa ritorno all'Arzignano in Serie B. Con i veneti raggiunge la finale della Coppa Italia di categoria ma soprattutto vince i play-off promozione che riportano il \"Grifo\" in Serie A2 dopo oltre dieci anni di assenza. Dopo appena sei mesi Scandolara lascia tuttavia l'Arzignano per accasarsi all'Orte con cui vince immediatamente il girone A di Serie A2. La stagione seguente si trasferisce all'Acqua e Sapone.\nNazionale.\nIn possesso della doppia cittadinanza grazie alle origini cremonesi dei bisnonni, con la Nazionale di calcio a 5 dell'Italia ha raccolto tre presenze durante la gestione Nuccorini."}
{"id": "2623192", "revid": "1982", "url": "https://it.wikipedia.org/wiki?curid=2623192", "title": "Hanibal Luci\u0107", "text": ""}
{"id": "2623194", "revid": "287204", "url": "https://it.wikipedia.org/wiki?curid=2623194", "title": "Canada Open 1976", "text": "Il Canada Open 1976 \u00e8 stato un torneo di tennis giocato sulla terra battuta. \u00c8 stata la 88\u00aa edizione del Canada Open, che fa parte del Commercial Union Assurance Grand Prix 1976 e del Women's International Grand Prix 1976. Il torneo si \u00e8 giocato a Toronto in Canada dal 17 al 23 agosto 1976.\nCampioni.\nSingolare maschile.\n Guillermo Vilas ha battuto in finale Wojciech Fibak 6-4, 7-6, 6-2\nSingolare femminile.\n Mima Jau\u0161ovec ha battuto in finale Lesley Hunt 6-2, 6-0\nDoppio maschile.\n Bob Hewitt / Ra\u00fal Ram\u00edrez hanno battuto in finale Juan Gisbert / Manuel Orantes 6\u20132, 6-1\nDoppio femminile.\n Cynthia Seiler / Janet Newberry hanno battuto in finale Sue Barker / Pam Teeguarden per walkover"}
{"id": "2623197", "revid": "110157", "url": "https://it.wikipedia.org/wiki?curid=2623197", "title": "San Mateo (Colombia)", "text": "San Mateo \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Antonio Caballero y G\u00f3ngora nel 1773."}
{"id": "2623201", "revid": "1573940", "url": "https://it.wikipedia.org/wiki?curid=2623201", "title": "Claudius angustatus", "text": "Claudius angustatus , detta anche \"chopontil\", \u00e8 una tartaruga della famiglia Kinosternidae. \u00c8 l'unica specie del genere Claudius.\nDistribuzione e habitat.\nPiccola tartaruga originaria del Centro America, con una distribuzione che si estende dal Messico fino al Belize.\nHabitat.\nIl suo habitat sono tutti quei luoghi acquatici a lento decorso quali stagni, fiumi ed acquitrini che hanno un fondo fangoso.\nDescrizione.\nTartarughe di piccole dimensioni, raggiungono la lunghezza massima del carapace di circa 15 cm anche se di norma sono minori. Caratteristica che contraddistingue questa specie \u00e8 il capo di grosse dimensioni, provvisto di fauci forti e taglienti e il piastrone di dimensioni particolarmente ridotte.\nBiologia.\nAlimentazione prettamente carnivora. Tartaruga prettamente acquatica, non ha per\u00f2 particolari doti di nuoto, ama infatti trattenersi in acque basse, ha abitudini perlopi\u00f9 crepuscolari."}
{"id": "2623202", "revid": "125683980", "url": "https://it.wikipedia.org/wiki?curid=2623202", "title": "Il bambino con il pigiama a righe", "text": "Il bambino con il pigiama a righe \u00e8 un romanzo del 2006 dello scrittore irlandese John Boyne, che \u00e8 stato tradotto in 32 paesi. Nel 2007 \u00e8 stato nella classifica dei pi\u00f9 venduti in Irlanda per 100 settimane, \u00e8 stato tra i dieci romanzi pi\u00f9 venduti in Australia, Spagna, Regno Unito ed altri paesi europei, diventando un best seller per il \"New York Times\".\nControversie.\nIl Rabbino Benjamin Blech ha criticato duramente il libro, scrivendo sul sito ebraico \"Aish\": \u201cQuesto libro non \u00e8 propriamente n\u00e9 una bugia n\u00e9 una favola, \u00e8 una profanazione\u201d. Il suo pi\u00f9 grande rammarico \u00e8 che il libro supporti l'idea che la gente comune non fosse consapevole degli orrori dello sterminio di massa che i nazisti stavano attuando sugli ebrei. Egli spiega che chiunque nel raggio di chilometri poteva sentire il fetore di morte ed esprime il dubbio che un bambino di 9 anni figlio di un ufficiale nazista potesse non essere consapevole di cosa fosse un ebreo (o se lui stesso lo fosse).\nScrive \u00abNota al lettore: Ad Auschwitz non c'erano bambini ebrei di 9 anni \u2013 I nazisti gassavano immediatamente tutti coloro che non fossero abbastanza grandi per lavorare. Poi, il campo di sterminio di Auschwitz era circondato da recinti elettrificati, rendendo qualsiasi tentativo di uscirne, strisciando attraverso un'apertura, impossibile.\u00bb\nAdattamento cinematografico.\nNel 2008 la Miramax Films ha prodotto un adattamento cinematografico omonimo, diretto dal regista inglese Mark Herman, con David Thewlis, Vera Farmiga e i piccoli attori Asa Butterfield e Jack Scanlon. \u00c8 stato distribuito nelle sale italiane dalla Walt Disney Pictures il 19 dicembre."}
{"id": "2623203", "revid": "293377", "url": "https://it.wikipedia.org/wiki?curid=2623203", "title": "Major League Baseball 1994", "text": "La stagione 1994 della Major League Baseball (MLB) si concluse prematuramente l'11 agosto a causa dello sciopero indetto dall'associazione dei giocatori Major League Baseball Players Association (MLBPA) per protestare contro la volont\u00e0 di introdurre il salary cap e altre norme per ridurre i costi di gestione da parte dei proprietari delle squadre. Lo sciopero inizi\u00f2 il 12 agosto e il 14 settembre, 34 giorni dopo l'inizio della vertenza, il commissario della lega Bud Selig dichiar\u00f2 cancellate tutte le restanti partite comprese quelle della post-season e le World Series che si disputavano ininterrottamente dal 1905. Lo scioper\u00f2 si protrasse per 232 giorni e caus\u00f2 anche l'avvio posticipato e la riduzione del calendario della stagione seguente.\nL'All-Star Game si gioc\u00f2 regolarmente il 12 luglio e vide prevalere la selezione della National League per 8-7.\nPost Season.\nNessuna partita di post season disputata a causa dello sciopero."}
{"id": "2623205", "revid": "287204", "url": "https://it.wikipedia.org/wiki?curid=2623205", "title": "Gadarwara", "text": " \nGadarwara \u00e8 una suddivisione dell'India, classificata come \"municipality\", di 37.837 abitanti, situata nel distretto di Narsinghpur, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 55' 0 N e 78\u00b0 46' 60 E e ha un'altitudine di 341 .\nSociet\u00e0.\nEvoluzione demografica.\nAl censimento del 2001 la popolazione di Gadarwara assommava a 37.837 persone, delle quali 19.979 maschi e 17.858 femmine. I bambini di et\u00e0 inferiore o uguale ai sei anni assommavano a 4.951, dei quali 2.673 maschi e 2.278 femmine. Infine, coloro che erano in grado di saper almeno leggere e scrivere erano 27.013, dei quali 15.439 maschi e 11.574 femmine."}
{"id": "2623206", "revid": "1982", "url": "https://it.wikipedia.org/wiki?curid=2623206", "title": "Dinko Ranjina", "text": ""}
{"id": "2623211", "revid": "287204", "url": "https://it.wikipedia.org/wiki?curid=2623211", "title": "Ghansore", "text": " \nGhansore \u00e8 una suddivisione dell'India, classificata come \"census town\", di 6.130 abitanti, situata nel distretto di Seoni, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 38' 60 N e 79\u00b0 57' 0 E e ha un'altitudine di 581 .\nSociet\u00e0.\nEvoluzione demografica.\nAl censimento del 2001 la popolazione di Ghansore assommava a 6.130 persone, delle quali 3.233 maschi e 2.897 femmine. I bambini di et\u00e0 inferiore o uguale ai sei anni assommavano a 922, dei quali 488 maschi e 434 femmine. Infine, coloro che erano in grado di saper almeno leggere e scrivere erano 4.319, dei quali 2.457 maschi e 1.862 femmine."}
{"id": "2623214", "revid": "287204", "url": "https://it.wikipedia.org/wiki?curid=2623214", "title": "Gairatganj", "text": " \nGairatganj (o Ghairatganj) \u00e8 una suddivisione dell'India, classificata come \"census town\", di 8.095 abitanti, situata nel distretto di Raisen, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 23' 60 N e 78\u00b0 13' 0 E e ha un'altitudine di 522 .\nSociet\u00e0.\nEvoluzione demografica.\nAl censimento del 2001 la popolazione di Gairatganj assommava a 8.095 persone, delle quali 4.294 maschi e 3.801 femmine. I bambini di et\u00e0 inferiore o uguale ai sei anni assommavano a 1.342, dei quali 698 maschi e 644 femmine. Infine, coloro che erano in grado di saper almeno leggere e scrivere erano 5.719, dei quali 3.262 maschi e 2.457 femmine."}
{"id": "2623215", "revid": "287204", "url": "https://it.wikipedia.org/wiki?curid=2623215", "title": "Canada Open 1975", "text": "Il Canada Open 1975 \u00e8 stato un torneo di tennis giocato sul cemento. \u00c8 stata la 87\u00aa edizione del Canada Open, che fa parte del Commercial Union Assurance Grand Prix 1975 e del Women's International Grand Prix 1975. Il torneo si \u00e8 giocato a Toronto in Canada dall'11 al 17 agosto 1975.\nCampioni.\nSingolare maschile.\n Manuel Orantes ha battuto in finale Ilie N\u0103stase 7-6, 6-0, 6-1\nSingolare femminile.\n Marcie Louie ha battuto in finale Laura duPont 6-1, 4-6, 6-4\nDoppio maschile.\n Cliff Drysdale / Raymond Moore hanno battuto in finale Jan Kode\u0161 / Ilie N\u0103stase 6\u20133, 6-2\nDoppio femminile.\n Julie Anthony / Margaret Smith Court hanno battuto in finale Joanne Russell / Jane Stratton 6-2, 6-4"}
{"id": "2623216", "revid": "287204", "url": "https://it.wikipedia.org/wiki?curid=2623216", "title": "Garoth", "text": " \nGaroth \u00e8 una suddivisione dell'India, classificata come \"nagar panchayat\", di 14.568 abitanti, situata nel distretto di Mandsaur, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 19' 0 N e 75\u00b0 39' 0 E e ha un'altitudine di 416 .\nSociet\u00e0.\nEvoluzione demografica.\nAl censimento del 2001 la popolazione di Garoth assommava a 14.568 persone, delle quali 7.426 maschi e 7.142 femmine. I bambini di et\u00e0 inferiore o uguale ai sei anni assommavano a 2.134, dei quali 1.063 maschi e 1.071 femmine. Infine, coloro che erano in grado di saper almeno leggere e scrivere erano 9.157, dei quali 5.616 maschi e 3.541 femmine."}
{"id": "2623218", "revid": "287204", "url": "https://it.wikipedia.org/wiki?curid=2623218", "title": "Garhakota", "text": " \nGarhakota \u00e8 una suddivisione dell'India, classificata come \"municipality\", di 26.877 abitanti, situata nel distretto di Sagar, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 46' 0 N e 79\u00b0 9' 0 E e ha un'altitudine di 372 .\nSociet\u00e0.\nEvoluzione demografica.\nAl censimento del 2001 la popolazione di Garhakota assommava a 26.877 persone, delle quali 14.016 maschi e 12.861 femmine. I bambini di et\u00e0 inferiore o uguale ai sei anni assommavano a 4.310, dei quali 2.202 maschi e 2.108 femmine. Infine, coloro che erano in grado di saper almeno leggere e scrivere erano 18.068, dei quali 10.743 maschi e 7.325 femmine."}
{"id": "2623219", "revid": "36426", "url": "https://it.wikipedia.org/wiki?curid=2623219", "title": "Palazzetto della Iole", "text": ""}
{"id": "2623221", "revid": "287204", "url": "https://it.wikipedia.org/wiki?curid=2623221", "title": "Gurh", "text": " \nGurh (o Goorha) \u00e8 una suddivisione dell'India, classificata come \"nagar panchayat\", di 12.445 abitanti, situata nel distretto di Rewa, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 31' 0 N e 81\u00b0 31' 0 E e ha un'altitudine di 304 .\nSociet\u00e0.\nEvoluzione demografica.\nAl censimento del 2001 la popolazione di Gurh assommava a 12.445 persone, delle quali 6.423 maschi e 6.022 femmine. I bambini di et\u00e0 inferiore o uguale ai sei anni assommavano a 2.094, dei quali 1.055 maschi e 1.039 femmine. Infine, coloro che erano in grado di saper almeno leggere e scrivere erano 7.042, dei quali 4.433 maschi e 2.609 femmine."}
{"id": "2623224", "revid": "287204", "url": "https://it.wikipedia.org/wiki?curid=2623224", "title": "Pala del Corpus Domini", "text": "La Pala del Corpus Domini \u00e8 un'opera di Giusto di Gand con predella di Paolo Uccello, conservata nella Galleria nazionale delle Marche a Urbino. La predella, (tempera su tavola, 43\u00d7351\u00a0cm totali) \u00e8 datata al 1467\u20131468 e la tavola principale (olio su tavola, 331x335 cm) al 1472-1474.\nStoria.\nLa genesi dell'opera \u00e8 particolarmente travagliata. La pala venne originariamente commissionata dalla confraternita urbinate del Corpus Domini al pittore locale Fra Carnevale, che per\u00f2 nel 1456 venne liberato dall'incarico per sopraggiunti impegni e gli fu chiesto di restituire l'acconto di quaranta ducati d'oro gi\u00e0 ricevuti e spesi per i colori. Nel 1465, per\u00f2, un documento ricorda che la somma non era ancora stata restituita. Nel 1467 la commissione venne affidata a Paolo Uccello, arrivato a Urbino quell'anno, che, entro il 1468, riusc\u00ec a dipingere la predella con le famose storie del \"Miracolo dell'Ostia profanata\". Paolo non era all'epoca considerato un maestro di prim'ordine, forse anche a causa dei suoi ossessivi studi di prospettiva. Il suo salario fu infatti appena 21 bolognini al mese (un paio di scarpe ne costava ad esempio 18), da cui vennero fiscalmente detratte tutte le spese che la Confraternita sostenne per lui.\nNon si conoscono i motivi per cui Paolo Uccello abbandon\u00f2 l'opera, che nel 1469 venne proposta a Piero della Francesca (primo documento certo dell'artista a Urbino). Nemmeno Piero esegu\u00ec la tavola principale, che venne infine dipinta dal pittore di corte Giusto di Gand, terminandola nel 1474.\nDescrizione e stile.\n\"Istituzione dell'eucaristia\".\nLa pala principale mostra l\"'Istituzione dell'eucaristia\" o \"Comunione degli apostoli\". Secondo i Vangeli, dopo l'Ultima Cena Ges\u00f9 istitu\u00ec il sacramento dell'eucaristia con le parole \"Prendetene e mangiatene tutti\" e distribuendo il pane consacrato (simboleggiato poi dalle ostie) agli Apostoli. La tavola mostra la scena di Cristo, al centro della stanza davanti al tavolo eucaristico, che si appresta a dare la comunione ai dodici apostoli disposti attorno a lui a semicerchio, nove a sinistra e tre a destra. La scena, come tipico della pittura fiamminga, \u00e8 ambientata in uno sfondo architettonico che allude al deambulatorio di una chiesa, con alte colonne colorate che sviluppano il senso ascensionale della composizione. In alto volano due angeli, con panneggi frastagliati che appartengono alle convenzioni nordiche.\nA destra assistono alla scena un gruppo di dignitari contemporanei, tra cui ha una posizione preminente Federico da Montefeltro, ritratto come di consueto di profilo, col naso adunco mutilato in un torneo. Nei ritratti Federico mostra sempre il profilo sinistro, poich\u00e9 aveva perso anche l'occhio destro nello stesso torneo. Il personaggio con la barba biforcuta davanti a lui, vestito all'orientale, potrebbe essere Giovanni Bessarione. Pi\u00f9 dietro ancora da una nicchia sporge una \"Madonna col Bambino\" che pare una statua viva, mentre ai lati si aprono due finestre su delicati paesaggi sfumati in profondit\u00e0, un'altra caratteristica dell'arte fiamminga. A questa tradizione appartengono anche il punto di vista leggermente rialzato della costruzione spaziale, l'attenzione ai dettagli (come la bacinella metallica in primo piano), gli effetti di luce e l'importanza data ai gesti delle mani, talvolta un po' artificiosi. Risaltano la delicata sensibilit\u00e0 d'artista per i rapporti luminosi e la sua predilezione per preziosi accostamenti di toni rari.\nTipicamente italiana \u00e8 invece la costruzione prospettica secondo regole geometriche, nella quale si coglie l'influenza di un altro artista della corte di Federico: Piero della Francesca.\nLa predella.\nLa predella, inconsuetamente dipinta prima della tavola principale, rappresenta le storie del \"Miracolo dell'Ostia profanata\" in sei scene divise da rocchi lignei a torciglione dipinti. Il colore dominate \u00e8 il rosso, presente sia nei rocchi, che in numerosi dettagli delle scene. Il racconto ha come fonte la storia di un ebreo parigino accaduta nel 1290 e narrata da Giovanni Villani, con alcune modifiche introdotte dagli scritti di Antonino Pierozzi (come la scena del sangue che cola).\nNella prima scena ci si trova in un banco di prestito ebraico, magnificamente scorciato in prospettiva centrale. La religione del padrone \u00e8 desumibile dall'emblema dello scorpione sul camino, simbolo del giudaismo, usato in senso antiebraico fin dai Padri della Chiesa. Gli altri stemmi sono la testa di moro, pure usata in contesti non-cristiani, e la stella, legata probabilmente a una corporazione produttiva. Sta avvenendo una vendita sacrilega di un'ostia consacrata da parte di una donna che, a differenza del testo originale del Villani, riceve in cambio una borsa di denaro.\nNella seconda scena si vede l'interno della casa dell'ebreo, dove sta cuocendo l'ostia in un pentolino sul camino. Questa, essendo corpo di Cristo, fa uscire sangue, che traborda sul pavimento e arriva fin oltre la soglia dell'abitazione, dove un gruppo di persone \u00e8 richiamato all'attenzione e tenta di entrare nella casa sfondando la porta. La scena \u00e8 magistralmente divisa dalla parete dell'abitazione, che separa il moto violento dei soldati dall'intimit\u00e0 domestica dell'abitazione, con la moglie dell'ebreo e i loro due bambini che sembrano sorpresi e impauriti dall'accaduto. Molto interessante \u00e8 la griglia prospettica fornita dal pavimento a scacchiera, che crea una continuazione ideale allo scenario del primo pannello.\nNella scena successiva l'ostia viene ricondotta solennemente a un altare da una processione, presieduta da un papa con il triregno, forse lo stesso Bonifacio VIII che nel 1295 fece erigere a Parigi una cappella votiva per l'evento miracoloso. Nella quarta scena, sullo sfondo di un lontano paesaggio campestre, sta per avvenire l'impiccagione della donna che aveva ceduto l'ostia, con la presenza di un angelo che sembra suggerire una possibilit\u00e0 di redenzione.\nNella quinta scena, alla presenza di soldati, l'ebreo, la moglie e i loro due figlioletti sono giustiziati sul rogo. Nell'ultima gli angeli e i demoni si contendono l'anima della donna sacrilega, all'ombra di un altare sotto un'abside molto simile a quello della riconsacrazione. I diavoli sono quasi completamente cancellati dai graffi dovuti al fanatismo popolare.\nLa predella \u00e8 celebre soprattutto per l'applicazione delle regole della prospettiva e per le efficaci scelte compositive, con uno sfondo che corre continuamente da pannello a pannello: dalle due scene di interno fino alle restanti ambientate in un paesaggio continuo. Nonostante la rigorosit\u00e0 della costruzione, la disposizione dei protagonisti non d\u00e0 un'idea convincente di profondit\u00e0, essendo semplicemente giustapposti allo sfondo, tanto che non proiettano nemmeno le ombre in terra. Questa caratteristica delle opere di Paolo fece pronunciare a Donatello il famoso giudizio \"questa tua prospettiva ti fa lasciare il certo per l'incerto\", intendendo che le figure perdevano progressivamente corporeit\u00e0 e il paesaggio diventava astratto e divagante.\nPredella dell'Ostia Profanata"}
{"id": "2623225", "revid": "287204", "url": "https://it.wikipedia.org/wiki?curid=2623225", "title": "Govindgarh", "text": " \nGovindgarh \u00e8 una suddivisione dell'India, classificata come \"nagar panchayat\", di 9.697 abitanti, situata nel distretto di Rewa, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 22' 60 N e 81\u00b0 17' 60 E e ha un'altitudine di 361 .\nSociet\u00e0.\nEvoluzione demografica.\nAl censimento del 2001 la popolazione di Govindgarh assommava a 9.697 persone, delle quali 5.109 maschi e 4.588 femmine. I bambini di et\u00e0 inferiore o uguale ai sei anni assommavano a 1.560, dei quali 807 maschi e 753 femmine. Infine, coloro che erano in grado di saper almeno leggere e scrivere erano 5.645, dei quali 3.604 maschi e 2.041 femmine."}
{"id": "2623226", "revid": "36426", "url": "https://it.wikipedia.org/wiki?curid=2623226", "title": "Comunione degli Apostoli (Giusto di Gand)", "text": ""}
{"id": "2623228", "revid": "36426", "url": "https://it.wikipedia.org/wiki?curid=2623228", "title": "Predella dell'Ostia Profanata", "text": ""}
{"id": "2623231", "revid": "287204", "url": "https://it.wikipedia.org/wiki?curid=2623231", "title": "Coppa di Francia 2002-2003", "text": "La Coppa di Francia 2002-2003, la 86\u00aa edizione, fu vinta dall' che cos\u00ec si qualific\u00f2 per la Coppa UEFA."}
{"id": "2623232", "revid": "1516566", "url": "https://it.wikipedia.org/wiki?curid=2623232", "title": "HMS Mauritius", "text": "La HMS \"Mauritius\" (Pennant number C80), \u00e8 stata un incrociatore leggero classe Crown Colony, tipo \"Fiji\", della Royal Navy. Venne impostata nei cantieri Swan Hunter il 31 marzo 1938, varata il 19 luglio 1939 ed entr\u00f2 in servizio il 4 gennaio 1940, a seconda guerra mondiale gi\u00e0 in corso.\nServizio.\nAl momento dell'ingresso in servizio la \"Mauritius\" venne assegnata al 10\u00ba Squadrone incrociatori della \"Home Fleet\", con compito di protezione ai convogli nell'Atlantico. Nel mese di marzo oper\u00f2 da Freetown per la protezione dei convogli e in aprile venne trasferita presso il 4\u00ba Squadrone incrociatori nelle Indie Orientali. Giunse a Colombo il 20 giugno per prendere servizio. L'11 dicembre, con a bordo dei sopravvissuti della e della part\u00ec per tornare in patria, dove giunse alla fine di gennaio 1942. Il mese successivo rimase in cantiere per ricevere l'equipaggiamento radar e ulteriori cannoni da 20\u00a0mm antiaerei; finiti i lavori venne riassegnata alla Indie Orientali dove giunse nel mese di giugno per svolgere compiti di protezione ai convogli e pattugliamento oceanico operando anche dal porto di Kilindini in Kenya.\nNel maggio 1943 venne trasferita presso il 15\u00ba Squadrone incrociatori della \"Mediterranean Fleet\" per partecipare alle operazioni di sbarco in Sicilia denominate Sbarco in Sicilia. Durante il passaggio nel canale di Suez rimase danneggiata dopo aver urtato il fondale. Le riparazioni ad Alessandria d'Egitto, durante le quali vennero installati ulteriori cannoncini da 20\u00a0mm, vennero completate per la fine di giugno. Il 7 luglio appoggi\u00f2 le operazioni di sbarco in Sicilia, partecipando anche allo sbarco a Siracusa e bombardando le posizioni tedesche durante un tentativo di contrattacco. Nel mese di agosto oper\u00f2 nella zona di Catania bombardando il paese di Riposto il 12. Prima dello sbarco in Calabria bombard\u00f2 le postazioni difensive nella zona il 2 settembre. Il 9 settembre partecip\u00f2 all'Sbarco a Salerno, lo sbarco a Salerno fornendo supporto di artiglieria per tutto il giorno successivo.\nNel mese di dicembre venne trasferita nell'Atlantico tornando poi nel Tirreno per appoggiare lo sbarco ad Anzio iniziato il 22 gennaio 1944. Rimase in zona fino al 3 marzo e in aprile venne trasferita presso la \"Home Fleet\" in vista dell'Operazione Nettuno, lo sbarco in Normandia, da effettuarsi pochi mesi dopo. Nel mese di maggio rimase in cantiere dove vennero rimossi gli aerei e aggiornato il sistema Radar. Durante le operazioni di sbarco, il 6 giugno, fu aggregata alla Forza D in appoggio alle truppe dirette a Sword Beach. Il 13 giugno successivo venne leggermente danneggiata dal fuoco delle batterie costiere. Nel mese successivo bombard\u00f2 pi\u00f9 volte le posizioni tedesche a Caen. Nel mese di agosto oper\u00f2 nel golfo di Biscaglia per intercettare convogli tedeschi. Il 14 intercett\u00f2 insieme ai cacciatorpediniere e un convoglio affondando la torpediniera di scorta T24 e due navi. Il giorno successivo affond\u00f2 un dragamine tedesco mentre un altro riusc\u00ec a fuggire con due mercantili. Il 25 agosto operando con le stesse due navi intercett\u00f2 un altro convoglio che venne totalmente annientato insieme alla scorta formata da 5 pattugliatori tedeschi. A fine mese torn\u00f2 a Devonport vista la ritirata delle truppe tedesche dalla zona di pattuglia e in ottobre venne trasferita al 10\u00ba Squadrone della \"Home Fleet\" e impiegata nelle acque norvegesi con il compito di intercettare il traffico tedesco. Il 28 gennaio 1945 insieme all'incrociatore intercett\u00f2 tre cacciatorpediniere tedeschi salpati da Bergen danneggiandone uno e venendo colpita una volta. Il 25 febbraio venne sottoposta a un raddobbo nel cantiere civile di Birkenhead ricevendo le pi\u00f9 moderne apparecchiature radar e di controllo fuoco.\nTerminata la seconda guerra mondiale rimase in servizio come nave ammiraglia di diversi Squadroni incrociatori nella \"Home Fleet\" e nel Mediterraneo fino al 1947. Dopo un periodo in riserva torn\u00f2 in servizio nel 1950 operando nel Golfo Persico durante la crisi di Abadan. Radiata nel 1952 venne sottoposta a un ciclo di lavori prima di essere trasferita nuovamente in riserva. Dopo sette anni in riserva venne messa in vendita e acquistata dalla BISCO. La demolizione inizi\u00f2 il 27 marzo 1965 nei cantieri Ward di Inverkeithing."}
{"id": "2623233", "revid": "1005847", "url": "https://it.wikipedia.org/wiki?curid=2623233", "title": "Ghino Valenti", "text": "Biografia.\nFiglio di Teofilo, magistrato e docente di diritto civile, e della contessa Eleonora Spada Lavini, Valenti si laure\u00f2 in legge a Macerata dopo aver seguito, fra gli altri, i corsi di economia politica di Piero Giuliani. Come economista, tuttavia, riconobbe fra i suoi maestri ideali soprattutto Angelo Messedaglia e Fedele Lampertico, i maggiori rappresentanti della cosiddetta scuola lombardo-veneta, orientata al positivismo.\nAlla morte del padre si dedic\u00f2 all'amministrazione delle terre ereditate, che cerc\u00f2 di rendere pi\u00f9 redditizie attraverso investimenti in importanti opere di miglioria. Furono probabilmente tali investimenti ad indebolire la posizione finanziaria del Valenti e a costringerlo a cercare impiego all'Universit\u00e0 di Macerata e poi a Roma.\nQuali che fossero le ragioni del tardivo giungere di Valenti alla carriera accademica, egli aveva tuttavia sempre proseguito i suoi studi, specie nel campo dell'economia agraria. Come presidente del Comizio agrario di Macerata, Valenti aveva collaborato alla redazione degli atti della commissione per l'inchiesta agraria presieduta da Stefano Jacini, stendendo la relazione dedicata alle Marche. Questa relazione sfruttava innovativamente, ai fini di un'analisi statistica della propriet\u00e0 agraria marchigiana, i dati offerti dal catasto pontificio. Inoltre aveva sempre contribuito al dibattito che si svolgeva sulle riviste locali.\nVerso il 1892 Valenti si trasfer\u00ec a Roma, dove divenne Segretario Generale della Societ\u00e0 degli agricoltori italiani, incarico che tenne fino al 1898, quando gli successe Francesco Coletti.\nDopo uno scontro con Nitti per la cattedra di economia e scienza delle finanze a Napoli, Valenti, insegn\u00f2 in varie universit\u00e0. Fra il 1897 e il 1920 Valenti fu docente di Economia politica all'Universit\u00e0 di Modena, all'Universit\u00e0 di Padova (dove fu maestro di Giovanni Lorenzoni) e infine all'Universit\u00e0 di Siena. Alla Scuola Superiore di Agricoltura di Milano Valenti fu fra le influenze determinanti nella formazione di Arrigo Serpieri e di altri economisti agrari di quella generazione.\nNel 1907, su iniziativa del Ministro Francesco Cocco-Ortu, divenne direttore dell'Ufficio di statistica agraria presso il Ministero dell'agricoltura, dell'industria e del commercio. Mantenne l'incarico fino al 1911, quando Francesco Saverio Nitti, divenuto ministro, accorp\u00f2 l'Ufficio di Statistica Agraria con l'Ufficio di Statistica Generale presso il medesimo ministero.\nCome Commissario centrale per la statistica agraria, Valenti oper\u00f2 una sostanziale riorganizzazione e avvi\u00f2 la compilazione del catasto agrario 1910. Bench\u00e9 la pubblicazione dei dati del catasto agrario 1910, iniziata nel 1912, non sia stata mai conclusa, esso serv\u00ec di base alle statistiche della produzione agricola italiana fino alla revisione del 1929.\nNel 1913 Valenti partecip\u00f2 all'inchiesta parlamentare sulla Tripolitania settentrionale. \nDopo la fine della Prima guerra mondiale fu incaricato di studiare la nuova tariffa doganale. In quel periodo Valenti scriveva sulla Rivista delle Societ\u00e0 Commerciali ed \u00e8 quindi probabile che, allontanatosi dall'agrarismo liberista della Societ\u00e0 degli Agricoltori Italiani, si fosse avvicinato alle posizioni dei nazionalisti, il cui movimento politico era sostenuto dalla grande industria.\nA Ghino Valenti \u00e8 dedicato il Laboratorio di politiche agricole, alimentari e ambientali dell'Universit\u00e0 di Macerata, oltre che una via della citt\u00e0 stessa.\nScritti.\nFra i suoi principali lavori ricordiamo: "}
{"id": "2623240", "revid": "339392", "url": "https://it.wikipedia.org/wiki?curid=2623240", "title": "Ivan Gunduli\u0107", "text": ""}
{"id": "2623241", "revid": "765341", "url": "https://it.wikipedia.org/wiki?curid=2623241", "title": "Torneo di Wimbledon 2007 - Singolare femminile", "text": "Venus Williams ha battuto in finale Marion Bartoli per 6-4, 6-1."}
{"id": "2623242", "revid": "287204", "url": "https://it.wikipedia.org/wiki?curid=2623242", "title": "Gogapur", "text": " \nGogapur \u00e8 una suddivisione dell'India, classificata come \"census town\", di 6.371 abitanti, situata nel distretto di Ujjain, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 33' 0 N e 75\u00b0 31' 0 E e ha un'altitudine di 485 .\nSociet\u00e0.\nEvoluzione demografica.\nAl censimento del 2001 la popolazione di Gogapur assommava a 6.371 persone, delle quali 3.247 maschi e 3.124 femmine. I bambini di et\u00e0 inferiore o uguale ai sei anni assommavano a 1.032, dei quali 513 maschi e 519 femmine. Infine, coloro che erano in grado di saper almeno leggere e scrivere erano 4.133, dei quali 2.452 maschi e 1.681 femmine."}
{"id": "2623244", "revid": "486946", "url": "https://it.wikipedia.org/wiki?curid=2623244", "title": "HMS Mauritius (C80)", "text": ""}
{"id": "2623245", "revid": "404449", "url": "https://it.wikipedia.org/wiki?curid=2623245", "title": "Suddivisioni di Grosseto", "text": "Le suddivisioni di Grosseto sono qui elencate.\nCon un'estensione territoriale di 473,5\u00a0km\u00b2 Grosseto \u00e8 il pi\u00f9 vasto comune toscano ed il nono comune italiano dopo Roma, Ravenna, Cerignola, Noto, Sassari, Monreale, Gubbio e Foggia.\nNonostante la citt\u00e0 sia storicamente situata a pochi chilometri dal Mar Tirreno, il territorio comunale si estende fino alle propaggini collinari di Monte Leoni a nord-ovest, con la frazione di Batignano, e in un punto tra la valle dell'Ombrone e le Colline Metallifere grossetane con la frazione di Montepescali, e a sud con il territorio di Alberese, il Parco Naturale della Maremma e la parte settentrionale dei Monti dell'Uccellina. All'interno di un territorio cos\u00ec vasto troviamo pertanto molte tipologie urbanistiche differenti, che dalla citt\u00e0 compatta lasciano il passo alle zone industriali, alle localit\u00e0 di periferia, alla campagna urbanizzata fino a vere e proprie frazioni e parchi naturali.\nQuartieri.\nCentro citt\u00e0.\nCentro storico.\nIl centro storico di Grosseto \u00e8 completamente racchiuso entro una cinta muraria fortificata che, a livello urbanistico, lo isola quasi completamente rispetto al resto della citt\u00e0, fatta eccezione per l'area di Porta Nuova dove nel corso dell'Ottocento fu demolita la porta cittadina, riempito il terrapieno del fossato e abbattuto un piccolo tratto di cortina muraria. Il centro storico contemporaneo \u00e8 il risultato della ricostruzione cinquecentesca delle mura, durante la quale assunsero un perimetro maggiore che allarg\u00f2 la superficie del centro storico cittadino rispetto al tessuto urbano medievale; tuttavia, la realizzazione delle mura medicee comport\u00f2 l'abbattimento di molti edifici di epoca medievale, tra cui anche alcuni complessi religiosi, che sorgevano al di fuori del preesistente centro cittadino lungo il perimetro dove poi \u00e8 sorta la cinta muraria bastionata di forma esagonale. Nonostante l'ampliamento di epoca rinascimentale, il centro storico di Grosseto risulta di dimensioni piuttosto raccolte e contenute che consentono di poterlo visitare facilmente, grazie anche alla pedonalizzazione totale di molte strade.\nIn passato il centro storico di Grosseto era suddiviso in tre \"terzieri\". Questa suddivisione \u00e8 andata poi scomparendo.\nL'area compresa entro il perimetro murario contava abitanti nel 2015.\nSobborghi.\nI sobborghi che si trovano nelle immediate vicinanze del centro storico, all'esterno delle mura medicee, sono i primi insediamenti sorti al di fuori del perimetro murario: il sobborgo di Porta Nuova, borgo Tripoli e il sobborgo di Porta Vecchia furono i primi a nascere, sulla fine del XIX secolo, per poi svilupparsi incessantemente a partire dagli anni venti del secolo successivo. Da segnalare la peculiarit\u00e0 artistica del sobborgo di Porta Nuova, arricchito di palazzi, ville e palazzine in stile liberty.\nZone semi-centrali.\nAlberino.\nLa zona dell'Alberino si trova a est del centro storico e lambisce l'argine destro del fiume Ombrone. L'Alberino \u00e8 diventata una zona urbana dopo l'espansione della citt\u00e0 a est e la costruzione dell'area residenziale IACP tra viale Mascagni e via Leoncavallo. Negli anni novanta, dopo la costruzione dell'area PEEP Fosso dei Molini, \u00e8 stato ultimata l'urbanizzazione della zona, e nel 2007 \u00e8 stato inaugurato il parco urbano del fiume Ombrone, area verde di circa 10 ettari che ospita circa 750 piante e arbusti, una pista di pattinaggio, una piazza e percorsi ciclabili di 2 km. Numerose sono le fattorie che si trovavano in quest'area di campagna e che si sono poi ritrovate inglobate nel tessuto urbano cittadino: ricordiamo la fattoria Saracina, il podere Campini e il podere Fanucci.\nCrespi.\nLa zona dei Crespi si trova lungo l'Aurelia sud e porta questa denominazione dalla presenza della storica fattoria Crespi. Al momento \u00e8 una zona periferica situata al confine con il perimetro urbano, ma dai primi anni duemila \u00e8 in corso un processo di lottizzazione che porter\u00e0 la costruzione di nuove abitazioni e quindi un'espansione. Nel 2006 \u00e8 stato realizzato il complesso residenziale Il Glicine, oltre che al restauro dei complessi architettonici della fattoria Crespi. \nPace.\nPrende il nome di Pace il sobborgo semi-centrale della citt\u00e0 che si sviluppa tra il viale della Pace e il viale Europa, a sud del canale diversivo, nato al termine della seconda guerra mondiale. Qui si trovano la basilica del Sacro Cuore e le cosiddette \"Case del Fosso\" costruite negli ultimi anni quaranta dopo l'interramento del fosso Barbanella nell'area appartenuta alla fattoria delle Sinitraie che venne demolita. L'area meridionale della zona consiste in un reticolo di vie intitolate alle regioni italiane ed \u00e8 per questo conosciuta come zona \"Regioni\".\nIl sobborgo ospitava una delle prime aree artigianali realizzate a Grosseto, con il Foro Boario e il relativo mattatoio realizzati nel 1957 da Mario Luzzetti. Tra il 1971 e il 1979, nell'area compresa tra viale Europa e viale Monterosa, sorse il Villaggio Europa, lottizzazione IACP composta da quattordici edifici, che avrebbe dovuto dare una nuova fisionomia a una zona non regolata da piani urbanistici e che sarebbe dovuto diventare una serta di nuovo centro direzionale: qui nel 1982 venne infatti edificato il palazzo della Procura della Repubblica. Nel corso degli anni duemila \u00e8 iniziato il processo di trasformazione della vecchia area industriale, ormai desueta, inglobata dall'urbanizzazione e troppo vicina al centro, in area residenziale, culminato con la demolizione dello storico complesso architettonico del Foro Boario avvenuta il 2 maggio 2012.\nVillaggio Curiel.\nIl Villaggio Curiel \u00e8 un villaggio di edilizia popolare situato nell'area tra via Lago di Varano, la via Senese e il fosso del canale Diversivo. Fu costruito negli anni trenta del Novecento e inizialmente intitolato al gerarca fascista Costanzo Ciano, tanto da essere chiamato Villaggio Ciano, in un'area allora periferica della citt\u00e0 a poco pi\u00f9 di un chilometro dal centro, che doveva servire a dare un alloggio al proletariato dell'epoca. Nel 1945, il nome fu cambiato, come in uso in tutta Italia alla caduta del fascismo e la fine della guerra, e sostituito con quello del partigiano Eugenio Curiel. Tra il 2007 e il 2012 sono state realizzate nuove abitazioni che hanno permesso a questa zona un'ulteriore espansione.\nBarbanella.\nIl quartiere Barbanella comprende la zona nord-occidentale della citt\u00e0 e ha origine della storica fattoria acquistata dal barone Bettino Ricasoli nel 1855. Nel corso del Novecento, grazie all'incremento demografico di Grosseto e il processo di urbanizzazione della citt\u00e0, il quartiere si svilupp\u00f2 come agglomerato indipendente oltre il tracciato della ferrovia, per poi essere unito all'area urbana cittadina nel secondo dopoguerra. L'intervento pi\u00f9 significativo si ebbe negli anni cinquanta, con la costruzione del quartiere INA-Casa su progetto degli architetti Ilo Dati, Franco Mazzucchi ed Egisto Pierotti.\nIl quartiere comprende numerose zone che conservano una propria fisionomia dovuta alla propria differente origine: la zona di San Giuseppe, primo nucleo sorto oltre la ferrovia negli anni trenta del Novecento; il Villaggio Azzurro, nato per ospitare le residenze dei militari dell'Aeronautica; il Verde Maremma, area residenziale sviluppatasi nel decennio dal 1975 al 1985, la cui espansione \u00e8 poi continuata negli anni novanta fino alla costruzione del complesso residenziale Le Gemme terminato nel 2006; e le pi\u00f9 recenti zone del Tiro a Segno e del Vignaccio, che hanno urbanizzato a partire dagli anni novanta due aree occupate rispettivamente dalla palestra di tiro a segno nazionale e della fattoria del Vignaccio.\nGorarella.\nIl quartiere Gorarella si estende nel settore sud-occidentale della citt\u00e0, dove sorgeva in passato la tenuta di Vincenzo Ricasoli. Si tratta di un ampio quartiere a vocazione principalmente residenziale, regolato da un attento disegno urbanistico iniziato negli anni sessanta con la realizzazione della zona 167 Sud a opera dell'architetto Luigi Piccinato. Oltre agli edifici residenziali, intorno al polmone verde costituito dal parco urbano di via Giotto si trovano anche i maggiori impianti sportivi di Grosseto, come lo stadio di baseball Roberto Jannella, lo stadio di baseball Simone Scarpelli, il campo di cricket Massimo Falsetti e lo stadio di calcio Carlo Zecchini.\nOltre all'area urbana consolidata, sono due le principali aree di espansione ai limiti della citt\u00e0: la zona del Casalone, in direzione di Principina a Mare sulla strada della Trappola, caratterizzata dalla presenza dell'omonimo ippodromo; e la zona di San Giovanni, che deve il suo nome alla presenza dell'ex chiesa di San Giovanni, caratterizzata da una serie di lottizzazioni nate a carattere sparso come l'Oliveto, il Villaggio Kennedy e il PEEP di Villa Pizzetti. Il limite occidentale, in direzione di Marina di Grosseto, \u00e8 invece segnato dalle localit\u00e0 periferiche di Pianetto e di Querciolo, poste lungo la strada provinciale delle Collacchie.\nSugherella.\nIl quartiere Sugherella comprende la zona nord-orientale della citt\u00e0, oltre il tracciato del canale diversivo, e deve il suo nome alla storica fattoria della Sugherella di et\u00e0 settecentesca. Prevista dal piano regolatore di Luigi Piccinato del 1971, tra il 1979 e il 1985 venne edificata la zona 167 Nord, prima opera di urbanizzazione a essere realizzata a nord del canale diversivo, che venne interrato e trasformato in parco. Qui si trovano inoltre il maggiore ospedale della citt\u00e0, aree commerciali, le chiese parrocchiali della Santa Famiglia e di Teresa di Calcutta, la sede di un reggimento Savoia Cavalleria e l'ex Parco materiali artiglieria del Ministero della difesa. Il quartiere \u00e8 impropriamente noto anche come \"quartiere Pace\", poich\u00e9 presso la 167 Nord in via Unione Sovietica ha avuto sede dal 1977 al 2011 la circoscrizione Pace (dal viale della Pace, che segnava il confine con la circoscrizione Centro).\nAl limite nord della citt\u00e0, prima dell'uscita per Roselle, si trovano le localit\u00e0 del Poggione e del Commendone, cos\u00ec chiamate per la presenza della tenuta Poggione e della fattoria del Commendone, e la piccola zona artigianale \"Senese\". Qui, oltre a complessi residenziali ed esercizi artigianali, si trova il centro nazionale di studi teologici della Chiesa evangelica apostolica pentecostale. Presso il Commendone \u00e8 stato inaugurato nel 2016 il centro commerciale Marem\u00e0.\nSan Martino.\nSan Martino \u00e8 situato al limite est del perimetro urbano di Grosseto, in direzione di Istia d'Ombrone e Scansano. Piccolo distretto industriale sulle rive dell'Ombrone, qui si trovano il vecchio mulino per il drenaggio dell'acqua e la storica fornace di San Martino, oltre che la diga della Steccaia del 1879, progettata da Vittorio Fossombroni, e il Ponte Tura, realizzato tra il 1829 e il 1831. Da sempre considerato come localit\u00e0 abitata del comune di Grosseto, nel 2012 \u00e8 divenuto quartiere della citt\u00e0 dopo lo spostamento del perimetro urbano lungo la strada provinciale Scansanese prima dell'agglomerato di Casalecci. \nEx circoscrizioni.\nIl comune di Grosseto \u00e8 stato suddiviso amministrativamente in otto circoscrizioni dal 1977 al 2011."}
{"id": "2623247", "revid": "124123", "url": "https://it.wikipedia.org/wiki?curid=2623247", "title": "Salvador Freixedo", "text": "Biografia.\nAppartenne per trenta anni all'Ordine dei Gesuiti, condusse studi umanistici, di filosofia, teologia, ascesi e psicologia in universit\u00e0 statunitensi ed europee. Negli anni cinquanta del novecento le sue critiche sulle posizioni della Chiesa cattolica e, la pubblicazione dei suoi scritti gli costarono il carcere e, pi\u00f9 tardi l'espulsione dal sacerdozio.\nDagli anni settanta del novecento si \u00e8 dedicato alla ricerca nel campo della parapsicologia e dell'ufologia, in particolare al fenomeno U.F.O. in rapporto con il fenomeno religioso e la storia umana, pubblicando diversi libri sull'argomento. In \"Difendiamoci dagli Dei!\" scrive: \"Penso sia giunto il momento che l'umanit\u00e0 ne prenda atto, perch\u00e9 purtroppo la maggior parte di essa non ha ancora affrontato la dura realt\u00e0 di essere stata manipolata e ingannata dagli dei.\" e \"... Il Dio cristiano di cui parla il Pentateuco pur esistendo realmente non \u00e8 il buon padre che voleva farci credere, tanto meno \u00e8 il Dio universale, Creatore di tutto il cosmo. \u00c8 solo una delle tante entit\u00e0 che - come molti altri prima di lui - ha cercato di impersonare la grande energia intelligente che ha creato tutto l'universo.\"\nAutori simili.\nDiversi altri Autori hanno teorizzato la presenza aliena nei testi sacri. Tra questi Erich von D\u00e4niken, Zecharia Sitchin, Mauro Biglino, Padre Barry Downing, Padre Enrique Lopez Guerrero, Claude Vorilhon, Corrado Malanga e Biagio Russo. In particolare il primo, uno dei principali sostenitori della Teoria degli antichi astronauti, traduce principalmente dal greco e dal latino ma non dall'ebraico, mentre il secondo attinge a fonti sumere.\nProduzione letteraria.\nA partire dal 1970.\nDalla rottura con la Compagnia si dedic\u00f2 allo studio della fenomenologia paranormale, considerandola come una finestra verso altre realt\u00e0 o altre dimensioni dell'esistenza. Il frutto dei suoi viaggi, ricerche e riflessioni sono pi\u00f9 di venti libri (alcuni sul rapporto fra la religione e gli extraterrestri), come:"}
{"id": "2623251", "revid": "767487", "url": "https://it.wikipedia.org/wiki?curid=2623251", "title": "Jacqueline Harpman", "text": "Tutte le sue opere sono state pubblicate in francese. "}
{"id": "2623252", "revid": "599013", "url": "https://it.wikipedia.org/wiki?curid=2623252", "title": "Noel Whelan", "text": ""}
{"id": "2623256", "revid": "287204", "url": "https://it.wikipedia.org/wiki?curid=2623256", "title": "Gohad", "text": " \nGohad \u00e8 una suddivisione dell'India, classificata come \"municipality\", di 45.194 abitanti, situata nel distretto di Bhind, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 25' 34 N e 78\u00b0 26' 41 E e ha un'altitudine di 158 .\nSociet\u00e0.\nEvoluzione demografica.\nAl censimento del 2001 la popolazione di Gohad assommava a 45.194 persone, delle quali 24.668 maschi e 20.526 femmine. I bambini di et\u00e0 inferiore o uguale ai sei anni assommavano a 7.707, dei quali 4.249 maschi e 3.458 femmine. Infine, coloro che erano in grado di saper almeno leggere e scrivere erano 25.754, dei quali 16.803 maschi e 8.951 femmine."}
{"id": "2623257", "revid": "474175", "url": "https://it.wikipedia.org/wiki?curid=2623257", "title": "Massacro di Ba\u010dka", "text": "Il massacro di Ba\u010dka \u00e8 una serie di stragi commesse dall'Esercito Popolare di Liberazione della Jugoslavia comandata da Josip Broz Tito che ordin\u00f2 la pulizia etnica contro cittadini di etnia tedesca e ungherese nel 1944-1945 nonch\u00e9 la rappresaglia contro serbi prigionieri che si erano arresi e presunti reduci dell'esercito iugoslavo in patria che cercavano di nascondersi o fuggire all'estero.\nContesto storico.\nDurante la seconda guerra mondiale nel 1941 i nazisti occuparono la Jugoslavia. La regione della Voivodina venne divisa in tre zone:il Banato sotto diretto controllo nazista, il Ba\u010dka dall'Ungheria di Mikl\u00f3s Horthy e il distretto della Sirmia dallo Stato Indipendente di Croazia. Fin dall'inizio gli occupanti commisero molti crimini contro l'umanit\u00e0, colpendo specialmente i serbi, gli ebrei e i cittadini in generale. Pertanto molti abitanti della Voivodina, appartenenti a tutti i gruppi etnici, entrarono nella resistenza contro gli invasori. Ba\u010dka era una regione molto eterogenea etnicamente, secondo il censimento ufficiale la popolazione era cos\u00ec ripartita:\nNel 1944 l'Armata Rossa riusc\u00ec a sfondare il fronte, cedendo poi il controllo della zona ai partigiani jugoslavi. Il 17 ottobre 1944, per ordine di Tito, nel Banato, nel Ba\u010dka e nella Baranja venne insediata un'amministrazione militare. Tito per quanto riguardava l'amministrazione militare disse:\n\"La liberazione di Ba\u010dka, Banato e Baranja richiede il ritorno alla vita normale nel pi\u00f9 breve tempo possibile e l'insediamento del potere democratico popolare in questi territori. Le specifiche circostanze in cui questi territori vissero sotto l'occupazione e una missione per scongiurare pienamente ogni avversit\u00e0 inflitta al nostro popolo dalle forze occupanti e da elementi etnici stranieri qui colonizzatisi, richiede che, all'inizio, noi concentriamo tutto il potere per muovere l'economia e portare avanti la guerra di liberazione con pi\u00f9 successo\".\nEventi.\nLe truppe partigiane avevano il seguente ordine: \"si doveva mostrare la pi\u00f9 forte determinazione possibile contro gli esponenti della quinta colonna, specialmente contro tedeschi e ungheresi\" .\nIl generale di brigata Ivan Rukavina, sempre eseguendo la volont\u00e0 di Broz, ordin\u00f2 che \"si doveva tutelare il carattere slavo della zona\" ma tutti sapevano bene che in tale posto mai nella storia gli slavi furono maggioranza, la quale invece era costituita da ungheresi segu\u00ecti da tedeschi e solo una minoranza era slava ma considerando serbi e croati assieme. Era chiaro ai militi titoisti che dovevano praticare una cruenta pulizia etnica contro gente non etnicamente slava.\nControversie circa il numero di vittime.\nVarie fonti riportano numeri di vittime diverse. Un documento jugoslavo \"Il libro delle prove delle vittime di crimini di guerra nel 1944/45\" afferma una totale di 1686 uccisioni nel Ba\u010dka, circa 1000 delle quali presunti ungheresi. Lo storico Kasa\u0161 stima che 5.000 Ungheresi furono uccisi.\nAltre stime variano da 40.000 a 50.000.\nSecondo altre fonti, il numero pi\u00f9 probabile di vittime \u00e8 fra 20.000 e 25.000 mentre altre affermano un probabile numero di 35.000 (Cseres Tibor fornisce una stima esatta di 34491 vittime .).\nLe stime pertinenti i cittadini di etnia tedesca vanno da 17.000 a 100.000 uccisi e quelle riguardo ai serbi vanno da 23.000 a 47.000 vittime."}
{"id": "2623258", "revid": "585241", "url": "https://it.wikipedia.org/wiki?curid=2623258", "title": "The Carnal and the Crane", "text": "(The) Carnal and the Crane (= \u201cIl corvo (?) e la gru\u201d) \u00e8 una tradizionale canzone natalizia inglese e una \"child ballad\" (N\u00b0 55) di autore anonimo, rinvenuta in manoscritti della met\u00e0 del XVIII secolo, ma di origini forse ben pi\u00f9 antiche. L'arrangiamento pi\u00f9 comune \u00e8 quello del compositore britannico Ralph Vaughan Williams (1872 \u2013 1958).\nLa parola \"carnal\" del titolo non \u00e8 mai stata chiarita, ma si pensa comunemente che si possa riferire ad un uccello, forse ad un corvo. Il brano sembra infatti ricollegarsi ad un'antica leggenda, diffusa in tutt'Europa, in cui una gru racconta a un corvo la Nascita di Ges\u00f9..\nTesto.\nIl testo, che si compone di 30 strofe (di 4 versi ciascuna), \u00e8 di carattere religioso e parla di un uomo che si ferma vicino ad un fiume ad ascoltare il dialogo tra due uccelli, una gru (\"crane\") e un corvo (\"carnal\" ?), che discorrono sugli eventi relativi alla Nascita di Ges\u00f9, dal parto di Maria nella mangiatoia fino all'arrivo dei Magi, alla Strage degli Innocenti voluta da Erode e la Fuga in Egitto:\n\"As I pass'd by the river side, \"\n\"And there as I did reign [run], \"\n\"In argument I chanced to hear\"\n\"A Carnal and a Crane. \"\n\"The Carnal said unto the Crane, \"\n\"If all the world should turn, \"\n\"Before we had the Father, \"\n\"But now we have the Son! \"\n\"From whence does the Son come, \"\n\"From where and from what place? \"\n\"He said, In a manger, \"\n\"Between an ox and ass. \"\n\"I pray thee, said the Carnal, \"\n\"Tell me before thou go, \"\n\"Was not the mother of Jesus\"\n\"Conceived by the Holy Ghost? \"\n\"She was the purest virgin, \"\n\"And the cleanest from sin; \"\n\"She was the handmaid of our Lord\"\n\"And Mother of our king. \"\n\"Where is the golden cradle\"\n\"That Christ was rocked in? \"\n\"Where are the silken sheets\"\n\"That Jesus was wrapt in? \"\n\"A manger was the cradle\"\n\"That Christ was rocked in: \"\n\"The provender the asses left\"\n\"So sweetly he slept on. \"\n\"There was a star in the West land, \"\n\"So bright it did appear, \"\n\"Into King Herod's chamber, \"\n\"And where King Herod were. \"\n\"The Wise Men soon espied it, \"\n\"And told the King on high\"\n\"A princely babe was born that night\"\n\"No king could e'er destroy. \"\n\"If this be true, King Herod said, \"\n\"As thou tellest unto me, \"\n\"This roasted cock that lies in the dish\"\n\"Shall crow full fences three. \"\n\"The cock soon freshly feathered was\"\n\"By the work of God's own hand\"\n\"And then three fences crowed he\"\n\"In the dish where he did stand\"\n\"Rise up, rise up, you merry men all, \"\n\"See that you ready be; \"\n\"All children under two years old\"\n\"Now slain they all shall be. \"\n\"Then Jesus, ah! and Joseph, \"\n\"And Mary, that was so pure, \"\n\"They travell'd into Egypt, \"\n\"As you shall find it sure. \"\n\"And when they came to Egypt's land, \"\n\"Amongst those fierce wild beasts, \"\n\"Mary, she being weary, \"\n\"Must needs sit down to rest. \"\n\"Come sit thee down, says Jesus, \"\n\"Come sit thee down by me, \"\n\"And thou shalt see how these wild beasts\"\n\"Do come and worship me. \"\n\"First, came the lovely lion, \"\n\"Which Jesus's grace did spring, \"\n\"And of the wild beasts in the field\"\n\"The lion shall be king. \"\n\"We'll choose our virtuous princes\"\n\"Of birth and high degree, \"\n\"In every sundry nation, \"\n\"Where'er we come and see. \"\n\"Then Jesus, ah! and Joseph, \"\n\"And Mary, that was unknown, \"\n\"They travelled by a husbandman, \"\n\"Just while his seed was sown-\"\n\"God speed thee, man! said Jesus, \"\n\"Go fetch thy ox and wain, \"\n\"And carry home thy corn again\"\n\"Which thou this day hast sown. \"\n\"The husbandman fell on his knees, \"\n\"Even upon his face: \"\n\"Long time hast thou been looked for, \"\n\"But now thou art come at last. \"\n\"And I myself do now believe\"\n\"Thy name is Jesus called; \"\n\"Redeemer of mankind thou art, \"\n\"Though undeserving all. \"\n\"The truth, man, thou hast spoken, \"\n\"Of it thou may'st be sure, \"\n\"For I must lose my precious blood\"\n\"For thee and thousands more. \"\n\"If any one should come this way, \"\n\"And enquire for me alone, \"\n\"Tell them that Jesus passed by\"\n\"As thou thy seed did sow. \"\n\"After that there came King Herod, \"\n\"With his train so furiously, \"\n\"Enquiring of the husbandman\"\n\"Whether Jesus passed by. \"\n\"Why, the truth it must be spoke, \"\n\"And the truth it must be known; \"\n\"For Jesus passed by this way\"\n\"When my seed was sown. \"\n\"But now I have it reapen, \"\n\"And some laid on my wain, \"\n\"Ready to fetch and carry\"\n\"Into my barn again. \"\n\"Turn back, says the Captain, \" \n\"Your labor and mine's in vain; \"\n\"It's full three quarters of a year\"\n\"Since he his seed has sown. \"\n\"So Herod was deceived, \"\n\"By the work of God's own hand, \"\n\"And further he proceeded\"\n\"Into the Holy Land. \"\n\"There's thousands of children young\"\n\"Which for his sake did die; \"\n\"Do not forbid those little ones, \"\n\"And do not them deny. \"\n\"The truth now I have spoken, \"\n\"And the truth now I have shown; \"\n\"Even the Blessed-Virgin\"\n\"She's now brought forth a son. \""}
{"id": "2623261", "revid": "287204", "url": "https://it.wikipedia.org/wiki?curid=2623261", "title": "Gormi", "text": " \nGormi \u00e8 una suddivisione dell'India, classificata come \"nagar panchayat\", di 17.255 abitanti, situata nel distretto di Bhind, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 35' 58 N e 78\u00b0 30' 54 E e ha un'altitudine di 146 .\nSociet\u00e0.\nEvoluzione demografica.\nAl censimento del 2001 la popolazione di Gormi assommava a 17.255 persone, delle quali 9.363 maschi e 7.892 femmine. I bambini di et\u00e0 inferiore o uguale ai sei anni assommavano a 2.939, dei quali 1.610 maschi e 1.329 femmine. Infine, coloro che erano in grado di saper almeno leggere e scrivere erano 10.625, dei quali 6.696 maschi e 3.929 femmine."}
{"id": "2623270", "revid": "2086023", "url": "https://it.wikipedia.org/wiki?curid=2623270", "title": "Cabala (fumetto)", "text": "La Cabala (\"Cabal\") \u00e8 un immaginario gruppo di personaggi che compare nei fumetti pubblicati negli Stati Uniti d'America dalla Marvel Comics, creato da Brian Michael Bendis (testi) e Alex Maleev (disegni). \u00c8 comparso la prima volta in \"Secret Invasion\" n. 8. Il gruppo \u00e8 stato ideato come versione malvagia degli Illuminati, e dai loro complotti \u00e8 partito il Dark Reign dell'universo Marvel.\nFormazione.\nIl gruppo \u00e8 stato formato da Norman Osborn al termine di Secret Invasion, quando viene eletto direttore dello S.H.I.E.L.D. (ora ribattezzato H.A.M.M.E.R.) ed \u00e8 composto da alcuni dei pi\u00f9 celebri e potenti supercriminali della Terra; secondo il loro creatore Brian Michael Bendis ognuno di essi rappresenta specularmente ognuno dei membri degli Illuminati:\nOgnuno di loro \u00e8 spinto da forti ambizioni personali: Destino, Namor e Loki vogliono riconquistare i loro rispettivi regni (Latveria, Atlantide e Asgard) mentre Hood intende estendere il suo dominio sulla malavita newyorkese; solo Emma Frost non \u00e8 spinta da motivazioni egoistiche ma intende forgiare un'alleanza con Osborn per proteggere la comunit\u00e0 mutante dalla sua tirannia.\nStoria.\nAvendo a che fare da alcune tra le pi\u00f9 forti e arroganti personalit\u00e0 della terra, Osborn ha non pochi problemi nel tenere insieme un'associazione di tale portata; oltre a promettergli ci\u00f2 che pi\u00f9 desiderano, Osborn sembra aver un asso nella manica, un misterioso individuo dal potere tale da \"tener buoni\" perfino i suoi alleati.\nSebbene in diverse occasioni i membri della Cabala si sono aiutati a vicenda, il gruppo ha avuto parecchi battibecchi durante le loro riunioni, in particolar modo, Sub-Mariner e il Dottor Destino non sembrano gradire i modi di Osborn; Doom in modo particolare aspetta il momento propizio per sbarazzarsi dei suoi soci. Loki invece sembra aver i suoi piani, e con l'ambiguit\u00e0 che lo contraddistingue, cerca di tenersi buoni i suoi alleati.\nLe cose hanno iniziato a precipitare dopo gli eventi di Utopia, che hanno visto Namor ed Emma tradire la Cabala per appoggiare la causa mutante. In seguito, Destino decide di combattere Osborn prendendo come scusa il trattamento riservato al suo alleato Namor. Rimasto solo con Loki e Hood al suo fianco, Norman accetta di attaccare Asgard per far in modo che il Dio degli Inganni possa ottenerne il trono.\nSeconda Cabala e Secret Wars.\nPer risolvere il problema delle incursioni (ossia uno scontro tra Terre di universi alternativi, che provocherebbe la distruzione dei loro universi, a meno che una delle due non venga distrutta) Namor crea una nuova Cabala, composta da Maximus il pazzo, Cigno Nero (una donna proveniente da un universo alternativo, dotata di telepatia, super forza e raggi energetici, che sembra sapere molto delle incursioni), Thanos, con i suoi alleati (Proxima Media Nox, e Gamma Corvi) e anche il Terrax proveniente da un'altra realt\u00e0, quando tutti gli universi sono stati distrutti e rimane solo il Battleworld, un mondo alternativo dove il Dottor Destino \u00e8 il dio creatore; i membri della Cabala si scontrano con un contingente di Thor, le guardie personali di Destino, quando quest'ultimo interviene personalmente, lo \"Sceriffo di Battleworld\", ovvero il Dottor Strange, con un incantesimo spedisce gli eroi, sopraggiunti nel frattempo, e i membri della Cabala, ai quattro venti, disperdendoli su Battleworld, Proxima Media Nox e Gamma Corvi vengono catturati da uno dei baroni fedele a Destino, Cigno Nero scopre che era stata creata da Destino per uccidere le versioni alternative di Molecola dei vari universi, per evitare la loro implosione, e giura fedelt\u00e0 al Dottor Destino, Namor si unisce a Pantera Nera per trovare un modo per sconfiggere il Dottor Destino, Maximus comincia a farsi chiamare \"Il Profeta\" e si mette a capo di una ribellione popolare ai danni di Destino mentre Thanos convince La Cosa, condannata da Destino a diventare parte dello Scudo, il muro che impedisce ai mostri di invadere il regno di Destino, a ribellarsi; arrivati alla battaglia finale, l'esercito di ribelli di Maximus va a pezzi e lo stesso \"Profeta\" viene ucciso, Terrax viene calpestato e ucciso da una versione alternativa di Galactus comandata come una marionetta da Franklin Richards, Proxima Media Nox, Gamma Corvi e Cigno Nero muoiono nel crollo del castello di Destino, causato da Groot, divenuto immenso per aver assorbito l'Yggdrasill, che fungeva da trono a Destino, Thanos e Namor vengono infine uccisi dallo stesso Destino."}
{"id": "2623273", "revid": "1872303", "url": "https://it.wikipedia.org/wiki?curid=2623273", "title": "Circoscrizione fiamminga", "text": "La circoscrizione fiamminga \u00e8 una delle tre circoscrizioni elettorali del Parlamento europeo situata in Belgio. Attualmente, elegge 14 eurodeputati, utilizzando il metodo d'Hondt con rappresentanza proporzionale.\nConfini.\nIl collegio elettorale corrisponde generalmente alla comunit\u00e0 fiamminga del Belgio, ma gli elettori di Bruxelles-Halle-Vilvoorde posso scegliere tra le liste di tutti e due i collegi elettorali (quello fiammingo o quello francofono)."}
{"id": "2623276", "revid": "767487", "url": "https://it.wikipedia.org/wiki?curid=2623276", "title": "Stato d'allarme", "text": "Stato d'allarme (\"The Bedford Incident\") \u00e8 un film del 1965, diretto da James B. Harris, tratto dal romanzo scritto nel 1963 da Mark Rascovich.\nArthur Lawson ottenne una candidatura al premio BAFTA come miglior scenografo.\nTrama.\nDurante la guerra fredda il cacciatorpediniere americano USS \"Bedford\", comandato dal capitano Eric Finlander, intercetta un sommergibile sovietico nello stretto di Danimarca, all'interno delle acque territoriali dell'Islanda, paese appartenente alla NATO.\nLa caccia si snoda attraverso i ghiacci dell'artico dove il sommergibile sovietico pu\u00f2 trovare nascondiglio ma allo stesso tempo non pu\u00f2 emergere per imbarcare aria, allo scopo di evitare l'identificazione. Il capitano, nonostante gli ordini provenienti dal comando gli impongano di interrompere l'inseguimento, ed evitando incoscientemente di ascoltare il parere contrario del consulente di bordo, il commodoro Schrepke, un ex comandante tedesco di U-Boot, prosegue la caccia anche in acque internazionali, entrando in rotta di collisione col sommergibile, danneggiando lo snorkel nel frattempo issato, per costringerlo ad emergere.\nLo scontro a quel punto non \u00e8 pi\u00f9 solo tra il cacciatorpediniere ed il sommergibile ma anche all'interno dell'equipaggio della nave americana: l'addetto al sonar perde il controllo ed il dottor Potter, accorso in plancia, ne chiede il riposo ma il comandante ne ordina il rientro in servizio entro due ore; il dottore a quel punto reagisce verbalmente in modo offensivo ma il comandante ne ignora lo sdegno, imponendogli di eseguire il suo ordine.\nPochi attimi dopo il tenente Ralston, dietro ordine del capitano, arma la centrale di tiro per essere pronto a lanciare un ASROC contro il sommergibile, il quale continua ad ignorare le richieste di emersione provenienti dal \"Bedford\", ma, essendo ormai anch'egli fuori controllo, in quanto continuamente sottoposto ad un fortissimo stress da parte del capitano, fa partire per sbaglio il missile verso il sommergibile; quest'ultimo, udito il lancio, prima di essere colpito fa partire a sua volta una salva di quattro siluri a testata nucleare, portando la caccia alle estreme quanto inutili conseguenze."}
{"id": "2623280", "revid": "287204", "url": "https://it.wikipedia.org/wiki?curid=2623280", "title": "Gun Carriage Factory Jabalpur", "text": " \nGun Carriage Factory Jabalpur (di solito abbreviata in G. C. F. Jabalpur) \u00e8 una suddivisione dell'India, classificata come \"census town\", di 15.274 abitanti, situata nel distretto di Jabalpur, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 12' 00 N e 79\u00b0 57' 34 E.\nSociet\u00e0.\nEvoluzione demografica.\nAl censimento del 2001 la popolazione di Gun Carriage Factory Jabalpur assommava a 15.274 persone, delle quali 8.075 maschi e 7.199 femmine. I bambini di et\u00e0 inferiore o uguale ai sei anni assommavano a 1.319, dei quali 710 maschi e 609 femmine. Infine, coloro che erano in grado di saper almeno leggere e scrivere erano 12.866, dei quali 7.138 maschi e 5.728 femmine."}
{"id": "2623284", "revid": "155634", "url": "https://it.wikipedia.org/wiki?curid=2623284", "title": "Torneo di Wimbledon 2007 - Doppio maschile", "text": "Arnaud Cl\u00e9ment e Micha\u00ebl Llodra hanno battuto in finale i campioni uscenti Bob e Mike Bryan 6-7 (5), 6-3, 6-4, 6-4."}
{"id": "2623285", "revid": "287204", "url": "https://it.wikipedia.org/wiki?curid=2623285", "title": "Garhi-Malhara", "text": " \nGarhi-Malhara \u00e8 una suddivisione dell'India, classificata come \"nagar panchayat\", di 12.962 abitanti, situata nel distretto di Chhatarpur, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 00' 04 N e 79\u00b0 41' 00 E.\nSociet\u00e0.\nEvoluzione demografica.\nAl censimento del 2001 la popolazione di Garhi-Malhara assommava a 12.962 persone, delle quali 6.896 maschi e 6.066 femmine. I bambini di et\u00e0 inferiore o uguale ai sei anni assommavano a 2.100, dei quali 1.144 maschi e 956 femmine. Infine, coloro che erano in grado di saper almeno leggere e scrivere erano 6.911, dei quali 4.210 maschi e 2.701 femmine."}
{"id": "2623286", "revid": "287204", "url": "https://it.wikipedia.org/wiki?curid=2623286", "title": "Ghuwara", "text": " \nGhuwara \u00e8 una suddivisione dell'India, classificata come \"nagar panchayat\", di 10.813 abitanti, situata nel distretto di Chhatarpur, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 31' 08 N e 79\u00b0 04' 47 E.\nSociet\u00e0.\nEvoluzione demografica.\nAl censimento del 2001 la popolazione di Ghuwara assommava a 10.813 persone, delle quali 5.754 maschi e 5.059 femmine. I bambini di et\u00e0 inferiore o uguale ai sei anni assommavano a 2.129, dei quali 1.131 maschi e 998 femmine. Infine, coloro che erano in grado di saper almeno leggere e scrivere erano 5.229, dei quali 3.363 maschi e 1.866 femmine."}
{"id": "2623301", "revid": "1305772", "url": "https://it.wikipedia.org/wiki?curid=2623301", "title": "Rieti", "text": "Rieti (: ; \"Riete\" in dialetto reatino, , ) \u00e8 un comune italiano di abitanti del Lazio, capoluogo dell'omonima provincia. L'etnico \"reatini\" proviene etimologicamente dal nome latino della citt\u00e0 sabina, \"Reate\".\nRitenuta dagli autori dell'et\u00e0 classica il centro geografico d'Italia (\"Umbilicus Italiae\"), Rieti sorge nella fertile Piana Reatina alle pendici del Monte Terminillo, sulle sponde del fiume Velino, in un territorio ricco d'acqua che fornisce alla capitale molta dell'acqua potabile di cui necessita.\nFondata all'inizio dell'et\u00e0 del ferro, divenne poi un'importante citt\u00e0 dei Sabini. Fu conquistata dai Romani nel 290 a.C. e, dopo la caduta dell'impero, dai Visigoti; sotto i Longobardi fu gastaldato nel Ducato di Spoleto. Entrata a far parte dello Stato Pontificio, costituiva un territorio di frontiera con il Regno di Napoli e nel XIII secolo fu spesso sede papale. Dopo l'annessione nel 1860 al Regno d'Italia fu aggregata alla provincia di Perugia, in Umbria, ma dal 1923 pass\u00f2 al Lazio, prima come parte della provincia di Roma, poi, nel 1927, con l'istituzione della provincia di Rieti.\nGeografia fisica.\nTerritorio.\nIl centro di Rieti sorge a un'altitudine di 405\u00a0m s.l.m. su una piccola altura nell'angolo sud-est della pianura denominata Piana Reatina, ai piedi dei colli San Mauro (o dei Cappuccini), Sant'Antonio al Monte e Monte Belvedere. La piana si estende per circa 90\u00a0km\u00b2 ed \u00e8 racchiusa dai Monti Reatini (tra cui il Monte Terminillo) ad est, dai Monti Sabini ad ovest ed \u00e8 tagliata dal fiume Velino che riceve in essa le acque dei fiumi Salto e Turano.\nLa piana anticamente era occupata dalle acque del \"Lacus Velinus\"; fu bonificata in et\u00e0 romana aprendo un varco tra il calcare accumulatosi nei secoli presso Marmore, generando cos\u00ec l'omonima cascata. Di questo lago restano specchi d'acqua minori: il lago di Piediluco (provincia di Terni), quello di Ventina e i laghi Lungo e di Ripasottile, gli ultimi due protetti dall'omonima riserva naturale.\nRieti si trova in una zona assai ricca d'acqua: appena fuori dall'abitato si trovano le Fonti di Cottorella, che forniscono un'acqua oligominerale; nel limitrofo comune di Cittaducale si trovano le sorgenti del Peschiera, che con l'omonimo acquedotto forniscono molta dell'acqua necessaria a Roma (circa 550 milioni di metri cubi l'anno); a Cotilia si trovano delle importanti terme e sorgenti di acqua solfurea. Nella parte settentrionale della valle si trovano le Sorgenti di Santa Susanna, con una portata di 5 mc/s, mentre 2\u00a0km ad est della citt\u00e0 a quota 400\u00a0m s.l.m. si trovano le Sorgenti del Cantaro, che hanno una portata di circa 500 litri al secondo e sono probabilmente alimentate da una sorgente geologica posta a quota 450 m presso Vazia.\nIn base alla Carta Geologica d'Italia redatta dal Servizio Geologico d'Italia il terreno su cui sorgono il centro e la periferia di Rieti \u00e8 costituito da \"alluvioni fluviali recenti terrazzate\" e \"fluvio-lacustri recenti\", mentre le zone vicine ai laghi sono costituite da \"terreni grigi scuri e bruni limnopalustri\" e \"luoghi torbosi\".\nLa natura dei terreni fa s\u00ec che la zona della conca reatina sia una zona a elevato rischio idrogeologico, incluso, secondo i dati 2008 di Legambiente, il Comune di Rieti.\nIl territorio circostante il comune di Rieti \u00e8 caratterizzato da massicci montuosi che superano duemila metri: la catena dei Monti Reatini con il Terminillo, i monti della Duchessa e i monti della Laga (2458\u00a0m), i pi\u00f9 alti del Lazio.\nIl comune di Rieti si trova in un territorio sismico: \u00e8 interessato infatti da un sistema di faglie che si estende tra la Conca di Rieti e i Monti Reatini. Tali faglie si sono dimostrate attive e capaci di scatenare forti terremoti, i pi\u00f9 distruttivi dei quali furono il terremoto del 76 a.C. (magnitudo 6.6), il terremoto del 1298 (magnitudo 6.2) e il terremoto del 1898 (magnitudo 5.3), in tutti i casi con considerevole numero di danni o vittime (VIII grado della scala Mercalli). Nella classificazione sismica dell'Italia il territorio comunale \u00e8 diviso in due zone: la parte orientale del comune, con i quartieri di Villa Reatina e Campoloniano, rientra in zona 2A (sismicit\u00e0 alta) mentre la parte occidentale in zona 2B (sismicit\u00e0 medio-alta).\nIl comune \u00e8 ulteriormente esposto al rischio sismico a causa della vicinanza con faglie molto attive (Valle del Salto, Aquilano, Valle del Tronto, Valnerina), acuita tra l'altro da diversi effetti di amplificazione. La citt\u00e0, infatti, \u00e8 stata duramente colpita in pi\u00f9 occasioni anche da terremoti di epicentro lontano: i pi\u00f9 gravi sono stati il terremoto del 1349 (Valle del Salto) e i terremoti del 1703 (Cittareale / Aquilano), che provocarono anche a Rieti vittime e crolli. Solo lievi danni si sono avuti dai sismi del 1979 (Valnerina), del 1997 (Umbria) e del 2016 (Amatrice e valle del Tronto).\nClima.\nIl clima \u00e8 continentale di fondovalle. D'inverno \u00e8 freddo e umido (temperatura media del mese pi\u00f9 freddo di 2,9 gradi), con la minima inferiore allo zero per 80 giorni l'anno; le nebbie sono molto frequenti e persistenti talvolta anche per l'intera giornata. In estate \u00e8 moderatamente caldo (media del mese pi\u00f9 caldo di 21,2 gradi) ma le ampie escursioni termiche fanno s\u00ec che le notti estive siano fresche (nel mese pi\u00f9 caldo la media delle minime \u00e8 12,9 gradi); dopo L'Aquila, Rieti \u00e8 il secondo capoluogo di provincia con le minime pi\u00f9 basse da aprile a settembre.\nLe piogge sono superiori a \u00a0mm annui, distribuite in circa 100 giorni di pioggia annui, con due massimi: il principale in autunno e il secondario in tarda primavera. Temporali estivi frequenti, con una media di 15 giorni complessivi di pioggia nel periodo giugno-agosto. Le nevicate sono pi\u00f9 rare nel fondovalle, con una media annua di 25\u00a0cm di neve alla quota di 400\u00a0m s.l.m. che sale ad oltre 200\u00a0cm nella frazione montana di Campoforogna.\nNel 2008 temperatura media annua +12,7\u00a0\u00b0C, minima -10,3\u00a0\u00b0C, massima +35,4\u00a0\u00b0C, pioggia caduta \u00a0mm in 106 giorni, escursione media giornaliera 13,9\u00a0\u00b0C, escursione media in agosto 19,2\u00a0\u00b0C, 3 mesi (gennaio, febbraio e dicembre) con media delle temperature minime inferiore a zero gradi, 7 mesi senza gelate, temperatura massima del giorno pi\u00f9 freddo +3,3\u00a0\u00b0C, temperatura minima del giorno pi\u00f9 caldo +17,8\u00a0\u00b0C.\nRecord del freddo nel 1956, nel gennaio 1985 e 2002, nel febbraio 2012 e 2018: rispettivamente -20\u00a0\u00b0C, -23,8\u00a0\u00b0C, -15,0\u00a0\u00b0C, -14,9\u00a0\u00b0C, -15,1\u00a0\u00b0C, con accumuli nevosi al suolo compresi tra 40 e 70\u00a0cm. Record del caldo 37,4\u00a0\u00b0C nel 2012, 37,1\u00a0\u00b0C nel 2011 e 40,4\u00a0\u00b0C nel 2017.\nOrigini del nome.\nIl nome della citt\u00e0 di Rieti deriva da \"Reate\", l'antico nome latino della citt\u00e0. Dal latino \"Reate\" deriva anche il nome degli abitanti, detti \"reatini\" (e non \"rietini\" come spesso vengono erroneamente indicati).\nLe origini del nome \"Reate\" si perdono nella notte dei tempi ed esistono pi\u00f9 ipotesi.\nUna prima versione vuole che il nome derivi da Rea Silvia, la madre di Romolo e Remo. Infatti, secondo lo storico fiorentino Giovanni Villani, Rea Silvia sarebbe stata fatta seppellire viva proprio a Rieti, per mano dello lo zio Amulio, furioso per il voto di castit\u00e0 infranto dalla nipote. Il Villani ritiene pertanto che Rea Silvia sia la donna raffigurata nella parte superiore dello [[Stemma di Rieti|Palmegiani (1932)|pag. 334}}.&lt;/ref&gt; Implicito in questa interpretazione \u00e8 l'antico legame di Rieti con [[Roma (citt\u00e0 antica)|Roma]]: identificando Rieti con Rea Silvia, madre dei fondatori di Roma, viene sottolineato il ruolo della citt\u00e0 come \"madre di Roma\", un ruolo pi\u00f9 volte attribuitogli dalla leggenda (il [[ratto delle Sabine]] riconduce la discendenza di gran parte del popolo romano alla stirpe Sabina), ma anche dalla storia (sono certi infatti l'influenza e i frequenti rapporti tra i Romani e i [[Sabini]], popolo molto potente gi\u00e0 prima della fondazione di Roma, che espresse due tra i suoi [[Rex (storia romana)|sette re]]).\nUna seconda versione vuole che il nome di \"Reate\" derivi invece da [[Rea (mitologia)|Rea]], madre di tutti gli dei e moglie di [[Crono]].\nUn'altra versione vuole che il nome derivi dalla radice [[Lingua greca antica|greca]] \"reo\" (che significa \"scorrere\"), con evidente riferimento all'acqua, ricchezza antica del territorio reatino, e allo scomparso [[Lago Velino]] che ne ha condizionato la storia e lo sviluppo.\nStoria.\nPreistoria.\nL'antica Reate, secondo la leggenda fondata dalla dea [[Rea (mitologia)|Rea]], sorse all'inizio dell'[[et\u00e0 del ferro]], intorno al IX-VIII secolo a.C.\nProbabilmente in origine le terre intorno a Rieti furono abitate dagli umbri, per essere poi conquistate dagli [[Aborigeni (mitologia)|Aborigeni]], presso i quali Rieti assunse particolare importanza dopo che vi si rifugiarono gli abitanti di \"Lista\", e dopo ancora conquistata dai [[Sabini]] che, come suggeriscono i ritrovamenti archeologici, arrivarono fino ai territori vicini al Tevere.\nEt\u00e0 antica.\nCos\u00ec come la fondazione della citt\u00e0 si perde nella leggenda, anche i primi contatti con [[Roma (citt\u00e0 antica)|Roma]] non hanno contorni definiti, anche se \u00e8 certo che tra Romani e Sabini avvenne una compenetrazione e che da un certo momento i Sabini si insediarono sul colle [[Quirinale (colle)|Quirinale]], contribuendo notevolmente alla crescita ed al rafforzamento di Roma.\n[[File:The Intervention of the Sabine Women.jpg|thumb|L'intervento pacificatore delle donne Sabine rapite, nel dipinto \"[[Le Sabine]]\" (1799) di [[Jacques-Louis David]]]]\nLa leggenda del [[ratto delle Sabine]] fa risalire i rapporti tra i due popoli immediatamente dopo la fondazione di Roma, quando [[Romolo]], in cerca di alleanze e di donne con cui popolare la citt\u00e0, rap\u00ec con l'inganno le donne dei [[Sabini]] scatenando la guerra fra Roma e i popoli vicini, dei quali solo i Sabini rimanevano invincibili. La [[battaglia del lago Curzio]] fu interrotta solo quando le donne rapite si gettarono fra le armi dei contendenti, imponendo la tregua fra Romolo e [[Tito Tazio]] e la nascita di una collaborazione fra i due popoli. Secondo una versione pi\u00f9 prettamente storica, fu la continua ricerca di pascoli di pianura che spinse i Sabini a premere sul territorio di Roma e ad insediarsi sul Quirinale.\nAd ogni modo i Sabini, annoverati nella [[Trib\u00f9 (storia romana)|trib\u00f9 romana]] dei \"Tities\", espressero due Re di Roma ([[Numa Pompilio]] e [[Anco Marzio]]) e diedero origine ad alcune tra le [[gens]] romane pi\u00f9 antiche ([[gens Curtia|Curtia]], [[gens Pompilia|Pompilia]], [[gens Marcia|Marcia]], [[gens Claudia|Claudia]], [[Gens Valeria|Valeria]] e [[Gens Hostilia|Hostilia]]). Nonostante coabitassero all'interno delle stesse mura, nel corso dei secoli rimasero forti i contrasti tra Romani e Sabini, e sono numerose le guerre ed azioni militari degli uni contro gli altri.\n[[File:Ponte Romano di Rieti - primo piano - 2.jpg|thumb|left|I resti del [[Ponte romano di Rieti|Ponte romano]]]]\nDopo numerosi conflitti, la [[Sabina]] fu definitivamente assoggettata a Roma nel 290 a.C. per opera del console [[Manio Curio Dentato]]. Ampi territori nella pianura di Reate e [[Amiternum]] furono confiscati e distribuiti ai romani; alla popolazione Sabina fu offerta la [[civitas sine suffragio|cittadinanza romana senza diritto di voto]], ma gi\u00e0 nel [[268 a.C.]] gli fu concessa la cittadinanza romana con l'inclusione in due nuove trib\u00f9, la [[Quirina (trib\u00f9 romana)|Quirina]] e la Velina.\nAl console Manio Curio Dentato si deve anche la bonifica dell'antico \"[[lacus Velinus]]\", operata facendo confluire le acque nel vicino [[Nera (Italia)|fiume Nera]] e dando cos\u00ec vita alla [[cascata delle Marmore]], che permise la coltivazione su [[Piana Reatina|un'ampia pianura fertile]]. La conquista romana vide una trasformazione urbana della citt\u00e0, con la costruzione del [[Ponte romano di Rieti|Ponte Romano]] e del viadotto, corrispondente all'attuale [[Via Roma (Rieti)|via Roma]], con cui la [[Via Salaria]] superava il [[Velino (fiume)|fiume Velino]] e la successiva zona paludosa salendo fino al [[Foro (urbanistica)|foro]] (attuale [[Piazza Vittorio Emanuele II (Rieti)|piazza Vittorio Emanuele II]]).\n[[File:Rieti during Roman empire 2.jpg|thumb|Plastico della citt\u00e0 durante l'epoca romana, [[Museo civico di Rieti|Museo civico di Rieti - sezione archeologica]]]]\nNel corso del tempo molte furono le antiche famiglie sabine che ascesero al successo nella citt\u00e0 di Roma e ne seguirono le sorti. Tra queste va menzionata la [[Gens Flavia]], il cui esponente pi\u00f9 noto, l'Imperatore [[Tito Flavio Vespasiano]], diede inizio alla costruzione del [[Colosseo]], o \"Anfiteatro Flavio\", a Roma. Viene inoltre sovente ricordato con l'appellativo \"il Reatino\" il poeta e scrittore romano [[Marco Terenzio Varrone]], nato a Rieti nel 116 a.C. a cui occasionalmente si \u00e8 fatto riferimento quale \"padre della Romana erudizione\".\nIl processo di cristianizzazione del territorio reatino fu avviato da [[Prosdocimo di Rieti|San Prosdocimo]] nel I secolo, mentre la [[diocesi di Rieti]] fu fondata nel V secolo.\nMedioevo.\nIn seguito alla caduta dell'impero romano, nel VI secolo Rieti vide l'arrivo dei [[Longobardi]], che nel 568 avevano fatto il loro ingresso nella penisola. Barbari e pagani, ebbero ben presto a convertirsi al cristianesimo per mezzo dell'opera dei monaci benedettini della vicina [[Abbazia di Farfa]]. Nel 592 d.C. la Sabina divenne parte del [[Ducato di Spoleto]] e Rieti fu sede di un [[gastaldato]].\nDopo il saccheggio dei saraceni, avvenuto durante il [[X secolo]], la citt\u00e0 fu ricostruita. La figura del Vescovo assunse importanza fondamentale con la ricostruzione della [[Cattedrale di Santa Maria Assunta (Rieti)|cattedrale]] nel 1109.\nNel 1151 la citt\u00e0 fu assediata, presa per fame e poi distrutta da [[Ruggero II di Sicilia|Ruggero II il Normanno]].\nDivenne libero comune nel 1171 e si schier\u00f2 sul fronte guelfo, sottoponendosi alla protezione papale.\n[[File:Konstancie vjezd.jpg|thumb|left|Il corteo nuziale di Costanza d'Altavilla]]\nIl 23 agosto 1185 si celebr\u00f2 a Rieti il matrimonio fra [[Costanza d'Altavilla]] ed [[Enrico VI di Svevia]], figlio di [[Federico Barbarossa]] e futuro imperatore, alla presenza della sola sposa (Enrico era trattenuto in Germania per i funerali della madre). Il matrimonio fu ripetuto a [[Milano]] il 27 gennaio 1186; Rieti fu scelta per il valore simbolico e politico che aveva l'approvazione da parte della Chiesa nella prima citt\u00e0 oltre i confini del [[Regno di Sicilia]] incontrata da Costanza nel percorso da [[Palermo]] a Milano, che percorreva accompagnata da un fastoso corteo di principi e baroni.\n[[File:Mura di Rieti, tra porta Conca e porta d'Arci - 04.JPG|thumb|Le [[Mura di Rieti|mura medievali]] duecentesche]]\nTutto il XIII secolo fu un periodo di splendore e prosperit\u00e0 economica per la citt\u00e0 di Rieti, che fu spesso eletta a sede papale: nell'arco di un secolo vi risiedettero i papi [[Innocenzo III]] (1198), [[Onorio III]] (nel 1219 e nel 1225), [[Gregorio IX]] (nel 1227, nel 1232 e nel 1234), [[Niccol\u00f2 IV]] (tra il 1288 ed il 1289) e [[Bonifacio VIII]] (nel 1298).\nQuesto periodo di splendore coincise, del resto, con la presenza di [[San Francesco d'Assisi]], che dimostr\u00f2 di apprezzare molto i luoghi della [[Piana Reatina]] (per questo motivo nota anche come \"Valle Santa\") e vi soggiorn\u00f2 pi\u00f9 volte: la prima probabilmente nel 1209, poi una lunga permanenza nel 1223 e un'altra dall'autunno 1225 all'aprile 1226, poco prima della morte. Durante questi soggiorni fond\u00f2 i quattro santuari di [[Santuario di Greccio|Greccio]], [[Santuario della Foresta|La Foresta]], [[Santuario di Poggio Bustone|Poggio Bustone]] e [[Santuario di Fonte Colombo|Fonte Colombo]] ed ebbero luogo la realizzazione del primo [[presepe]] vivente, ancor oggi simbolo mondiale della cristianit\u00e0, la stesura della [[Regola di san Francesco|Regola]] definitiva dell'[[ordine francescano]] e (probabilmente) la composizione del [[Cantico delle creature]].\nA seguito dello sdegno del popolo durante il gioved\u00ec Santo del [[1228]] e di successive minacce, i cittadini romani costrinsero [[Papa Gregorio IX]] a fuggire da [[Roma]], dandogli tuttavia un salvacondotto per Rieti. La vicenda fa capo alla questione relativa alla scomunica inflitta a [[Federico II di Svevia]] per il continuo rinvio della [[crociata]] gi\u00e0 promessa a [[Papa Onorio III]].\nIl 13 luglio 1234, nella [[Cattedrale di Santa Maria Assunta (Rieti)|Cattedrale di Santa Maria Assunta]], [[papa Gregorio IX]] canonizz\u00f2 [[Domenico di Guzm\u00e1n|san Domenico]], fondatore dell'[[ordine domenicano]].\nIl 29 maggio [[1289]] [[Carlo II d'Angi\u00f2]], figlio e successore di [[Carlo I d'Angi\u00f2]], venne incoronato nella [[Cattedrale di Santa Maria Assunta (Rieti)|cattedrale reatina]] Re di Sicilia e di Gerusalemme da [[Papa Nicol\u00f2 IV]].\nDurante la [[cattivit\u00e0 avignonese]] Rieti fu conquistata dal re di Napoli e imperversarono lotte tra guelfi e ghibellini, di cui le potenti casate romane (tra tutte quella degli [[Orsini]]) approfittarono per costituire un dominio feudale sul territorio. Il dominio dei nobili romani fu fermato da una spedizione del cardinale [[Egidio Albornoz|Albornoz]] nel 1354, che precedette il definitivo rientro del Papa a Roma nel 1377.\nNel 1378 Rieti si diede in [[Signoria cittadina|signoria]] a Cecco Alfani, la cui famiglia domin\u00f2 fino al 1425.\nEt\u00e0 moderna.\n[[File:Giubilio-1-.jpg|thumb|Mappa del territorio della [[Sabina]] (1790)]]\nIl [[XVI secolo]] si caratterizz\u00f2 per l'emergere di grandi proprietari terrieri quali i Vincentini, i Vecchiarelli, i Potenziani, che, usufruendo della fertile pianura reatina ancora in corso di bonifica, diedero vita spesso ad aziende agrarie. La [[Piana Reatina]] fu nota, nel XVIII secolo, per la quantit\u00e0 di [[Isatis tinctoria|guado]] presente nel territorio lacustre, che serv\u00ec a tingere di blu le divise delle truppe napoleoniche.\nTra il 1798 e il 1799, durante la [[Repubblica Romana (1798-1799)|Repubblica Romana]], Rieti fu capoluogo di distretto ed insieme ai distretti di Foligno e Spoleto era parte del [[Dipartimento del Clitunno]] (capoluogo [[Spoleto]]). All'annessione dello Stato Pontificio nel [[Regno d'Italia (1805-1814)|Regno d'Italia]] da parte dell'[[Primo Impero francese|impero napoleonico]] (1809), Rieti fu inserita nel [[Dipartimento di Roma]] e nel 1812 fu fatta capo di un [[arrondissement]].\nIn seguito alla [[restaurazione]], nel 1816 [[papa Pio VII]] divise lo Stato della Chiesa in 17 delegazioni, dove Rieti era capoluogo della [[Delegazione apostolica di Rieti|Delegazione di Rieti]] (delegazione di 3\u00aa classe, la meno importante) con sedi di governi distrettuali a Rieti e [[Poggio Mirteto]]. Nel 1850 [[Papa Pio IX|Pio IX]] accorp\u00f2 le delegazioni in cinque grandi legazioni; quella di Rieti, insieme a [[Delegazione apostolica di Perugia|Perugia]] e [[Delegazione apostolica di Spoleto|Spoleto]], entr\u00f2 a far parte della [[Legazione dell'Umbria|III Legazione dell'Umbria]] con capoluogo [[Perugia]].\nGrazie anche alla sua posizione strategica, al confine tra [[stato Pontificio]] e [[regno delle Due Sicilie]], la citt\u00e0 di Rieti fu molto attiva durante il [[risorgimento]]. Il 7 marzo 1821 la [[battaglia di Rieti-Antrodoco]], considerata la prima del [[risorgimento]], vide la sconfitta dei [[Carboneria|carbonari]] di [[Guglielmo Pepe]] per opera degli austriaci guidati dal generale [[Johann Maria Philipp Frimont|Johann M. Von Frimont]],che ebbe il riconoscimento del titolo di Principe di Antrodoco dal Re Ferdinando I per la vittoria.\nNella breve durata della [[Repubblica Romana (1849)|Repubblica Romana]] tre reatini ed un [[Poggio Mirteto|mirtense]] ([[Francesco Battistini]], [[Giuseppe Maffei (politico)|Giuseppe Maffei]], [[Mario Simeoni]] e [[Ippolito Vicentini]]) fecero parte dell'[[Assemblea costituente della Repubblica Romana|assemblea costituente]], mentre [[Giuseppe Garibaldi]], insieme alla moglie [[Anita Garibaldi|Anita]], fu a Rieti per quasi tre mesi, dal 29 gennaio al 13 aprile 1849, per presidiare i confini con il [[Regno delle Due Sicilie]]. Il generale alloggi\u00f2 nel palazzo dei marchesi Colelli e requis\u00ec il [[Palazzo Vescovile (Rieti)|Palazzo Vescovile]] per adibirlo a dormitorio della sua \"Legione Romana\". Alla sua ripartenza fu seguito da numerosi volontari che si unirono alla legione, tra cui i giovani reatini Michele Paolessi e Carlo Tosi che persero la vita nell'[[Assedio di Roma (1849)|assedio di Roma]].\nL'unit\u00e0 d'Italia.\n[[File:Mappa di Rieti ad inizio Novecento.svg|thumb|Mappa di Rieti ad inizio Novecento, prima dell'espansione al di fuori della [[Mura di Rieti|cinta muraria]] e del prosciugamento delle \"cavatelle\" a meridione]]\nAlla vigilia dell'[[unit\u00e0 d'Italia]], gli accordi presi da [[Camillo Benso, conte di Cavour|Cavour]] sul piano internazionale avrebbero previsto la permanenza di Rieti nelle mani del pontefice, ma i reatini riuscirono ad ottenere lo scorporo del loro territorio dal [[Stato Pontificio#Il Patrimonium Sancti Petri|Patrimonio di san Pietro]], e quindi la possibilit\u00e0 di decidere immediatamente l'adesione al [[Regno d'Italia]] (a differenza di altri territori pontifici come [[Viterbo]], che dovette attendere la [[breccia di Porta Pia]] per farne parte). Di conseguenza, il 23 settembre 1860 in una Rieti tappezzata di bandiere tricolori fece ingresso l'esercito italiano, composto da due reggimenti di granatieri che accompagnavano il Regio Commissario per la Provincia di Rieti, il conte Oreste Biancoli di Bagnocavallo; il 3 e il 4 novembre si tenne una consultazione [[Plebiscito|plebiscitaria]] che decret\u00f2 l'annessione con 1963 voti a favore, 3 contrari e 4 schede nulle. Rieti e la Sabina furono poi testimoni della [[campagna dell'Agro romano per la liberazione di Roma]] (1867): il 23 ottobre di quell'anno, mentre si recava a Roma con l'intenzione di liberarla, Garibaldi fu a Rieti per una seconda volta, e alla [[battaglia di Mentana]] presero parte ottanta volontari reatini, tra i quali persero la vita Pietro Boschi ed Ettore Lucandri. Tre anni dopo, nella [[breccia di Porta Pia]] cadde il reatino Domenico Martini.\nNel Regno d'Italia la citt\u00e0 divenne capoluogo del [[circondario di Rieti]], che entr\u00f2 a far parte della [[provincia di Perugia]] insieme a [[Terni]] ed al resto dell'[[Umbria]]; rimasero insoddisfatte le richieste di vedere riuniti i territori di Rieti e [[Circondario di Cittaducale|Cittaducale]] in una provincia della [[Sabina]] con Rieti capoluogo. Le vicende di questo periodo portarono a profondi mutamenti socio-economici, ma il ruolo della citt\u00e0 rimase marginale. Risale alla seconda met\u00e0 dell'Ottocento il [[progetto di ferrovia Rieti-Avezzano]], che non fu mai portato a termine\nAlla figura di [[Giacinto Vincenti Mareri]] si deve un tentativo di rinnovamento, tramite la fondazione di un'azienda agraria aperta a nuovi tipi di colture e la fondazione della [[Cassa di Risparmio di Rieti]] nel 1846; degno di menzione \u00e8 anche il principe [[Giovanni Potenziani]], che seguendo l'esempio del Vincenti Mareri avvi\u00f2 la coltivazione della [[Beta vulgaris|barbabietola da zucchero]]. A questa pianta rimarr\u00e0 legata per moto tempo la citt\u00e0 e cos\u00ec la sua l'industria: nel 1873 fu inaugurato lo [[zuccherificio di Rieti]], il primo in Italia, che dal 1887 grazie ad [[Emilio Maraini]] inizi\u00f2 a produrre su scala nazionale. Grazie agli studi di [[Nazareno Strampelli]], all'inizio del Novecento a Rieti vennero realizzate variet\u00e0 di grano ad alta produttivit\u00e0 e resistenti a fattori ambientali ostili.\nDalla costituzione della provincia in poi.\n[[File:Palmegiani, Rieti e la regione Sabina - 89 - visita di Mussolini (2).jpg|thumb|upright|left|[[Benito Mussolini|Mussolini]], in visita a Rieti nel luglio 1924, parla dal balcone del [[Palazzo Comunale (Rieti)|Palazzo Comunale]]]]\nNel 1923 il territorio di Rieti fu scorporato dall'Umbria ed inserito nella [[provincia di Roma]]; tramite il Regio Decreto n\u00b0 1 del 2 gennaio 1927, il governo fascista istitu\u00ec 17 nuove province tra cui la [[provincia di Rieti]] unendo il territorio del [[circondario di Rieti]] a quello dell'ex [[circondario di Cittaducale]] (precedentemente parte della [[provincia di Aquila degli Abruzzi]]) allo scopo di ricreare la regione storica della [[Sabina]]. Il ruolo di capoluogo della citt\u00e0 fu ulteriormente rafforzato l'anno successivo, quando i comuni di [[Contigliano]], [[Cantalice]], [[Poggio Fidoni]] e [[Vazia]] furono soppressi e aggregati al comune di Rieti; solo nel dopoguerra i primi due torneranno ad essere comuni indipendenti.\nLa promozione a capoluogo di provincia permise alla citt\u00e0 di dar vita a un processo di crescita pi\u00f9 efficace. Il definitivo passaggio ad un'economia di tipo industriale fu segnato dalla [[Supertessile]], un grande stabilimento per la produzione della [[Rayon|seta artificiale]] che impiegava migliaia di lavoratori (impiantato dal barone [[Alberto Fassini]] e successivamente acquisito da [[SNIA Viscosa]]). L'arrivo della Supertessile rese Rieti uno dei maggiori centri manifatturieri del [[Lazio]], grazie anche all'indotto che favor\u00ec l'impianto di nuove industrie (come la [[Montecatini (azienda)|Montecatini]]) e alla di poco successiva realizzazione dell'[[aeroporto di Rieti]] (che favor\u00ec la nascita dell'industria aeronautica [[Officine Reatine Lavorazioni Aeronautiche|ORLA]]).\n[[File:Royal Air Force- Italy, the Balkans and South-east Europe, 1942-1945. C4317.jpg|thumb|Fotografia aerea del bombardamento dell'[[aeroporto di Rieti]], da parte di aerei [[Martin 187 Baltimore|Baltimore]] e [[Curtiss P-40|Curtiss Kittyhawk]] dell'[[Royal Air Force|aeronautica militare britannica]], durante la seconda guerra mondiale]]\nGli avvenimenti pi\u00f9 importanti della [[seconda guerra mondiale]] furono il bombardamento alleato del 19 novembre 1943 (nel quale rimasero seriamente danneggiati gli impianti industriali di viale Maraini, la [[stazione di Rieti|stazione ferroviaria]] e l'[[aeroporto di Rieti|aeroporto]]), l'[[eccidio delle Fosse Reatine]] avvenuto il 9 aprile 1944 e il bombardamento del quartiere Borgo del 6 giugno 1944 che caus\u00f2 numerose vittime e rase al suolo parte del rione. Il 12 e il 13 giugno 1944 i tedeschi fecero saltare numerosi edifici (tra cui [[Mura di Rieti#Porta Cintia|Porta Cintia]], il [[Ponte romano di Rieti|ponte romano]] ricostruito nel 1939) e ne danneggiarono altri (l'[[Aeroporto di Rieti|aeroporto]], lo [[Zuccherificio di Rieti|Zuccherificio]] e gli altri stabilimenti industriali), saccheggiarono la citt\u00e0 e si ritirarono. Il 16 giugno 1944 la citt\u00e0 venne liberata con l'ingresso dell'esercito inglese.\nA partire dagli anni sessanta una spinta ulteriore verso la crescita industriale si ebbe con la nascita del nucleo industriale di Rieti-Cittaducale, grazie anche ai contributi della [[Cassa del Mezzogiorno]].\nTuttavia in seguito, complici l'interruzione dei finanziamenti dell'ente pubblico e la mancanza di collegamenti veloci, le industrie sono andate incontro ad una crisi che dura ancor oggi.\nLa chiusura di molte aziende, inoltre, ha posto al centro del dibattito politico l'esigenza della bonifica e riqualificazione delle ex aree industriali (su tutte quelle dello [[Zuccherificio di Rieti|zuccherificio]] e della [[Supertessile]], ormai inglobate nel tessuto urbano per effetto dell'espansione edilizia).\nSimboli.\nStemma.\n[[Categoria:Rieti| ]]\n[[Categoria:Citt\u00e0 murate del Lazio]]"}
{"id": "2623303", "revid": "28510", "url": "https://it.wikipedia.org/wiki?curid=2623303", "title": "Alluvione del Polesine del 14 novembre 1951", "text": ""}
{"id": "2623305", "revid": "433605", "url": "https://it.wikipedia.org/wiki?curid=2623305", "title": "Arienzo", "text": "Arienzo \u00e8 un comune italiano di abitanti della provincia di Caserta in Campania.\nGeografia fisica.\nTerritorio.\nLa cittadina fa parte della Valle di Suessola, un vasto territorio che comprende anche i comuni di Santa Maria a Vico, San Felice a Cancello e Cervino, della Provincia di Caserta. Ha una posizione strategica, estendendosi a destra e a sinistra dell'antica Via Appia, e ai due lati del suo perimetro \u00e8 situata ai piedi dei monti Tifatini e quelle del parco del Partenio,che offrono dalle cime pi\u00f9 alte bellissimi panorami (Napoli, Caserta, Benevento).\nClima.\nIl clima \u00e8 quello tipico dei comuni della pianura Campana: l'estate \u00e8 caratterizzata da caldo afoso, mentre l'inverno \u00e8 mediamente freddo con rare nevicate.\nOrigine del nome.\nIl toponimo Arienzo potrebbe derivare da Argentea (o Argentia), termine con il quale veniva chiamata la valle dove \u00e8 sita la citt\u00e0 in relazione alla sua fertilit\u00e0. \nAltra derivazione potrebbe essere dal nome dell'antica fortezza di Argentium sul Monte Castello che a sua volta potrebbe derivare il nome dalla volgarizzazione pagana di Ara-Cyntiae (cio\u00e8 la dea della caccia Cinzia o Diana) in quanto il monte terreno consacrato alla dea sul quale era stato eretto anche un tempio a lei dedicata. \nUna terza derivazione, secondo il Rohlfs, potrebbe derivare dal gentilizio romano Argentius.\nInfine si pensa anche che potrebbe derivare dal nome di un'antica citt\u00e0 osca di nome Aruntia o Aruntium. \nIl nome Arienzo comunque si inizia ad attestare a partire dai secoli XV e XVIII, per tutto il Medioevo resta il nome Argentium.\nStoria.\nLa storia della citt\u00e0 di Arienzo inizia con la distruzione a causa di un incendio, causato dalla guerra tra Longobardi e Saraceni, della citt\u00e0 di Suessola alla fine dell'800.\nParte dei suessolani si rifugiarono sul monte Argentarium presso un castello che fu poi distrutto nel 1135 da re Ruggero II d'Altavilla.\nLa distruzione di questo castello spinse le popolazioni a scendere a valle dove costruirono il primo nucleo della citt\u00e0 di Arienzo chiamata Terra Murata nel 1154. \nLa citt\u00e0 vide il succedersi di varii feudatari fino al 1500 (tra i quali i Mosca, gli Stendardo, i Carafa, i Mataldo. \nNel 1928 venne fuso con il comune di San Felice a Cancello, formando il comune di Arienzo San Felice, ma fu ripristinato nel 1946 con l'avvento della Repubblica.\nMonumenti e luoghi d'interesse.\nSiti archeologici e di interesse storico.\nDi interesse storico anche l'Arcipretura di Sant'Andrea Apostolo, un tempo collegiata insigne, la cui fondazione \u00e8 fatta risalire al 1151.\nAmministrazione.\nDi seguito l'elenco dei sindaci da quando \u00e8 presente l'elezione diretta del sindaco da parte dei cittadini (cio\u00e8 1995):"}
{"id": "2623306", "revid": "122246", "url": "https://it.wikipedia.org/wiki?curid=2623306", "title": "Jelena Lozan\u010di\u0107", "text": "Biografia.\nFiglia di Boban Lozan\u010di\u0107, anch'egli pallavolista, si trasferisce in Francia all'et\u00e0 di 2 anni.\nDopo aver concluso la carriera, nel 2018 diventa presidente del club pallavolistico del .\nCarriera.\nClub.\nLa carriera di Jelena Lozan\u010di\u0107 inizia nel 1993 nelle giovanili del , per poi passare, sempre nelle formazione giovanili, prima al , nel 1996, e poi nella squadra federale del , nel 1998.\nNella stagione 2001-02 esordisce in Pro A con il , conquistando la Coppa di Francia 2001-02 e la Top Teams Cup 2002-03. Nella stagione 2003-04 viene ingaggiata dal RC Cannes, sempre in Pro A: resta legata al club della Costa Azzurra per quattro annate, vincendo quattro Coppe di Francia e quattro campionati, oltre ad un secondo posto nell'edizione 2005-06 della Champions League. \nNella stagione 2007-08 si trasferisce al , militante in A1 Ethnik\u012b, dove, nella prima annata di permanenza, ottiene la vittoria della coppa nazionale e dello scudetto: nel dicembre 2008, a seguito di un infortunio a un tendine della spalla, rescinde il contratto con la squadra greca.\nRitorna in campo per la stagione 2009-10, vestendo la maglia del , mentre nell'annata successiva difende nuovamente i colori del club di Cannes, sempre in Ligue A, con cui ottiene il successo in tre edizioni della Coppa di Francia e del campionato: al termine della stagione 2012-13 annuncia il suo ritiro dall'attivit\u00e0 agonistica.\nNazionale.\nOttiene la nazionalit\u00e0 sportiva francese nel 2002, debuttando nella nazionale maggiore della Francia nello stesso anno. Partecipa a tre edizioni consecutive, quelle del 2007, 2009 e 2011, del campionato europeo, ottenendo come miglior risultato l'ottavo posto nell'edizione 2007. Nel 2011 arriva al sesto posto all'European League: proprio in questa competizione ottiene le ultime convocazioni, nell'edizione 2012, senza per\u00f2 essere mai messa a referto."}
{"id": "2623308", "revid": "1305772", "url": "https://it.wikipedia.org/wiki?curid=2623308", "title": "Overture (Il fantasma dell'Opera)", "text": "Ouverture \u00e8 un brano musicale di Andrew Lloyd Webber nel musical The Phantom of the Opera\nNel Musical.\nProprio mentre il banditore scommette sul fatto che la moderna luce elettrica potrebbe spaventare il fantasma di tanti anni prima il lampadario si accende emettendo un lampo e, sulle note dell'Overture, si libra nell'aria e rimane sospeso sulle teste degli spettatori delle prime file mentre, al suo passaggio, il teatro si rinnova e riacquista lo splendore di una volta.\nSiamo al Teatro dell'Op\u00e9ra di Parigi nel 1870.\nNel Teatro dell'Opera si prepara l'allestimento dell'Hannibal di Chalumeau, continuamente interrotto dai capricci della primadonna Carlotta Giudicelli."}
{"id": "2623309", "revid": "767487", "url": "https://it.wikipedia.org/wiki?curid=2623309", "title": "Jud (Dakota del Nord)", "text": "Jud \u00e8 un centro abitato (\"city\") degli Stati Uniti d'America, situato nella Contea di LaMoure, nello Stato del Dakota del Nord. Nel censimento del 2000 la popolazione era di 76 abitanti. La citt\u00e0 \u00e8 stata fondata nel 1905.\nGeografia fisica.\nSecondo i rilevamenti dell'United States Census Bureau, la localit\u00e0 di Jud si estende su una superficie di 0,60\u00a0km\u00b2, tutti occupati da terre.\nPopolazione.\nSecondo il censimento del 2000, a Jud vivevano 76 persone, ed erano presenti 20 gruppi familiari. La densit\u00e0 di popolazione era di 121 ab./km\u00b2. Nel territorio comunale si trovavano 51 unit\u00e0 edificate. Per quanto riguarda la composizione etnica degli abitanti, il 98,68% era bianco e l'1,32% proveniva dall'Asia.\nPer quanto riguarda la suddivisione della popolazione in fasce d'et\u00e0, l'11,8% era al di sotto dei 18, lo 0% fra i 18 e i 24, il 26,3% fra i 25 e i 44, il 18,4% fra i 45 e i 64, mentre infine il 43,4% era al di sopra dei 65 anni di et\u00e0. L'et\u00e0 media della popolazione era di 54 anni. Per ogni 100 donne residenti vivevano 100,0 maschi."}
{"id": "2623312", "revid": "599013", "url": "https://it.wikipedia.org/wiki?curid=2623312", "title": "Luca Badoer", "text": "I primi anni.\nBadoer comincia coi kart nel 1985, diventando campione regionale del Veneto (classe 100cc) nel 1986 e campione italiano nel 1987, sempre nella classe 100cc, ripetendosi l'anno dopo nella classe Super-100cc.\nPassa alla Formula 3 nel 1989, nel 1990 ottiene a Vallelunga la sua prima vittoria battendo Roberto Colciago e Alex Zanardi (i contendenti al titolo di quella stagione) e nel 1991 ottiene altre 3 vittorie. Corre in Formula 3000 nel 1992, diventando campione a bordo di una Reynard 92D-Cosworth, battendo piloti come Rubens Barrichello, Olivier Panis, David Coulthard, Andrea Montermini, Jean-Marc Gounon ed Emanuele Naspetti.\nLa Formula 1.\nDebutta nel 1993 in Formula 1 con la Lola-Ferrari della BMS Scuderia Italia al fianco di Michele Alboreto, lottando entrambi sempre nelle retrovie (quell'anno la Lola era l'unica auto priva di elettronica avanzata) e non completando la stagione per i problemi del team, che a fine anno verr\u00e0 inglobato dalla Minardi. Tuttavia la sua stagione \u00e8 positiva dato che batte il suo compagno di scuderia sia in qualifica che in gara.\nNel 1994 \u00e8 collaudatore della Minardi. Rientra nel 1995 con la stessa Minardi che \u00e8 in difficolt\u00e0 economiche, tanto che, dovendo cedere il posto per il 1996 a Pedro Lamy, Luca passa alla Forti Corse e in entrambe le stagioni i risultati sono molto modesti.\nNel 1997, oltre a condurre alcuni test per la Minardi, partecipa ad alcune gare del campionato FIA GT al volante della \"Lotus Elise Turbo\" e della \"Lotus Elise GT1\" del team \"GBF Engineering\". Nel 1998 Jean Todt lo sceglie per sostituire Nicola Larini nel ruolo di pilota collaudatore della Scuderia Ferrari, incarico che da allora ha mantenuto fino alla fine del 2010.\nL'ultima stagione di corse lo vede impegnato nel 1999, ancora con la Minardi. Una svolta alla sua carriera potrebbe darla l'incidente occorso a Michael Schumacher al Gran Premio di Gran Bretagna, ma la Scuderia Ferrari sceglie come sostituto Mika Salo invece di promuovere a prima guida il collaudatore veneto, sorprendendo tutto l'ambiente della Formula 1. Nel prosieguo dell'avventura con la Minardi, al N\u00fcrburgring, in una delle gare finali, a causa della forte pioggia si ritrova 4\u00ba in classifica, ma a pochi giri dal traguardo deve arrendersi per una rottura meccanica, non riuscendo a conquistare i suoi primi punti iridati.\nDal 2000, terminata l'esperienza agonistica per mancanza di offerte allettanti in F1, ricopre esclusivamente il ruolo di pilota collaudatore della Scuderia Ferrari.\nDurante la cerimonia di apertura delle olimpiadi invernali a Torino nel 2006 si \u00e8 esibito con una Ferrari.\nIl ritorno alle gare.\nL'11 agosto 2009, dopo quasi 10 anni dall'ultimo Gran Premio disputato, a Badoer viene affidata la guida della Ferrari di Massa, infortunatosi nel corso delle qualifiche del Gran Premio di Ungheria, a partire dal Gran Premio d'Europa a Valencia. Inizialmente il posto di Massa era stato affidato a Schumacher, resosi disponibile per il rientro in Formula 1 dopo oltre due anni di assenza, ma questi ha dovuto rinunciare a causa di problemi al collo. Gli eventi hanno segnato cos\u00ec dopo 15 anni il ritorno di un italiano alla guida della Rossa. Il giorno del rientro in gara al Gran Premio d'Europa 2009 \u00e8 stato multato per tre volte nelle prove libere per \u20ac 600,00, \u20ac 1.800,00 (seconda infrazione) e \u20ac 3.000,00 (terza infrazione) per un totale di \u20ac 5.400,00 a causa del superamento del limite di velocit\u00e0 in corsia box.\nIl 23 agosto, nel Gran Premio d'Europa a Valencia, il pilota veneto chiude la gara in 17\u00aa e penultima posizione dopo essere partito dal fondo della griglia, evidenziando alcune difficolt\u00e0 nella gestione dell'auto. La settimana successiva, al Gran Premio del Belgio, ottiene nuovamente il 20\u00ba posto nelle qualifiche e chiude la gara in 14\u00aa posizione, ultimo dei piloti giunti al traguardo. Questi risultati spingono, il 3 settembre, la Ferrari a sostituirlo a partire dal Gran Premio d'Italia con il connazionale Giancarlo Fisichella, che non conseguir\u00e0 comunque punti nel resto della stagione.\nA fine novembre 2010, la Scuderia Ferrari annuncia la conclusione del rapporto di collaborazione con il pilota veneto, dopo dodici anni di collaborazione e 132.000 chilometri accumulati a bordo delle monoposto del cavallino rampante. Dal 1999 al 2009 ha accumulato 131.944\u00a0km di test (31.374 giri) in 469 giorni, quasi il doppio dei km percorsi da Rubens Barrichello (67.891, record assoluto) in carriera nei gran premi.\nL'addio avviene l'8 dicembre 2010, a Bologna durante il Motor Show guida una F60 eseguendo looping e pit-stop esaltando il pubblico presente.\nDetiene il primato del maggior numero di Gran premi disputati senza aver ottenuto nessun punto."}
{"id": "2623318", "revid": "458786", "url": "https://it.wikipedia.org/wiki?curid=2623318", "title": "Breno", "text": ""}
{"id": "2623322", "revid": "709565", "url": "https://it.wikipedia.org/wiki?curid=2623322", "title": "Dark Reign", "text": "Dark Reign (in italiano \"Regno Oscuro\") \u00e8 un ciclo di storie a fumetti pubblicata dalla Marvel Comics nel 2008.\nL'arco narrativo tratta delle conseguenze di \"Secret Invasion\", miniserie che ha portato a uno spostamento di potere all'interno della comunit\u00e0 di supereroi dell'universo Marvel con l'ascesa al comando del criminale Norman Osborn, l'ex Goblin. Il curatore editoriale Joe Quesada ha precisato che: \u00ab\"Dark Reign non \u00e8 un evento vero e proprio; \u00e8 ci\u00f2 che sta succedendo nell'Universo Marvel\"\u00bb, volendo sottolineare come, a differenza di precedenti \"crossover\", questa vicenda coinvolga le varie collane in modo diverso, con un collegamento nello spirito delle vicende piuttosto che nello svolgimento delle trame. Infatti, a differenza di eventi come \"Civil War\" o \"Secret Invasion\", non esiste una miniserie principale con il titolo della saga, ma solo un filo conduttore nonch\u00e9 un'etichetta che accomuna tutte le testate Marvel.\nTutte le pubblicazioni della Marvel Italia, pubblicate dalla Panini Comics a partire da ottobre 2009, avevano il logo Dark Reign a indicare che tutti i personaggi Marvel ne erano coinvolti.\nTrama.\nDopo l'invasione Skrull, Norman Osborn, ex Goblin e leader dei Thunderbolts, sostituisce Tony Stark alias Iron Man come direttore dello S.H.I.E.L.D., che viene sciolto e sostituito da un'organizzazione chiamata \"H.A.M.M.E.R.\"; inoltre smantella la vecchia Iniziativa, gruppo post Civil War, e lo trasforma nell'Iniziativa Thunderbolts. Camp Hammond, anche a causa delle distruzioni arrecate dal clone di Thor \"Ragnarok\" viene dismesso e nel deserto del New Mexico \u00e8 inaugurato Camp H.A.M.M.E.R.\nOsborn forma un'alleanza chiamata Cabala con alcuni dei pi\u00f9 potenti criminali della Terra, come il Dottor Destino, Emma Frost, Namor, Loki e Hood: Osborn non intende combattere con loro ma ha intenzione di \"spartirsi\" il mondo, dando loro ci\u00f2 che desiderano di pi\u00f9.\nTuttavia, i Nuovi Vendicatori hanno deciso di non sottostare a Norman Osborn e di estrometterlo dal potere, con la forza se necessario. Tony Stark ha perso tutto quello che aveva, compreso Extremis e diventa l'uomo pi\u00f9 ricercato della terra, mentre Hank Pym, dopo la morte di Wasp, ne assume il nome di battaglia e riforma i Potenti Vendicatori, che diventano anche loro un supergruppo fuorilegge (sul solo territorio statunitense; il team \u00e8 riconosciuto a livello internazionale).\nNorman crea un nuovo team di Vendicatori governativi (gli Oscuri Vendicatori) che include alcuni pericolosi criminali, tra cui Bullseye, Venom, Daken e Moonstone, Sentry e Ares (questi ultimi vecchi membri dei Vendicatori di Iron Man) ma donando loro i costumi e il nome in codice di alcuni acclamati eroi, come per esempio Occhio di Falco, l'Uomo Ragno, Ms. Marvel, e ottiene l'approvazione dei media e del grande pubblico. Il team viene guidato sul campo da Osborn stesso indossando una delle corazze di Iron Man dipinta coi colori di Capitan America, dandosi il nome di Iron Patriot.\nMs. Marvel decide di non sottostare alle leggi di Osborn e si unisce ai Nuovi Vendicatori, dei quali fa parte anche Clint Barton alias Ronin, prima Occhio di Falco, che decide di smascherarsi in diretta TV e di accusare Osborn di essere un pazzo criminale.\nGli Oscuri Vendicatori vanno a Latveria per aiutare Victor von Doom contro la potente Morgana le Fay; all'inizio sembrano in svantaggio, ma riescono a trionfare grazie ad una buona idea di Norman Osborn.\nTony Stark continua a essere in fuga e vaga per il mondo senza meta, potendo contare solo sull'aiuto di Peppers Potts e Maria Hill.\nIntanto, Bruce Banner non riesce pi\u00f9 a trasformarsi in Hulk, a causa dell'Hulk Rosso e Norman Osborn manda Ares a scoprire se \u00e8 vero. Bruce non riesce pi\u00f9 a trasformarsi, ma viene salvato dall'intervento di Bomba-A.\nDaken riesce a potenziare i suoi artigli grazie al metallo della spada Muramasa che ha sottratto a Ciclope.\nNorman raggiunge gran parte degli obiettivi che si era prefissato, consolidando il suo potere; pare che nessuno, compresi i Fantastici Quattro o i Nuovi Vendicatori, fosse in grado di a contrastarlo; tuttavia il lato oscuro di Norman inizi\u00f2 a farlo impazzire e a prendere il controllo della sua personalit\u00e0.\nL'ultimo folle piano di Norman era quello di distruggere la sede di Asgard sulla terra. Su consiglio di Loki attacca la citt\u00e0 degli dei dopo un terribile incidente riguardante Volstag.\nSteve Rogers, appena sent\u00ec che anche Thor era in difficolt\u00e0, riun\u00ec i supereroi per aiutare gli dei. Alla fine della battaglia, l'ultimo dei soldati di Norman Osborn a rimanere in piedi fu Sentry, ma con la forza delle Pietre delle Norme di Loki, pentitosi di ci\u00f2 che aveva fatto, gli eroi riuscirono a ucciderlo e Norman Osborn fin\u00ec in prigione.\nDark Reign: La Lista.\nIn questi otto episodi autoconclusivi Iron Patriot e i suoi Oscuri Vendicatori attaccheranno alcuni Mutanti, vigilanti o Vendicatori presenti sulla lista di Osborn.\nGli obiettivi di Osborn saranno:\nIn Italia sono usciti con un ordine diverso da quello americano, per comodit\u00e0 e per rispettare la continuity. Ad esempio, qui in Italia La Lista \u00e8 cominciata con Devil e Hulk; il Diavolo Rosso e il Gigante Verde non sono stati i primi in America, ma in Italia condividono una testata e le loro vicende s'incastrano perfettamente con quelle descritte nella continuity. Infatti, negli USA il contenuto di alcune storie rischiavano di rivelare cose non ancora accadute nelle testate principali.\nNorman grazie all'aiuto di Ares riuscir\u00e0 a catturare Clint Barton, che per\u00f2 verr\u00e0 poi liberato dalla Donna Ragno, da Jessica Jones, da Miss Marvel e da Mimo (Barbara Morse). In seguito Daken riesce a uccidere Punisher, unico punto della lista compiuto.\nSlogan promozionali.\nLa saga ha avuto moltissimi slogan, che sono emersi almeno una volta ogni mese, alcuni indicavano anche quello che stava succedendo all'interno del Regno Oscuro:"}
{"id": "2623323", "revid": "648716", "url": "https://it.wikipedia.org/wiki?curid=2623323", "title": "Alpi Breonie Orientali", "text": "Le Alpi Breonie Orientali (dette anche \"Alpi del Tux\" oppure \"Catena Croda Alta-Olperer\") sono un gruppo montuoso nelle Alpi dei Tauri occidentali che si trovano lungo la linea di confine tra l'Italia (Alto Adige) ed Austria (Tirolo)\nClassificazione.\nLa Partizione delle Alpi le vedeva inserite nel gruppo alpino Alpi Breonie nella grande sezione Alpi Retiche.\nLa SOIUSA le vede come settore di sottosezione e vi attribuisce la seguente classificazione:\nL'AVE le denomina come \"Tuxer Hauptkamm\" (Catena principale di Tux) inserendole nelle Alpi della Zillertal.\nDelimitazioni.\nLe Alpi Breonie Orientali sono delimitate dal passo del Brennero, dal passo di Vizze e dal Tuxerjoch.\nSuddivisione.\nLe Alpi Breonie Orientali, sempre secondo la SOIUSA, sono suddivise in due gruppi:"}
{"id": "2623326", "revid": "24443", "url": "https://it.wikipedia.org/wiki?curid=2623326", "title": "Catena Croda Alta-Olperer", "text": ""}
{"id": "2623329", "revid": "27511770", "url": "https://it.wikipedia.org/wiki?curid=2623329", "title": "Voltammetria ciclica", "text": ""}
{"id": "2623330", "revid": "1442080", "url": "https://it.wikipedia.org/wiki?curid=2623330", "title": "Torneo di Wimbledon 2007 - Doppio femminile", "text": "Cara Black e Liezel Huber hanno battuto in finale Katarina Srebotnik e Ai Sugiyama 3-6, 6-3, 6-2."}
{"id": "2623332", "revid": "767487", "url": "https://it.wikipedia.org/wiki?curid=2623332", "title": "Kulm (Stati Uniti d'America)", "text": "Kulm \u00e8 un centro abitato (\"city\") degli Stati Uniti d'America, situato nella Contea di LaMoure, nello Stato del Dakota del Nord. Nel censimento del 2000 la popolazione era di 422 abitanti. La citt\u00e0 \u00e8 stata fondata nel 1892.\nGeografia fisica.\nSecondo i rilevamenti dell'United States Census Bureau, la localit\u00e0 di Kulm si estende su una superficie di 0,80\u00a0km\u00b2, tutti occupati da terre.\nPopolazione.\nSecondo il censimento del 2000, a Kulm vivevano 422 persone, ed erano presenti 123 gruppi familiari. La densit\u00e0 di popolazione era di 515 ab./km\u00b2. Nel territorio comunale si trovavano 251 unit\u00e0 edificate. Per quanto riguarda la composizione etnica degli abitanti, il 99,05% era bianco e lo 0,24% era nativo. Lo 0,24% apparteneva ad altre razze, mentre lo 0,24% a due o pi\u00f9 razze. La popolazione di ogni razza ispanica corrispondeva all'1,90% degli abitanti.\nPer quanto riguarda la suddivisione della popolazione in fasce d'et\u00e0, il 16,4% era al di sotto dei 18, il 4,7% fra i 18 e i 24, il 16,6% fra i 25 e i 44, il 22,7% fra i 45 e i 64, mentre infine il 39,6% era al di sopra dei 65 anni di et\u00e0. L'et\u00e0 media della popolazione era di 56 anni. Per ogni 100 donne residenti vivevano 89,2 maschi."}
{"id": "2623336", "revid": "38120", "url": "https://it.wikipedia.org/wiki?curid=2623336", "title": "Batman Family", "text": "Batman Family \u00e8 una serie a fumetti della DC Comics cominciata nel 1975 e terminata nel 1978, in cui vi erano storie in cui i protagonisti erano i personaggi di supporto di \"Batman\". Il termine viene spesso utilizzato per riferirsi all'esteso cast di personaggi dei fumetti associati a \"Batman\".\n\"Batman Family\" present\u00f2 serie proprie di Robin e Batgirl in aggiunta alle ristampe delle storie della Golden Age. In molti numeri di \"Batman Family\" furono protagonisti molti personaggi di supporto come Alfred, Vicki Vale, Elongated Man, Man-Bat, Cacciatrice, e Asso il Bat-Segugio.\nLa DC pubblic\u00f2 anche le storie di altre \"famiglie\" concorrenti alla \"Batman Family\". Queste includevano la \"Superman Family\" (1974-1982), la \"Super-Team Family\" (1975-1978) e la \"Tarzan Family\" (1975-1976). Come regola, tutte le \"Famiglie\" della DC contenevano molte ristampe, e contenevano pi\u00f9 pagine (ad un prezzo pi\u00f9 alto) dei fumetti normali (Anni dopo, la Marvel Comics rese omaggio alla DC pubblicando la serie del 2004 \"Spider-Man Family\").\nStoria editoriale.\nIl numero totale della serie \"Batman Family\" fu di 20 numeri pubblicati dal 1975 al 1978.\nFusione con \"Detective Comics\".\nNel 1978, dopo DC Implosion, \"Batman Family\" fu fusa con il gi\u00e0 in corso \"Detective Comics\", convertendolo in un fumetto gigante da 80 pagine cominciando da \"Detective\" n. 481 (dicembre 1978/gennaio 1979). Questo accordo dur\u00f2 16 numeri fino al novembre 1980, con il n. 496, quando \"Detective\" fu riconvertito al suo vecchio prezzo e al suo vecchio numero di pagine - cancellando per\u00f2 cos\u00ec \"Batman Family\" per sempre.\nLe serie del 2002.\nNel 2002 la DC Comics pubblic\u00f2 una miniserie di 8 numeri, \"Batman: Family\", scritta da John Francis Moore. I primi sei numeri furono illustrati da Stefano Gaudiano e Rick Hoberg. Steve Lieber rimpiazz\u00f2 Hoberg nei numeri 7 ed 8."}
{"id": "2623338", "revid": "21880", "url": "https://it.wikipedia.org/wiki?curid=2623338", "title": "Claudius angustastus", "text": ""}
{"id": "2623340", "revid": "338238", "url": "https://it.wikipedia.org/wiki?curid=2623340", "title": "Constance Mary Hutcheson", "text": ""}
{"id": "2623350", "revid": "124509505", "url": "https://it.wikipedia.org/wiki?curid=2623350", "title": "Star Search", "text": "Star Search \u00e8 stato uno dei primi talent show statunitensi. \u00c8 andato in onda nelle stagioni televisive dal 1983 al 1995 e dal 2003 al 2004. \nNei primi 12 anni di trasmissione \u00e8 stato condotto da Ed McMahon, mentre nel 2003/2004 \u00e8 stato presentato da Arsenio Hall.\nSi poneva come obiettivo di scoprire per ogni edizione un concorrente particolarmente talentuoso nel campo della musica e della recitazione.\nTra i partecipanti diventati in seguito noti personaggi della musica figurano Christina Aguilera, Britney Spears, Justin Timberlake e Bill Kaulitz."}
{"id": "2623351", "revid": "27511983", "url": "https://it.wikipedia.org/wiki?curid=2623351", "title": "My\u015blin\u00f3w", "text": ""}
{"id": "2623352", "revid": "767487", "url": "https://it.wikipedia.org/wiki?curid=2623352", "title": "Marion (Dakota del Nord)", "text": "Marion \u00e8 un centro abitato (\"city\") degli Stati Uniti d'America, situato nella Contea di LaMoure, nello Stato del Dakota del Nord. Nel censimento del 2000 la popolazione era di 146 abitanti. La citt\u00e0 \u00e8 stata fondata nel 1901.\nGeografia fisica.\nSecondo i rilevamenti dell'United States Census Bureau, la localit\u00e0 di Marion si estende su una superficie di 2,60\u00a0km\u00b2, tutti occupati da terre.\nPopolazione.\nSecondo il censimento del 2000, a Marion vivevano 146 persone, ed erano presenti 40 gruppi familiari. La densit\u00e0 di popolazione era di 67 ab./km\u00b2. Nel territorio comunale si trovavano 86 unit\u00e0 edificate. Per quanto riguarda la composizione etnica degli abitanti, il 98,63% era bianco, lo 0,68% proveniva dall'Asia e lo 0,68% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 20,5% era al di sotto dei 18, il 4,8% fra i 18 e i 24, il 19,9% fra i 25 e i 44, il 26,0% fra i 45 e i 64, mentre infine il 28,8% era al di sopra dei 65 anni di et\u00e0. L'et\u00e0 media della popolazione era di 49 anni. Per ogni 100 donne residenti vivevano 97,3 maschi."}
{"id": "2623354", "revid": "767487", "url": "https://it.wikipedia.org/wiki?curid=2623354", "title": "LaMoure", "text": "LaMoure \u00e8 un centro abitato (\"city\") degli Stati Uniti d'America, capoluogo della Contea di LaMoure, nello Stato del Dakota del Nord. Nel censimento del 2000 la popolazione era di 944 abitanti. La citt\u00e0 \u00e8 stata fondata nel 1892. Il nome della citt\u00e0 deriva da Judson LaMoure, legislatore territoriale (anche la Contea di LaMoure e le citt\u00e0 di Jud e Judson hanno preso il suo nome); uno dei suoi discendenti \u00e8 il famoso scrittore Louis L'Amour.\nGeografia fisica.\nSecondo i rilevamenti dell'United States Census Bureau, la localit\u00e0 di LaMoure si estende su una superficie di 3,30\u00a0km\u00b2, tutti occupati da terre.\nPopolazione.\nSecondo il censimento del 2000, a LaMoure vivevano 944 persone, ed erano presenti 238 gruppi familiari. La densit\u00e0 di popolazione era di 285 ab./km\u00b2. Nel territorio comunale si trovavano 433 unit\u00e0 edificate. Per quanto riguarda la composizione etnica degli abitanti, il 99,15% era bianco e lo 0,42% era nativo. Lo 0,11% apparteneva ad altre razze, mentre lo 0,32% a due o pi\u00f9 razze. La popolazione di ogni razza ispanica corrispondeva allo 0,64% degli abitanti.\nPer quanto riguarda la suddivisione della popolazione in fasce d'et\u00e0, il 27,4% era al di sotto dei 18, il 4,4% fra i 18 e i 24, il 24,4% fra i 25 e i 44, il 18,2% fra i 45 e i 64, mentre infine il 25,5% era al di sopra dei 65 anni di et\u00e0. L'et\u00e0 media della popolazione era di 41 anni. Per ogni 100 donne residenti vivevano 88,8 maschi."}
{"id": "2623355", "revid": "729019", "url": "https://it.wikipedia.org/wiki?curid=2623355", "title": "Prologue (Il fantasma dell'Opera)", "text": "Prologue \u00e8 la canzone iniziale (recitativo) del musical \"The Phantom of the Opera\".\nTeatro dell'Op\u00e9ra di Parigi, 1911. Ad un'asta di vecchi oggetti scenici del teatro ormai in disuso, l'anziano visconte Raoul de Chagny acquista un carillon raffigurante una scimmietta in abito persiano che suona dei cembali. Subito dopo viene messo all'asta un lampadario d'epoca in frantumi, restaurato e modificato per l'illuminazione elettrica. Il banditore d'asta chiede se qualcuno rammenta la strana vicenda del Fantasma dell'Opera e ipotizza di riuscire a spaventare il misterioso fantasma grazie alla moderna illuminazione."}
{"id": "2623358", "revid": "1605525", "url": "https://it.wikipedia.org/wiki?curid=2623358", "title": "Stefano Terra", "text": "Biografia.\nNasce a Torino da madre torinese e padre bolognese. Inizia a lavorare a 13 anni, per rendersi indipendente: operaio alla RIV, fattorino, verificatore dei manometri alla Snia Viscosa. Nel 1937 \u00e8 guardia di frontiera. Al suo ritorno alla vita civile inizia a frequentare un gruppo di giovani antifascisti . Nel 1941 abbandona l'Italia e riesce a raggiungere al Cairo il gruppo di esuli di Giustizia e libert\u00e0 (Umberto Calosso, Enzo Sereni, Paolo Vittorelli). Collabora al \"Corriere d'Italia\" e diventa redattore capo dei \"Quaderni di Giustizia e libert\u00e0\" che avevano la loro sede al numero civico 3 di Haret Zoggheb (Kass-El-Nil), sempre al Cairo. In quel periodo si avvicina al pensiero trotzchista. Si sposta momentaneamente in Palestina, dove segue il tentativo, poi fallito, di Enzo Sereni, di organizzare presso il kibbutz di Givat Brenner un sindacato che portasse avanti le istanze delle comunit\u00e0 ebraiche e arabe. A fine 1943 arriva a Roma, pochi mesi prima che venisse liberata dagli Alleati. Nel 1945 \u00e8 a Milano per dirigere il quotidiano \"Italia libera\". Qui, viene chiamato da Elio Vittorini a \"Il Politecnico\", dove affianca Franco Calamandrei, figlio di Piero Calamandrei (allora deputato e direttore della rivista fiorentina Il Ponte), Franco Fortini, Vito Pandolfi e Albe Steiner, sino alla primavera del 1946. Nello stesso anno viene pubblicato in Francia, a puntate, sul \"Populair\" di L\u00e9on Blum, la traduzione del suo \"Il ritorno del prigioniero\", \"cronaca amara di chi vede il fallimento di una generazione\", come scriver\u00e0 l'autore in una nota autobiografica in appendice a \"La generazione che non perdona\" (Milano, Bompiani, 1979). Nel 1946 partecipa come osservatore alla Conferenza della Pace che si inaugurer\u00e0 il 29 luglio a Parigi presso il palazzo del Lussemburgo. Nel 1950 \u00e8 a Belgrado come corrispondente per la RAI e per l'ANSA, dove rimane per tre anni, seguendo da vicino gli sviluppi di quella che avrebbe voluto essere, o diventare, una nuova terza forza fra i cosiddetti due blocchi (Capitalista/Ovest e Comunista/Est). In quel periodo incontrer\u00e0 Tito che diventer\u00e0 protagonista del suo saggio \"Tre anni con Tito\" pubblicato al suo ritorno in Italia. Successivamente, sar\u00e0 inviato speciale del quotidiano torinese La Stampa, tra Balcani e Levante. Nel 1968 abbandona il mestiere di giornalista per dedicarsi totalmente alla scrittura.\nMuore per un male incurabile nel 1986 all'et\u00e0 di 69 anni a Roma, dove si era stabilito da alcuni anni con la moglie Emilia e la figlia Susanna, dopo un lungo periodo vissuto in Grecia, sua patria d'adozione."}
{"id": "2623364", "revid": "57342", "url": "https://it.wikipedia.org/wiki?curid=2623364", "title": "Giulio Tavernari", "text": ""}
{"id": "2623376", "revid": "913245", "url": "https://it.wikipedia.org/wiki?curid=2623376", "title": "Travis Padgett", "text": "Biografia.\nNel 2008, nel corso dei \"trials\" statunitensi validi come selezione per i Giochi olimpici di Pechino, corre in 9\"89 sui 100 metri piani, suo primato personale e record NCAA. Nella finale dei 100 m, aiutato da un vento a favore oltre i limiti, corre in 9\"85 classificandosi per\u00f2 quarto, posizione che non gli permette di qualificarsi per la gara dei 100 m alle Olimpiadi.\nA Pechino partecipa solamente alla prova della staffetta 4\u00d7100 metri; in semifinale per\u00f2 la squadra statunitense, composta dallo stesso Padgett, Rodney Martin, Darvis Patton e Tyson Gay, viene eliminata a causa di un errore in fase di cambio."}
{"id": "2623380", "revid": "729019", "url": "https://it.wikipedia.org/wiki?curid=2623380", "title": "Elkhart (Indiana)", "text": "Elkhart \u00e8 una citt\u00e0 degli Stati Uniti d'America, nella contea omonima, nello Stato dell'Indiana.\nLa popolazione era di 51.874 abitanti nel censimento del 2000."}
{"id": "2623382", "revid": "6923", "url": "https://it.wikipedia.org/wiki?curid=2623382", "title": "Manuela Carosi", "text": "Specializzata nel dorso, ma capace di vincere anche a farfalla e in staffetta, nel decennio 1980-1990 \u00e8 stata una presenza costante nelle piscine italiane e, con la nazionale, in tutte le pi\u00f9 grandi manifestazioni internazionali.\nCarriera.\nHa vinto 1 medaglia europea; un argento (4 \u00d7 100\u00a0m mista) a Bonn nel 1989.\nHa partecipato a 3 edizioni dei giochi olimpici, partecipando a due finali, nel 1980 e nel 1984. Nell'edizione dei giochi di Seul, pur non arrivando a nuotare nella finale ha compiuto una piccola impresa: lei e l'australiana Karen Lord si erano classificate al 16\u00ba posto delle batterie dei 100 metri dorso con il medesimo tempo al centesimo. per disputare la finale B si \u00e8 dovuto ricorrere allo spareggio, e il risultato \u00e8 stato ancora una volta lo stesso: sono arrivate con lo stesso tempo. Durante il secondo spareggio, ai 50 metri erano ancora alla pari, ma al termine finalmente Manuela \u00e8 riuscita a vincere. Pi\u00f9 tardi ha disputato la finale B, arrivando terza e nuotando \"quattro volte\" nella stessa gara nello stesso giorno.\nIn totale ha vinto 54 titoli italiani, ed \u00e8 stata primatista italiana nei 100\u00a0m e 200\u00a0m dorso prima del dominio nella specialit\u00e0 di Lorenza Vigarani.\nPalmar\u00e8s.\n\"nota: questa lista \u00e8 incompleta\"\nCampionati italiani.\n22 titoli individuali e 32 in staffette, cos\u00ec ripartiti:"}
{"id": "2623384", "revid": "1305772", "url": "https://it.wikipedia.org/wiki?curid=2623384", "title": "Stanis\u0142aw Bosy", "text": "\u00c8 amministratore apostolico della Diocesi polacco-cattolica di Breslavia, Segretario del Consiglio sinodale e Presidente della Commissione Missionaria e Pastorale della Chiesa polacco-cattolica, parroco della parrocchia dei Santi Pietro e Paolo a Stettino e presidente della sezione di Stettino del Consiglio Ecumenico Polacco.\nStanis\u0142aw Bosy fu ordinato presbitero dal Vescovo Julian P\u0119kala il 30 settembre 1973. Tra il 1973 e il 1975 \u00e8 stato vicario della Parrocchia dei Santi Pietro e Paolo di Stettino e dal 1975 ne \u00e8 parroco; tra il 1980 e il 2007 \u00e8 stato Decano del decanato Stettino-Gorz\u00f3w Wielkopolski. Dal 1988 ha diritto di portare l'infula, e dal 1997 porta l'infula reale della Chiesa polacco-cattolica.\nIl 17 luglio 2004 ha assunto le funzioni di amministratore della Diocesi di Breslavia come sostituto del vescovo Wies\u0142aw Sko\u0142ucki. Scrive regolarmente per \"Rodzina\"."}
{"id": "2623387", "revid": "1442080", "url": "https://it.wikipedia.org/wiki?curid=2623387", "title": "Torneo di Wimbledon 2007 - Doppio misto", "text": "Jamie Murray e Jelena Jankovi\u0107 hanno battuto in finale Jonas Bj\u00f6rkman e Alicia Molik 6-4, 3-6, 6-1."}
{"id": "2623393", "revid": "93556", "url": "https://it.wikipedia.org/wiki?curid=2623393", "title": "Ebe Poli", "text": "Biografia e principali esposizioni.\nSi form\u00f2 autonomamente a Verona, dove, compiuti gli studi classici, abbandon\u00f2 l'universit\u00e0 per dedicarsi alla pittura.\nEsord\u00ec come pittrice nel 1933 alla Fondazione Bevilacqua La Masa presso la Ca' Pesaro, dove espose anche nel 1936, 1937, 1943 e 1949. Al Premio Bergamo fu presente per la I e la IV edizione (nel 1939, con \"Paesaggio del Cadore\" e \"La nostra strada\"; nel 1942 con \"Riva degli Schiavoni\").\nPartecip\u00f2 a tutte le edizioni della Quadriennale di Roma dal 1939 al 1965/66, ottenendo il premio acquisto all'edizione del 1939 con l'opera \"Ulivi di San Vigilio - Garda\".\nEspose alla Biennale di Venezia nel 1940 e nel 1950, aggiudicandosi il Premio del Presidente della Repubblica Luigi Einaudi per l'opera \"Orti a Torcello\", destinata alla Galleria d'arte moderna di Roma.\nNel 1951 partecip\u00f2 al Premio Burano e al Premio Michetti, mentre nel 1956 fu presente al Premio Marzotto. Ottenne premi alla Biennale di Milano dell'anno successivo. Fra le mostre personali, si ricorda in particolare quella alla Galleria \"La Spiga\" di Milano del 1949, presentata da Orio Vergani. Nel 1977 fu ancora al Premio Burano, dove ricevette una medaglia d'oro per il quarantennale contributo allo sviluppo artistico dell'isola.\nNel 1974 presso \"Galleria dell'incisione \u00abVenezia Viva\u00bb\" presenta una selezione delle sue opere ad incisione all'acquaforte.\nNel 1984 la Citt\u00e0 di Verona la ospita per un'importante antologica presso la Galleria d'Arte Moderna e Contemporanea \"Palazzo Forti\" di Verona curata da Giorgio Cortenova e Raffaele de Grada. Nel catalogo contenente una selezione delle opere esposte, oltre al testo dei curatori e dell'Amministrazione, sono presenti saggi di Antonio Avena, Orio Vergani, Guido Perocco, Licisco Magagnato, Elda Fezzi, Garibaldo Marussi, Carlo Munari e Paolo Rizzi.\nNel 2010 \u00e8 ospite presso il Palazzo Espositivo della Gran Guardia di Verona con un'importante antologica. La pubblicazione - Edizioni dell'Aurora - presenta un cospicuo numero di opere legate all'intero percorso artistico, i principali saggi dedicati alla sua arte e un elenco ragionato della sua partecipazione a mostre, concorsi e premi di fama nazionale e internazionale.\nStile pittorico.\nPrincipalmente paesaggista, ebbe fra i suoi soggetti preferiti la laguna veneta, i paesaggi alpini e del Garda e le campagne dell'Adige. Dopo una fase improntata ad un certo romanticismo, le sue composizioni si fecero col tempo pi\u00f9 solide e costruite.\nFu in particolare molto attiva ed apprezzata, fin dai primi anni trenta, nell'ambiente pittorico buranese, del quale rappresentava la componente pi\u00f9 severa ed impegnata, tanto che in occasione della personale milanese del 1949 Vergani scrisse: \u00abAlcuni dei pi\u00f9 virili quadri ispirati alle drammatiche visioni del paesaggio lagunare si devono a questa artista -senza zucchero- amica del cattivo tempo e della tempesta, pi\u00f9 che della morbida letteratura ispirata a Venezia e alla laguna. [...] Questa pittura che partecipa cos\u00ec solidamente alla battaglia della \"buona pittura\" moderna, della profonda pittura, ha un peso di cui si deve tener calcolo\u00bb.\nOpere in musei.\nOltre che dalla Galleria d'arte moderna di Roma, in occasione della Biennale del 1950, sue opere sono state acquisite dalla Galleria d'arte moderna di Verona."}
{"id": "2623397", "revid": "287204", "url": "https://it.wikipedia.org/wiki?curid=2623397", "title": "VdB 25", "text": "vdB 25 \u00e8 una nebulosa a riflessione visibile nella costellazione del Toro.\nSi individua lungo la linea che congiunge la stella ad Atlas, la componente pi\u00f9 orientale dell'ammasso aperto delle Pleiadi, in una regione povera di stelle appariscenti; si tratta di un filamento gassoso estremamente tenue e non rilevabile con facilit\u00e0, che si estende a nord della stella HD\u00a026514, una gigante gialla di classe spettrale G5III con una magnitudine apparente pari a 7,44. HD\u00a026514 \u00e8 anche una stella binaria, in cui la compagna minore ha una magnitudine pari a 9,72 e si trova ad appena un secondo d'arco di separazione; la distanza della stella e della nebulosa ad essa associata \u00e8 stimata in 526 anni luce, prossima alla Nube del Toro."}
{"id": "2623399", "revid": "322321", "url": "https://it.wikipedia.org/wiki?curid=2623399", "title": "Grammichele", "text": "Grammichele (\"Rammicheli\" in ) \u00e8 un comune italiano di abitanti della citt\u00e0 metropolitana di Catania in Sicilia.\nLa cittadina, posta alle pendici occidentali dei monti Iblei, con la sua pianta esagonale, \u00e8 un raro esempio di architettura razionale in Italia.\nOrigini del nome.\nGrammichele \u00e8 la denominazione della localit\u00e0 sulla quale fu costruita la citt\u00e0 dove si trasferirono gli abitanti di Occhiol\u00e0 quando questa fu distrutta dal terremoto del 1693.\nStoria.\nDopo tre mesi dal terremoto dell'11 gennaio del 1693 che distrusse insieme a molti altri centri della Val di Noto anche Occhiol\u00e0 (la sicula Echetla o Eketla), il principe Carlo Maria Carafa Branciforti fondava su un suo feudo a circa 2\u00a0km dalla collina di Occhiol\u00e0 l'insediamento di Granmichele o Grammichele.\nOpera dello stesso principe, coadiuvato da fra' Michele da Ferla, \u00e8 la pianta esagonale della nuova citt\u00e0, scelta urbanistica che fu adottata anche ad Avola.\nIl perimetro \u00e8 costituito da un esagono avente al centro una piazza anch'essa esagonale con gli angoli chiusi estesa 8.164,80\u00a0m\u00b2. Cinque arterie anulari si snodano attorno alla piazza centrale, sede della Chiesa Madre e del Palazzo Municipale, e da questa si irradiano altre sei arterie perpendicolari alle prime che si immettono in altrettante piazze rettangolari ad angoli chiusi con accesso al centro dei lati.\nQueste piazze sono a loro volta generatrici di altrettanti quartieri rettangolari periferici a rete viaria ortogonale disposti tutt'intorno alla zona centrale esagonale.\nSimboli.\nLo stemma del comune di Grammichele \u00e8 stato concesso con decreto del presidente della Repubblica del .\nMonumenti e luoghi d'interesse.\nArchitetture civili.\nL'erezione del nuovo palazzo fu deliberata, sindaco Cav. Rosario Vaccaro, nel 1888; del progetto e della direzione delle opere fu incaricato l'architetto milanese Carlo Sada (1849-1924) il cui progetto, per\u00f2, sub\u00ec numerose modifiche nel tempo e con le varie amministrazioni che si succedettero. Durante la costruzione del fabbricato si aggiunsero alcune complicazioni di natura geologica che resero necessarie modifiche ulteriori negli scavi di fondazione che, non potendo appoggiare su un supposto banco di tufo che non fu trovato, dovettero spingersi pi\u00f9 a fondo di quanto prospettato. Altre difficolt\u00e0 nacquero nell'utilizzo dei materiali di costruzione che dovettero essere analizzati dal Regio Istituto Tecnico Superiore (oggi Politecnico) di Milano. Risolti i vari problemi la costruzione si rivel\u00f2 tuttavia resistente, tanto che i terremoti dell'agosto 1898 non scalfirono minimamente l'edificio. La parte esterna del palazzo \u00e8 ricoperta in pietra da taglio; la zoccolatura in lavica di Militello; il resto della costruzione fu realizzato in calcare tenero proveniente dalle cave di Palazzolo Acreide. Il palazzo fu concepito con una architettura tipica degli edifici pubblici dell'epoca, con l'aggiunta di un portico frontale che richiama le logge in uso in quelle zone. Al termine dei lavori l'amministrazione comunale volle apporre due targhe in marmo a ricordo delle due date principali che si riferiscono alla storia dell'abitato di Grammichele: a destra del portico si legge: \u00ab\u00bb; a sinistra \u00ab\u00bb\nSociet\u00e0.\nEvoluzione demografica.\nGrammichele \u00e8 il quarto comune pi\u00f9 popoloso dell'ex Circondario di Caltagirone (dopo Palagonia, Scordia e Caltagirone), e il 23\u00b0 della Citt\u00e0 Metropolitana di Catania. Il suo picco popolativo \u00e8 datato 1921 (contava poco pi\u00f9 di 27.000 abitanti). Ad oggi il comune grammichelese subisce un trend in negativo.\nCultura.\nCucina.\nUno dei prodotti tipici grammichelesi \u00e8 la salsiccia al ceppo (\"sasizza \u00f4 ceppu\"). La lavorazione della carne non avviene per tritatura meccanica ma \u00e8 realizzata al ceppo, una grande base circolare concava di legno, all'interno della quale viene lavorata a fil di coltello la carne lasciata volutamente a pezzetti e condita prevalentemente con sale e pepe nero.\nLegato a questo prodotto \u00e8 la \"Sagra della salsiccia,\" che viene festeggiata tra il 6 e l'8 settembre in concomitanza con la festa del Piano. In quell'occasione, i grammichelesi, festeggiando la memoria liturgica della nativit\u00e0 della Madonna, associano la degustazione del gustoso prodotto locale alla ricorrenza religiosa.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nCalcio.\nLa principale squadra di calcio della citt\u00e0 \u00e8 l'A.S.D. Grammichele Calcio che milita nel girone E siciliano di 2\u00aa Categoria. I colori sociali sono: il giallo ed il rosso.\nCiclismo.\nIl paese ha ospitato pi\u00f9 volte il passaggio del Giro d'Italia, l'ultima delle quali l'8 maggio 2018 in occasione della quarta tappa Catania-Caltagirone della 101\u00aa edizione."}
{"id": "2623403", "revid": "729019", "url": "https://it.wikipedia.org/wiki?curid=2623403", "title": "Mishawaka", "text": "Mishawaka \u00e8 una citt\u00e0 degli Stati Uniti d'America, situata nella Contea di St. Joseph, nello Stato dell'Indiana.\nLa popolazione era di 46.557 abitanti nel censimento del 2000."}
{"id": "2623405", "revid": "36426", "url": "https://it.wikipedia.org/wiki?curid=2623405", "title": "Predella dell'Ostia profanata", "text": ""}
{"id": "2623409", "revid": "118264690", "url": "https://it.wikipedia.org/wiki?curid=2623409", "title": "Gens Verginia", "text": "I Verginii furono una \"\"gens\" romana\" patrizia, i cui membri ebbero incarichi nelle magistrature all'inizio della Repubblica romana, nel corso del V secolo a.C.; il primo della famiglia che ottenne il consolato fu \"Opiter Verginius Tricostus\" nel 502 a.C., il settimo anno della Repubblica. In un primo periodo era divisa in rami patrizi e plebei, i membri plebei della gens erano anche annoverati tra i primi tribuni della plebe. \nI primi Verginii usarono i \"praenomina\" \"Opiter\", \"Proculus\", \"Titus\", \"Aulus\", \"Lucius\" e \"Spurius\" . In tempi successivi hanno usato principalmente \"Lucius\", \"Aulus\" e \"Titus\". Ebbero come \"cognomen\" \"Tricostus\" e come \"agnomina\" \"Caelimontanus\", \"Rutilus\" ed \"Esquilinus\". \nAlcuni membri della \"gens Verginia\":"}
{"id": "2623411", "revid": "94902", "url": "https://it.wikipedia.org/wiki?curid=2623411", "title": "Ushiwakamaru", "text": ""}
{"id": "2623419", "revid": "767487", "url": "https://it.wikipedia.org/wiki?curid=2623419", "title": "Verona (Dakota del Nord)", "text": "Verona \u00e8 un centro abitato (\"city\") degli Stati Uniti d'America, situato nella Contea di LaMoure, nello Stato del Dakota del Nord. Nel censimento del 2000 la popolazione era di 108 abitanti. La citt\u00e0 \u00e8 stata fondata nel 1886.\nGeografia fisica.\nSecondo i rilevamenti dell'United States Census Bureau, la localit\u00e0 di Verona si estende su una superficie di 0,70\u00a0km\u00b2, tutti occupati da terre.\nPopolazione.\nSecondo il censimento del 2000, a Verona vivevano 108 persone (nel 2010 scese a 85, con un calo del 21,3%), ed erano presenti 30 gruppi familiari. La densit\u00e0 di popolazione era di 161 ab./km\u00b2. Nel territorio comunale si trovavano 53 unit\u00e0 edificate. Per quanto riguarda la composizione etnica degli abitanti, il 99,07% era bianco e lo 0,93% era nativo.\nPer quanto riguarda la suddivisione della popolazione in fasce d'et\u00e0, il 25,9% era al di sotto dei 18, il 2,8% fra i 18 e i 24, il 38,0% fra i 25 e i 44, il 20,4% fra i 45 e i 64, mentre infine il 13,0% era al di sopra dei 65 anni di et\u00e0. L'et\u00e0 media della popolazione era di 37 anni. Per ogni 100 donne residenti vivevano 86,2 maschi."}
{"id": "2623422", "revid": "110157", "url": "https://it.wikipedia.org/wiki?curid=2623422", "title": "Richmond (Indiana)", "text": "Richmond \u00e8 una citt\u00e0 degli Stati Uniti d'America, capoluogo della Contea di Wayne, nello Stato dell'Indiana.\nLa popolazione era di 39.124 abitanti nel censimento del 2000."}
{"id": "2623430", "revid": "767487", "url": "https://it.wikipedia.org/wiki?curid=2623430", "title": "Fredonia (Dakota del Nord)", "text": "Fredonia \u00e8 un centro abitato (\"city\") degli Stati Uniti d'America, situato nella Contea di Logan, nello Stato del Dakota del Nord. Nel censimento del 2000 la popolazione era di 51 abitanti. La citt\u00e0 \u00e8 stata fondata nel 1905.\nGeografia fisica.\nSecondo i rilevamenti dell'United States Census Bureau, la localit\u00e0 di Fredonia si estende su una superficie di 0,60\u00a0km\u00b2, tutti occupati da terre.\nPopolazione.\nSecondo il censimento del 2000, a Fredonia vivevano 51 persone, ed erano presenti 13 gruppi familiari. La densit\u00e0 di popolazione era di 82 ab./km\u00b2. Nel territorio comunale si trovavano 30 unit\u00e0 edificate. Per quanto riguarda la composizione etnica degli abitanti, il 100% era bianco. La popolazione ispanica corrispondeva al 3,92% degli abitanti.\nPer quanto riguarda la suddivisione della popolazione in fasce d'et\u00e0, il 23,5% era al di sotto dei 18, il 2,0% fra i 18 e i 24, il 31,4% fra i 25 e i 44, il 27,5% fra i 45 e i 64, mentre infine il 15,7% era al di sopra dei 65 anni di et\u00e0. L'et\u00e0 media della popolazione era di 40 anni. Per ogni 100 donne residenti vivevano 88,9 maschi."}
{"id": "2623432", "revid": "110157", "url": "https://it.wikipedia.org/wiki?curid=2623432", "title": "Major League Baseball 1995", "text": "La stagione 1995 della Major League Baseball (MLB) cominci\u00f2 il 25 aprile, in ritardo rispetto alla consuetudine, a causa del perdurare dello sciopero dei giocatori indetto durante la stagione 1994. A causa di questo inizio ritardato la stagione si articol\u00f2 su 144 partite per squadra anzich\u00e9 162.\nL'All-Star Game si \u00e8 giocato il 11 luglio al Rangers Ballpark in Arlington, Texas ed \u00e8 stato vinto dalla selezione della National League per 3-2.\nLe World Series si sono svolte tra il 21 e il 26 ottobre, si sono concluse con la vittoria degli Atlanta Braves per 4 partite a 2 sui Cleveland Indians. Questo \u00e8 stato il terzo titolo della storia dei Braves.\nPost Season.\nDivision Series.\nAmerican League\nNational League\nLeague Championship Series.\nAmerican League\nNational League"}
{"id": "2623433", "revid": "461628", "url": "https://it.wikipedia.org/wiki?curid=2623433", "title": "Principale (registro d'organo)", "text": "Il principale (negli organi di tipo italiano, francese o tedesco) o diapason (in quelli di tipo inglese) \u00e8 un particolare registro dell'organo.\nStruttura.\nSi tratta, in assoluto, del registro ad anima pi\u00f9 antico e di quello maggiormente caratterizzante quando si pensa al suono dell'organo. Presente in tutti gli organi, anche se con nomi diversi, \u00e8 possibile trovarlo nelle misure da 32', 16', 8', 4' ai manuali ed alla pedaliera, e da e 2' generalmente solo nei manuali. Eccezionalmente si pu\u00f2 trovare anche il principale da 1', specialmente quando manca il ripieno.\n\u00c8 costituito da canne aperte ad altezza reale, per lo pi\u00f9 realizzate in lega di stagno e piombo in proporzioni variabili. Spesso, specialmente nelle misure da 32' e 16', le canne vengono realizzate anche in legno. In alcuni organi, soprattutto nei positivi italiani, sono in legno le prime dodici canne, corrispondenti alla prima ottava, ed in metallo le altre.\nIl principale \u00e8 la base della maggior parte delle possibili combinazioni di registri, prima fra tutte quella del ripieno, formato da tutte le altezze del principale e dalle sue mutazioni di quinta pi\u00f9 acute (a cui si possono aggiungere anche altri registri da 8' pi\u00f9 larghi e pi\u00f9 stretti del principale, per ammorbidirne il suono).\nA seconda delle varie scuole nazionali il principale assume diverse caratteristiche: il principale italiano \u00e8 piuttosto stretto, con suono chiaro e brillante; il \"prinzipal\" (o \"praestant\") tedesco ha un'intonazione forte, precisa e pronta ed \u00e8 dotato di un suono pi\u00f9 scuro; il \"diapason\" inglese \u00e8 ancora pi\u00f9 forte del registro tedesco e produce un caratteristico suono largo e scuro, tanto da somigliare a quello di un corno; la \"montre\" francese, infine, \u00e8 dotata di una sonorit\u00e0 forte, ma con intonazione pi\u00f9 stretta di quella inglese e tedesca, ed il timbro che ne risulta, pertanto, \u00e8 pi\u00f9 argentino.\nNell'organaria tedesca, inoltre, il principale viene spesso modificato sia come timbro (da cui denominazioni come \"Fl\u00f6ten-Prinzipal\" o \"Lieblich-Prinzipal\") che come tessitura e intonazione: da queste variazioni derivano alcune particolarit\u00e0, come, ad esempio, l'Untersatz, una sorta di principale per la pedaliera.\nUtilizzo nell'architettura dell'organo.\nLe canne di principale in metallo sono le pi\u00f9 utilizzate per la realizzazione delle facciate degli organi, anche se \"finte\", usate solo come abbellimento: in questo caso prendono il nome di \"organetti morti\".\nLe bocche del principale, talvolta decorate, possono essere di quattro tipi: con bocca \"romana\", soprattutto negli organi barocchi; con bocca \"gotica\" o \"a mitria\", la pi\u00f9 antica tipologia di bocca di principale, utilizzata in vari organi cinquecenteschi e poi nei secoli XIX e XX; con bocca \"a triangolo\", simile a quella \"gotica\" ma con i bordi smussati; con bocca \"a fiamma\", ossia con il labbro superiore che imita la sagoma di una fiamma. In alcuni strumenti, specialmente in quelli costruiti nei primi anni del novecento, in facciata vennero messe canne di registri come la \"voce angelica\", in quanto dotate di bocche molto simili a quelle del principale."}
{"id": "2623434", "revid": "1305772", "url": "https://it.wikipedia.org/wiki?curid=2623434", "title": "Sigh No More", "text": ""}
{"id": "2623438", "revid": "810736", "url": "https://it.wikipedia.org/wiki?curid=2623438", "title": "VEGA (parco tecnologico)", "text": "VEGA, acronimo di VEnice GAteway for Science and Technology, \u00e8 un parco scientifico tecnologico italiano con sede a Venezia. Il parco ospita aziende innovative e all'avanguardia nelle attivit\u00e0 di ricerca e sviluppo tecnologico, operanti principalmente nei settori della \"green economy\" e dell'ICT. VEGA inoltre collabora con l'Universit\u00e0 Ca'Foscari di Venezia, lo IUAV, le filiere produttive del territorio e altri centri di ricerca regionali e nazionali. Dal 2012, VEGA ha istituito VEGAinCUBE, un incubatore d'impresa certificato che ospita 23 \"startup\".\nStoria.\nVEGA parco scientifico tecnologico fu istituito nel 1993 a Porto Marghera, un'area industriale a 5\u00a0km da Venezia. Il distretto dove sorge il Parco era precedentemente occupato dagli stabilimenti produttivi di Enichem Agricoltura, societ\u00e0 che ha prodotto fertilizzanti chimici a Porto Marghera fino al 1986. VEGA venne costituita come Societ\u00e0 consortile a responsabilit\u00e0 limitata senza fini di lucro da 34 soci, tra i quali figurano tuttora il Comune di Venezia, Veneto Innovation, la Provincia di Venezia, l'Universit\u00e0 Ca' Foscari di Venezia e IUAV. La creazione di VEGA fu possibile anche grazie allo stanziamento di Fondi Europei assegnati alla Regione Veneto, i quali furono dedicati principalmente alle opere di riconversione e sviluppo di aree industriali in declino.\nNei primi 10 anni di attivit\u00e0, VEGA ha promosso lo sviluppo e la riconversione di un'area di circa 35 ettari, con la costruzione di edifici per circa 35000\u00a0m\u00b2, soprattutto grazie all'accesso a ulteriori Fondi strutturali europei. Dalla sua creazione, il Parco Scientifico Tecnologico ha promosso la riconversione industriale dell'area di Porto Marghera, attraendo imprese innovative specializzate principalmente nelle tecnologie sostenibili e nel terziario avanzato.\nNel 2012, fu fondato l'incubatore d'impresa VEGAinCUBE, il quale ricevette il titolo di incubatore certificato nel 2013 dal Ministero dello Sviluppo Economico. Attualmente la struttura ospita 23 \"startup\" che sviluppano prodotti e servizi alto contenuto innovativo.\nDal 2018 \u00e8 sede del CMCC@Ca'Foscari che \u00e8 il pi\u00f9 grande centro accademico di ricerca sui cambiamenti climatici in Italia, nato dalla partnership strategica tra Universit\u00e0 Ca' Foscari Venezia e la Fondazione CMCC - Centro Euro-Mediterraneo sui Cambiamenti Climatici.\nVEGA oggi.\nVEGA Parco Scientifico Tecnologico attualmente si estende su un'area di 26 ettari e ospita 200 imprese il cui numero di addetti impiegati \u00e8 di circa 2000 unit\u00e0. Le aziende insediate nel Parco Scientifico sono specializzate principalmente nei settori delle tecnologie dell'informazione e della comunicazione (ICT), della \"green economy\", della sostenibilit\u00e0 ambientale, dei beni culturali e del design. VEGA inoltre porta avanti il progetto di incubazione aziendale cominciato nel 2012 con VEGAinCUBE, ospitando 23 \"startup\" altamente innovative che operano principalmente nei settori dell'ICT e della \"green economy\". Alle societ\u00e0 insediate, VEGA offre servizi di consulenza manageriale e finanziaria, supporto nella ricerca di partner progettuali, strutture di ricerca e laboratori.\nVEGA appartiene alla comunit\u00e0 dell'Associazione italiana dei Parchi Scientifici Tecnologici (APSTI) e mantiene rapporti di cooperazione con i principali enti di ricerca del territorio e nazionali, con gli istituti di credito e con le universit\u00e0, in particolare con l'Universit\u00e0 Ca'Foscari di Venezia e lo IUAV.\nProgetti in corso.\nVEGA Parco Scientifico Tecnologico costituisce una componente importante nel progetto di riconversione dell'area industriale di Porto Marghera e del pi\u00f9 ampio programma di riqualificazione dell'area che va sotto il nome di Vega Waterfront. I progetti di sviluppo attuali seguono le linee guida proposte dallo studio Green Tree Strategy, elaborate dallo studio di architettura Land Milano S.r.l., che mira a rilanciare l'area nel pi\u00f9 ampio contesto dello sviluppo della citt\u00e0 metropolitana di Venezia. Nella stessa ottica, l'accordo di programma per la riconversione e la riqualificazione economica dell'area industriale di Porto Marghera, firmato a inizio 2015 dal Ministero dello Sviluppo Economico, accelerer\u00e0 lo sviluppo dell'area migliorando i collegamenti e le infrastrutture produttive del distretto."}
{"id": "2623440", "revid": "767487", "url": "https://it.wikipedia.org/wiki?curid=2623440", "title": "Gackle", "text": "Gackle \u00e8 un centro abitato (\"city\") degli Stati Uniti d'America, situato nella Contea di Logan, nello Stato del Dakota del Nord. Nel censimento del 2000 la popolazione era di 335 abitanti. La citt\u00e0 \u00e8 stata fondata nel 1904.\nGeografia fisica.\nSecondo i rilevamenti dell'United States Census Bureau, la localit\u00e0 di Gackle si estende su una superficie di 1,40\u00a0km\u00b2, tutti occupati da terre.\nPopolazione.\nSecondo il censimento del 2000, a Gackle vivevano 335 persone, ed erano presenti 93 gruppi familiari. La densit\u00e0 di popolazione era di 239 ab./km\u00b2. Nel territorio comunale si trovavano 212 unit\u00e0 edificate. Per quanto riguarda la composizione etnica degli abitanti, il 99,40% era bianco e lo 0,60% apparteneva a due o pi\u00f9 razze. La popolazione di ogni razza ispanica corrispondeva al 3,92% degli abitanti.\nPer quanto riguarda la suddivisione della popolazione in fasce d'et\u00e0, il 9,6% era al di sotto dei 18, il 3,6% fra i 18 e i 24, il 15,2% fra i 25 e i 44, il 26,3% fra i 45 e i 64, mentre infine il 45,4% era al di sopra dei 65 anni di et\u00e0. L'et\u00e0 media della popolazione era di 61 anni. Per ogni 100 donne residenti vivevano 74,5 maschi."}
{"id": "2623444", "revid": "1543377", "url": "https://it.wikipedia.org/wiki?curid=2623444", "title": "La pecora e i cavalli", "text": "La pecora e i cavalli, nota anche come Favola di Schleicher, \u00e8 una favola scritta dal linguista August Schleicher nel 1868 nella lingua che riteneva essere quella indoeuropea. L'indoeuropeo fu una lingua preistorica, pertanto non concretamente attestata; tuttavia, dal suo frazionamento e dalla sua evoluzione derivarono le lingue indoeuropee storicamente note attraverso le quali l'indoeuropeistica, applicando il metodo comparativo e altri strumenti, riuscirono a ricostruire gran parte delle sue strutture fonetiche, lessicali e grammaticali.\nNella seconda met\u00e0 del XIX secolo, al tempo di Schleicher e della Scuola neogrammaticale tedesca, vi era ampia fiducia nella possibilit\u00e0 di ricostruire concretamente l'indoeuropeo, fino a poterlo utilizzare quasi fosse una lingua viva. I progressi dell'indoeuropeistica nel corso del XX secolo hanno invece mostrato l'illusoriet\u00e0 di tale prospettiva, evidenziando piuttosto come quanto ricostruito sia piuttosto una serie di fenomeni diacronici senza che se ne possa stabilire fondatamente l'eventuale contemporaneit\u00e0 sincronica; tuttavia, altri linguisti dopo Schleicher hanno proposto loro versioni de \"La pecora e i cavalli\", via via aggiornate secondo l'evoluzione delle conoscenze e le personali ipotesi dei vari autori.\nIl testo.\nIl testo della favoletta in italiano:\nLa versione di Schleicher (1868).\n\"Avis akv\u0101sas ka\", la versione della favola proposta da August Schleicher nel 1868:\nL'\"indoeuropeo\" di Schleicher e appare, di fatto, assai vicino al sanscrito, in accordo con la corrente, maggioritaria nell'indoeuropeistica del suo tempo, secondo la quale alla maggior antichit\u00e0 dei testi sanscriti (e greci) noti corrispondeva anche una maggior arcaicit\u00e0, e quindi una maggiore vicinanza all'indoeuropeo comune. Tale impostazione, definita dai suoi critici \"paradigma greco-sanscritista\", fu portata avanti in particolare della Scuola neogrammaticale tedesca e raggiunse la sua massima stabilizzazione con la monumentale \"Grundri\u00df der vergleichenden Grammatik der indogermanischen Sprachen\" (1897-1916) di Karl Brugmann, che rappresent\u00f2 per decenni il punto di riferimento dell'indoeuropeistica.\nIn questa prospettiva, la \"traduzione\" di Schleicher in indoeuropeo \u00e8 diretta conseguenza della sua concezione della linguistica, secondo la quale le lingue si evolvono in modo regolare, uniforme e conoscibile; una volta individuatene le leggi di evoluzione, quindi, sarebbe stato sufficiente percorrerle a ritroso a partire dalle lingue storiche fino ad approdare all'\"indoeuropeo\". Una prospettiva ampiamente rigettata dagli indoeuropeisti successivi, tanto che quella di Schleicher fu definita \"dilettantesca ingenuit\u00e0\".\nLa versione di Hirt (1939).\n\"Owis ek'w\u014dses-k\u02b7e\", la versione proposta da Hermann Hirt nel 1939:\nLa proposta di Hirt tent\u00f2 di riformulare la favoletta alla luce dei progressi compiuti nella ricostruzione della fonetica dell'indoeuropeo (introdusse il vocalismo e/o, consonanti vocaliche e labiovelari e velari palatalizzate), ma anche il suo esperimento - cos\u00ec come, sostanzialmente, quelli successivi - continua da molti a essere giudicato ingenuo e soprattutto del tutto privo di concretezza storica.\nLa versione di Lehmann e Zgusta (1979).\n\"Owis e\u1e31w\u014dsk\u02b7e\", la versione proposta da Winfred Philip Lehmann e Ladislav Zgusta nel 1979:\nL'elaborazione del 1979 riflette nuovamente gli sviluppi dell'indoeuropeistica, soprattutto in campo fonetico: abbozza qualche fonema laringale (qui \"h\") e introduce alcune nuove ipotesi lessicali (pronome relativo *\"k\u02b7esjo\", la forma *\"n\u0113r\" per \"uomo\").\nLa versione di Adams (1997).\n\"H2\u00f3u\u032fis h1\u00e9k\u0302u\u032f\u014ds-k\u02b7e\", la versione proposta da Douglas Quentin Adams nel 1997:\nAdams introduce interamente, nella sua \"traduzione\" della favola, la Teoria delle laringali, nella versione che esclude anche la vocale /a/ dall'inventario indoeuropeo primario (avrebbe avuto origine in seguito, come conseguenza del processo di perdita dei fonemi laringali).\nLa versione di Kortlandt (2007).\n\"\u0295\u02b7euis \u0294keusk\u02b7e\", la versione proposta da Frederik Kortlandt nel 2007:\nCome quella di Adams tentava di includere nella favoletta la Teoria delle laringali, cos\u00ec la versione di Kortlandt (dedicata a Bernard Comrie) riflette il consenso via via raccolto dalla Teoria delle glottali, che postula l'esistenza, nell'indoeuropeo originario, di fonemi glottali completamente scomparsi in tutti i dialetti storici, ma che tuttavia potrebbero risolvere diverse aporie nel sistema delle occlusive tradizionalmente ricostruito. Inoltre, Kortlandt tenta di attribuire un concreto valore fonetico alle laringali abitualmente indicate con lo schematismo *\"h1\", *\"h2\" e *\"h3\"; Kortlandt propone per le tre laringali, rispettivamente, i fonemi *\"\u0294 \" (occlusiva glottidale sorda), *\"\u0295\" (fricativa faringale sonora), *\"\u0295\u02b7\" (fricativa faringale sonora labializzata). Infine, Kortlandt elimina le velari palatali, riducendo la serie delle occlusive a velari e labiovelari.\nLa versione di L\u00fchr (2008).\n\"h\u2082\u00f3wis h\u2081\u00e9k'w\u014dsk\u02b7e\", la versione proposta da Rosemarie L\u00fchr nel 2008:\nRiferimenti nella cultura di massa.\nNel film di fantascienza \"Prometheus\" (2012), di Ridley Scott, si pu\u00f2 ascoltare una versione della favola di Schleicher in una scena in cui l'androide David studia i tentativi di ricostruzione del linguaggio primordiale del genere umano."}
{"id": "2623448", "revid": "1064022", "url": "https://it.wikipedia.org/wiki?curid=2623448", "title": "David Florence", "text": " Ha vinto la medaglia d'argento ai Giochi olimpici di Pechino del 2008 nella Canoa/kayak categoria Slalom C1. Laureato in fisica, vanta la conoscenza di 4 lingue ovvero, inglese oltre che cinese, russo e mandarino."}
{"id": "2623449", "revid": "359266", "url": "https://it.wikipedia.org/wiki?curid=2623449", "title": "Funzione smooth", "text": ""}
{"id": "2623450", "revid": "1522738", "url": "https://it.wikipedia.org/wiki?curid=2623450", "title": "Charles Wesley Mumbere", "text": "Biografia.\nCharles Wesley Mumbere, nato nel 1953, emigr\u00f2 nel 1984 negli Stati Uniti, dove studi\u00f2 grazie ad una borsa di studio finanziata dal governo ugandese. Nel 1987 ottenne asilo politico presso gli Stati Uniti e inizi\u00f2 a frequentare un corso per diventare infermiere, lavoro che poi esercit\u00f2 presso una casa di cura per anziani.\nNel 2009 il presidente del governo ugandese, Yoweri Museveni, decret\u00f2 la ricostituzione della figura dei sovrani degli antichi regni ugandesi, rendendo cos\u00ec possibile il ritorno di Mumbere in patria.\nCerimonia di incoronazione.\nLa cerimonia di incoronazione di Mumbere, avvenuta il 19 ottobre 2009, \u00e8 stata seguita da centinaia di persone che hanno percorso chilometri per recarsi sul luogo della funzione. Tale incoronazione \u00e8 avvenuta per mano del presidente ugandese stesso.\nArresto.\nA seguito di uno scontro tra la polizia ugandese e la guardia del palazzo reale del Rwenzururu a Kasese, Charles Wesley Mumbere \u00e8 stato arrestato per ordine del governo di Kampala il 27 novembre 2016 e da allora \u00e8 in carcere; nell'azione 46 guardie reali sono restate uccise."}
{"id": "2623451", "revid": "104458", "url": "https://it.wikipedia.org/wiki?curid=2623451", "title": "Favola di Schleicher", "text": ""}
{"id": "2623452", "revid": "547034", "url": "https://it.wikipedia.org/wiki?curid=2623452", "title": "Betsy Russell", "text": "Viene ricordata per i suoi ruoli in alcune commedie degli anni ottanta come \"American college\", \"College in calore\", ma anche per aver preso parte a numerose serie televisive come \"A-Team\", \"La signora in giallo\", \"Casa Keaton\", oltre che, pi\u00f9 recentemente per il ruolo di Jill Tuck, ex moglie del sociopatico Jigsaw della serie di film horror di Saw."}
{"id": "2623457", "revid": "1775883", "url": "https://it.wikipedia.org/wiki?curid=2623457", "title": "Sigh No More (Mumford &amp; Sons)", "text": "Sigh No More \u00e8 l'album di debutto dei Mumford &amp; Sons, pubblicato il 2 ottobre 2009 nel Regno Unito e il 16 febbraio 2010 nel Nord America.\nPanoramica.\nIl lavoro ha debuttato alla posizione numero 11 della classifica britannica. Dall'album sono stati estratti i singoli \"Little Lion Man\", \"Winter Winds\", \"The Cave\" e \"Roll Away Your Stone\"\nNel 2010 \u00e8 stata pubblicata un'edizione speciale dell'album con una bonus track, il CD live registrato all'O2 Shepherds Bush Empire di Londra e il DVD del documentario \"Gentlemen of the road\"."}
{"id": "2623462", "revid": "287204", "url": "https://it.wikipedia.org/wiki?curid=2623462", "title": "Whatever U Want", "text": "Whatever U Want \u00e8 il secondo e ultimo singolo della cantante R&amp;B statunitense Christina Milian estratto dal secondo album \"It's About Time\". La canzone reca il featuring del rapper Joe Budden ed \u00e8 stata prodotta da Bradley &amp; Stereo. Il testo \u00e8 stato scritto da Bradley Spalter, Lambert Waldrip II, Aleese Simmons, Andre Mortion, Khaleef Chiles, James Banks e Henderson Thigpen.\nInformazioni.\nLa canzone \u00e8 una delle tre a cui Joe Budden ha partecipato nell'album, insieme a \"L.O.V.E\" e \"Peanut Butter &amp; Jelly\".\nIn contrasto con il suo grande predecessore \"Dip It Low\", ha riscosso un moderato successo un po' dappertutto, raggiungendo la top 10 solo in Regno Unito.\nVideoclip.\nIl videoclip, prodotto da Alison Foster e Amanda Fox, \u00e8 stato diretto da Ray Kay e Marc Klasfeld. \u00c8 disponibile su siti come YouTube.\nNella scena iniziale, la cantante si trova con delle amiche lungo una calda e afosa strada e sta chiamando da un telefono di soccorso posto l\u00e0 vicino dopo che la sua automobile le ha lasciate l\u00ec in panne. A rimorchiare l'auto e a dare a loro un passaggio sopravviene un furgone guidato da Joe Budden, e che si ferma poi a una stazione di servizio. Christina e le sue amiche scendono e, consce della propria esplosiva bellezza, cominciano a lanciare sguardi provocanti agli inservienti che stanno alla pompa di benzina e a ridere e scherzare. Le ragazze ingaggiano poi una partita a poker con il personale del ristorante: chi gioca erroneamente deve secondo le regole togliersi un indumento per volta (un'amica di Christina si toglie la maglietta fin solo a rimanere in costume da bagno, il che suscita la vispa attenzione dell'uomo alla cassa). Ma l'allettante posta in gioco che viene a formarsi a un certo punto \u00e8 un giro scanzonato sulle lussuose macchine degli inservienti: Christina fa vincere la sua squadra con un poker d'assi e complice delle sue amiche ruba le due auto sfrecciando via a tutta velocit\u00e0 (uno dei proprietari le rincorre disperato). Le ragazze pi\u00f9 avanti si fermano ad un motel: nell'ultima scena vanno a farsi la doccia all'aperto e alcuni ragazzi rubano loro i vestiti senza farsi notare. Quando Christina e le altre escono e non li trovano pi\u00f9, fanno la stessa cosa con i vestiti dei ladri, costringendoli cos\u00ec a farsi ridare i propri.\nRemix.\nDi seguito sono elencati i remix ufficiali del brano:\nFormati e tracce.\nDi seguito sono elencate le tracce dei maggiori formati in cui il singolo \u00e8 stato distribuito:"}
{"id": "2623464", "revid": "1566286", "url": "https://it.wikipedia.org/wiki?curid=2623464", "title": "Marion Harris", "text": "Fra le pi\u00f9 popolari artiste degli anni venti (ed una fra le prime cantanti bianche di canzoni jazz e blues) nacque probabilmente in Indiana, inizi\u00f2 dapprima come musicista, suonando a Chicago intorno al 1914 il pianoforte in spettacoli vaudeville e in sale cinematografiche dove si proiettava cinema muto.\nIl ballerino Vernon Castle la inser\u00ec nella comunit\u00e0 teatrale di New York, citt\u00e0 in cui debutt\u00f2 nel 1915 nella rivista musicale di Irving Berlin \"Stop! Look! Listen!\".\nRegistrazioni fonografiche.\nHarris inizi\u00f2 a registrare dischi prima che la prima guerra mondiale finisse: a partire dal 1916, incise per la Victor Records, eseguendo una variet\u00e0 di canzoni, fra cui \"Everybody's Crazy 'bout the Doggone Blues, But I'm Happy\", \"After You've Gone\" (una fra le sue pi\u00f9 conosciute, eseguita in seguito in \"cover\" da numerosi altri artisti), \"A Good Man Is Hard to Find\" (poi incisa anche da Bessie Smith), \"When I Hear that Jazz Band Play\", oltre al suo maggiore successo, \"I Ain't Got Nobody\".\nNel 1920, dopo che la Victor non le fece registrare il brano di W.C. Handy \"St. Louis Blues\", decise di passare alla Columbia Records, etichetta per la quale registr\u00f2 con successo quella canzone, grazie alla quale probabilmente si guadagn\u00f2 l'appellativo di \"The Queen of the Blue\", \"Regina del blues\", caratterizzante lo stile che lei infuse in tutte le sue registrazioni blues o jazz che fossero.\nW.C. Handy disse di lei che cantava cos\u00ec bene canzoni blues che coloro che ascoltavano potevano pensare che fosse una cantante di colore. Schermendosi, Harris replic\u00f2 che, siccome solitamente riescono bene le cose che si fanno spontaneamente, lei semplicemente aveva iniziato cantando canzoni nello slang tipico del sud degli Stati Uniti, prettamente quelle che venivano considerate \"moderne\" canzoni blues.\nNel 1922, Harris si trasfer\u00ec alla Brunswick Records continuando a tenere spettacoli a Broadway per tutti gli anni venti. Si esib\u00ec al Palace Theatre nello spettacolo di Florenz Ziegfeld \"Midnight Frolic\", e comp\u00ec tourn\u00e9e con compagnie di vaudeville in tutti gli Stati Uniti.\nDopo il matrimonio (e la nascita di due figli), conclusosi con un divorzio, torn\u00f2 ad esibirsi nei teatri newyorkesi nel 1927, tornando ad incidere anche per la Victor. Apparve anche in un cortometraggio di otto minuti intitolato \"Marion Harris, Songbird of Jazz\". Dopo un film girato a Hollywood - uno dei primi \"musical\", \"Devil-May-Care\", con Ram\u00f3n Novarro - interruppe l'attivit\u00e0 artistica, anche per motivi di salute.\nRadio.\nTra il 1931 e il 1933, quando era una stella degli show della NBC (in particolare \"The Ipana Troubadors\" e \"The Fleischmann's Yeast Hour\"), fu definita dall'emittente radiofonica \"The Little Girl with the Big Voice\".\nAd inizio del 1931 si rec\u00f2 in europa, tenendo concerti a Londra e al Caf\u00e9 de Paris. A Londra apparve anche nel musical \"Ever Green\" e partecip\u00f2 a trasmissioni della BBC. Nel medesimo periodo in Inghilterra registr\u00f2 dischi. Ben presto, tuttavia, si ritir\u00f2 definitivamente dopo aver sposato un agente teatrale britannico. La loro casa and\u00f2 poi distrutta nel 1941 durante la seconda guerra mondiale in un bombardamento aereo tedesco.\nNel 1944 la cantante - vittima di disturbi neurologici - fece ritorno a New York per curarsi. Dimessa dall'ospedale dopo un paio di mesi di degenza, mor\u00ec in tragiche circostanze nell'incendio della stanza d'hotel in cui era andata ad abitare, da lei stessa involontariamente provocato con un mozzicone di sigaretta mal spento prima di addormentarsi."}
{"id": "2623468", "revid": "484362", "url": "https://it.wikipedia.org/wiki?curid=2623468", "title": "Rivista musicale", "text": ""}
{"id": "2623476", "revid": "287204", "url": "https://it.wikipedia.org/wiki?curid=2623476", "title": "Petr Andreevic Vjazemskij", "text": ""}
{"id": "2623481", "revid": "404449", "url": "https://it.wikipedia.org/wiki?curid=2623481", "title": "Via Saffi (Grosseto)", "text": ""}
{"id": "2623482", "revid": "729019", "url": "https://it.wikipedia.org/wiki?curid=2623482", "title": "Pasman (isola)", "text": "Pasman o Pasmano (in croato: \"Pa\u0161man\") \u00e8 un'isola della Croazia, situata di fronte alla costa dalmata a sud di Zara, appartiene all'arcipelago zaratino. L'isola si trova a sud-est di Ugliano. \nAmministrativamente appartiene alla regione zaratina ed \u00e8 divisa nei due comuni di Pasman e Tuconio (\"Tkon\"). Gli altri villaggi, tutti sulla costa orientale, sono (da nord a sud): Sdrelaz (\"\u017ddrelac\"), Bagno (\"Banj\"), Dobropogliana o Pogliana Buona (\"Dobropoljana\"), Neviane (\"Nevidane\"), Barotul, Marigliano (\"Mrljane\"), e Crai o Valle Chiave (\"Kraj\").\nGeografia.\nPasmano \u00e8 divisa dall'isola di Ugliano dallo stretto di Sdrelaz (\"Mali \u017ddrelac\"), dove un ponte unisce le due isole. Fino al X sec. le due isole erano unite. Si trova parallela alla costa dalmata da cui \u00e8 divisa dal canale di Pasmano (\"Pa\u0161manski kanal\"). La parte meridionale dell'isola \u00e8 di fronte a Zaravecchia; ad ovest il canale di Mezzo (\"Srednji kanal\") la divide dall'Isola Lunga e da Sit.\nPasman \u00e8 lunga 22\u00a0km da punta Artina, a nord, alle meridionali punte Borogna Superiore e Borogna Inferiore (\"rt Gornji\" e \"Donji Borovnjak\"). L'isola ha una superficie di 60,11\u00a0km\u00b2 e lo sviluppo costiero \u00e8 di 70,20\u00a0km. L'elevazione maggiore \u00e8 quella del monte Boccaglia o Bacoli (\"Bokolj\") 272\u00a0m s.l.m., nella parte settentrionale dell'isola. La costa occidentale offre molte insenature riparate dalla bora: valle Cablin (\"uvala Kablin\"), valle Cavalla (\"uvala Kobiljak\"), valle Sant'Antonio (\"uvala Sv. Ante\"), val Saline di Pasmano (\"uvala Soline\"), valle Zincena (\"uvala \u017din\u010dena\"), valle Cruscevizza o porto Langin (\"uvala Lan\u00f0in\" con l'adiacente \"uvala Kru\u0161evica\") e valle Tre Porti (\"Triluke\"). Sulla costa nord-orientale, dopo porto Sdrelaz (\"uvala \u017ddrela\u0161\u010dica\"), il tratto di mare tra Ugliano e Pasman, ci sono: valle Polazza (\"uvala Pola\u010da\"); valle San Luca (\"uvala Sv. Luka\"); valle Garma (\"uvala Taline\"), a sud del villaggio di Neviane; val Lucina (\"Lu\u010dina\").\nIsole adiacenti.\nTra l'isola di Pasman e la costa dalmata, di fronte alle citt\u00e0 di Torrette e Zaravecchia, ci sono molti piccoli isolotti appartenenti al comune di Pasman: \nAlcuni isolotti appartenenti ai comuni della costa dalmata:\nIsolotti appartenenti al comune di Tuconio:\nAd ovest, divisi dal canale di Mezzo, un gruppo di isolotti che appartiene alle Incoronate:\nStoria.\nAbitata dalla fine del Neolitico, presenta resti di castellieri e tombe illiriche e molti reperti di epoca romana. Il nome \"Postimana\" o \"Postimanum\" risale al X sec., in quanto prima era tutt'uno con Ugliano. Si chiamava anche \"Flaveico\", \"Flavisco\" e \"Kastan\" nell'XI secolo. Pass\u00f2 alla repubblica di Venezia nel 1409."}
{"id": "2623485", "revid": "1573940", "url": "https://it.wikipedia.org/wiki?curid=2623485", "title": "Anamoose", "text": "Anamoose \u00e8 un centro abitato (\"city\") degli Stati Uniti d'America, situato nella Contea di McHenry, nello Stato del Dakota del Nord. Nel censimento del 2000 la popolazione era di 282 abitanti. La citt\u00e0 \u00e8 stata fondata nel 1898. Appartiene all'area micropolitana di Minot.\nGeografia fisica.\nSecondo i rilevamenti dell'United States Census Bureau, la localit\u00e0 di Anamoose si estende su una superficie di 1,6 km\u00b2, tutti occupati da terre.\nPopolazione.\nSecondo il censimento del 2000, ad Anamoose vivevano 282 persone, ed erano presenti 86 gruppi familiari. La densit\u00e0 di popolazione era di 176 ab./km\u00b2. Nel territorio comunale si trovavano 149 unit\u00e0 edificate. Per quanto riguarda la composizione etnica degli abitanti, il 99,65% era bianco e lo 0,35% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 19,9% era al di sotto dei 18, il 5,3% fra i 18 e i 24, il 21,6% fra i 25 e i 44, il 21,3% fra i 45 e i 64, mentre infine il 31,9% era al di sopra dei 65 anni di et\u00e0. L'et\u00e0 media della popolazione era di 47 anni. Per ogni 100 donne residenti vivevano 94,5 maschi."}
{"id": "2623489", "revid": "21880", "url": "https://it.wikipedia.org/wiki?curid=2623489", "title": "Claudius", "text": ""}
{"id": "2623493", "revid": "729019", "url": "https://it.wikipedia.org/wiki?curid=2623493", "title": "Santa Coloma (metropolitana di Barcellona)", "text": "Santa Coloma \u00e8 una stazione della linea 1 della metropolitana di Barcellona.\nLa stazione inaugurata nel 1983 \u00e8 situata sotto il Paseo Lloren\u00e7 Serra a Santa Coloma de Gramenet."}
{"id": "2623499", "revid": "110157", "url": "https://it.wikipedia.org/wiki?curid=2623499", "title": "Columbus (Indiana)", "text": "Columbus \u00e8 una citt\u00e0 degli Stati Uniti d'America, capoluogo della Contea di Bartholomew, nello Stato dell'Indiana.\nLa popolazione era di 44\u00a0677 abitanti nel censimento del 2011."}
{"id": "2623505", "revid": "1573940", "url": "https://it.wikipedia.org/wiki?curid=2623505", "title": "Robin Bell", "text": " Ha vinto la medaglia di bronzo ai Giochi olimpici di Pechino del 2008 nella Canoa/kayak categoria Slalom C1."}
{"id": "2623512", "revid": "767487", "url": "https://it.wikipedia.org/wiki?curid=2623512", "title": "Lawrence (Indiana)", "text": "Lawrence \u00e8 una citt\u00e0 degli Stati Uniti d'America, situata nella Contea di Marion, nello Stato dell'Indiana.\nLa popolazione era di 38.915 abitanti nel censimento del 2000."}
{"id": "2623515", "revid": "599013", "url": "https://it.wikipedia.org/wiki?curid=2623515", "title": "Gabriele Zagati", "text": "Carriera.\nEx centravanti-ala arrivato a dalla Virtus Taglio di Po nel 1985 e fatto crescere nelle giovanili cesenati fino a esordire in Serie A. Lanciato dall'allora tecnico Marcello Lippi che lo fa esordire nella massima serie da giovanissimo, il 17 dicembre 1989 nella partita Cesena-Sampdoria (1-2). Con i bianconeri romagnoli, ha totalizzato in Serie A 11 presenze mettendo a segno anche un gol. Nella prima annata ottenne la salvezza in campionato, disputando 5 gare e realizzando un gol proprio nella sua partita d'esordio. Dopo una breve parentesi al in C1, \u00e8 tornato a novembre del 1990 al Cesena in serie A, con cui scende in campo solo in 6 occasioni senza segnare mai. Ha poi proseguito la carriera nei campionati minori."}
{"id": "2623517", "revid": "359266", "url": "https://it.wikipedia.org/wiki?curid=2623517", "title": "Metodo della fase stazionaria", "text": ""}
{"id": "2623518", "revid": "1543377", "url": "https://it.wikipedia.org/wiki?curid=2623518", "title": "San Miguel de Sema", "text": "San Miguel de Sema \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1915, mentre l'istituzione del comune \u00e8 del 1960."}
{"id": "2623519", "revid": "149485", "url": "https://it.wikipedia.org/wiki?curid=2623519", "title": "Stefan Pfannmoeller", "text": ""}
{"id": "2623521", "revid": "339392", "url": "https://it.wikipedia.org/wiki?curid=2623521", "title": "Anni Sessanta", "text": ""}
{"id": "2623523", "revid": "287204", "url": "https://it.wikipedia.org/wiki?curid=2623523", "title": "NGC 1555", "text": "NGC 1555, nota anche come Nebulosa Variabile di Hind, \u00e8 una nebulosa a riflessione visibile nella costellazione del Toro.\nSi tratta della nebulosa che circonda la ben nota e studiata T Tauri, la stella prototipo di un'importante classe di stelle variabili, le variabili T Tauri; la sua posizione si individua con facilit\u00e0, circa 3\u00b020' a WNW di , di magnitudine 3,53 e che costituisce il vertice settentrionale dell'ammasso aperto delle Iadi. A partire dagli anni trenta la sua luminosit\u00e0 \u00e8 gradualmente aumentata, mostrandosi come un chiaro alone arcuato sul lato occidentale della stella illuminatrice.\nNel 1958 fu osservata da Otto Struve anche un'altra nebulosa associata a T\u00a0Tauri, catalogata poi come NGC 1554; tuttavia, nel giro di circa dieci anni scomparve completamente. Probabilmente potrebbe essersi trattato di una nebulosa transiente nella regione che \u00e8 stata illuminata dalla radiazione delle stelle vicine: in particolare Struve fa riferimento a una stella di quattordicesima magnitudine; questa nube, non pi\u00f9 osservabile, viene pertanto chiamata \"Nebulosa Perduta di Struve\". Le moderne carte celesti tendono spesso a unire queste due nebulose sotto l'unica designazione NGC\u00a01554/5. La regione di T\u00a0Tauri e le nebulose ad essa associate si trovano a una distanza di circa 576 anni luce."}
{"id": "2623525", "revid": "1543377", "url": "https://it.wikipedia.org/wiki?curid=2623525", "title": "San Pablo de Borbur", "text": "San Pablo de Borbur \u00e8 un comune della Colombia facente parte del dipartimento di Boyac\u00e1.\nIl comune venne istituito il 9 dicembre 1959."}
{"id": "2623531", "revid": "1782831", "url": "https://it.wikipedia.org/wiki?curid=2623531", "title": "Santa Lucia d'Isonzo", "text": "Santa Lucia d'Isonzo (in sloveno: \"Most na So\u010di\") \u00e8 una frazione (\"naselje\") del comune sloveno di Tolmino di 445 abitanti.\nGeografia fisica.\nSanta Lucia d'Isonzo \u00e8 abbarbicata su uno sperone roccioso in prossimit\u00e0 della confluenza dell'Idria nell'Isonzo. In passato gli alvei dei due fiumi, profondamente scavati nella roccia, fornivano all'insediamento un'eccellente protezione dai nemici. A causa del limitrofo bacino idrico di Doblari, i meandri del fiume furono interamente inondati e ai piedi del paese si costitu\u00ec uno specchio d'acqua che ora attrae sia pescatori che visitatori, i quali possono ora percorrere sentieri panoramici. Anche i basamenti calcarei di Chiusa di Tolmino (\"Pod Klju\u010dem\") sono di interesse geologico.\nOrigini del nome.\nIl paese, durante il dominio asburgico, costituiva il comune omonimo insieme alla frazione di \"Santa Lucia Stazione\" (\"Postaja\") e il suo nome in sloveno era \"Sveta Lucija ob So\u010di\", \"Santa Lucia di Tolmino\" o \"Santa Lucia d'Isonzo\" in italiano e in tedesco \"Sankta Luzia\" o \"Maurus Brucke\". Nel 1947, dopo la seconda guerra mondiale e la cessione della Venezia Giulia alla Jugoslavia il paese prese il nome di \"Sveta Lucja na Mostu\" che poi cambi\u00f2 definitivamente nel 1952 in \"Most na So\u010di\" (lett. \"Ponte d'Isonzo\"), a sottolineare la sua posizione geografica a cavallo tra l'Isonzo e il fiume Idria, che ha costituito nei secoli una solida barriera naturale contro gli invasori, anche se la motivazione reale fu l'abolizione di ogni riferimento alla religione decretata dal regime comunista.\nStoria.\nRitrovamenti archeologici eccezionali (pi\u00f9 di 7.000 tombe tornate alla luce) fanno di questa localit\u00e0 uno tra i siti archeologici della preistoria pi\u00f9 importanti d'Europa. I rilevanti ritrovamenti spaziano dalla fine dell'et\u00e0 del Bronzo e gli albori dell'epoca romana. Dal momento che la maggior parte di essi risale dell'et\u00e0 del ferro, si ritiene che sia esistita una comunit\u00e0 consistente, la \"Civilt\u00e0 di Santa Lucia\" (\"Sveta Lucija Culture\"). Al periodo romano risalgono invece le rovine di una abitazione, non lontane dal centro del paese. \nAltri reperti di Santa Lucia sono esposti in vari musei archeologici come quello di Trieste, di Vienna e Tolmino, il capoluogo.\nDopo la caduta dell'Impero romano d'Occidente, e la parentesi del Regno ostrogoto, i Longobardi si insediarono nel suo territorio, seguiti poi attorno al VI secolo da popolazioni slave. Alla caduta del Regno longobardo subentrarono quindi i Franchi; nell'887 Arnolfo, Re dei Franchi orientali, istitu\u00ec la marca di Carniola; nel 957 la Carniola pass\u00f2 sotto l'autorit\u00e0 del Duca di Baviera e poi nel 976 nel Ducato di Carinzia appena costituito dall'imperatore Ottone II.\nIn seguito il Ducato di Carinzia pass\u00f2, come ricompensa per i servigi resi all'imperatore Rodolfo I contro Ottocaro II di Boemia, a Mainardo II di Tirolo-Gorizia; il territorio di Santa Lucia quindi entr\u00f2 nella Contea di Gorizia e in seguito della Contea di Gorizia e Gradisca.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca come parte del Regno d'Illiria; pass\u00f2 nel 1849 sotto il profilo amministrativo al Litorale austriaco.\nDopo la prima guerra mondiale entr\u00f2 a far parte del Regno d'Italia nella Provincia del Friuli come comune autonomo, con il nome di Santa Lucia di Tolmino, e comprendeva gli insediamenti (\"naselja\") di Ciadra (\"\u010cadrg\"), D\u00f2llia (\"Dolje\"), G\u00e0bria di Tolmino (\"Gabrje\"), Lubino (\"Ljubinj\"), Piedimelze (\"Podmelec\"), Polubino (\"Poljubinj\"), Pr\u00e0peno di Lubino (\"Prapetno\"), R\u00e0una di S\u00e0bicce (\"Tolminske Ravne\"), S\u00e0bbice di Tolmino (\"\u017dab\u010de\"), Sell\u00ecschie di Tolmino (\"Seli\u0161\u010de\"), Sottolmino (\"Zatolmin\"), Villa Grotta di Dante (\"Zadlaz-\u017dab\u010de\") e Voll\u00e0ria (\"Volarje\").\nNel 1927, con la ricostituzione della provincia di Gorizia il comune cedette i suoi insediamenti al comune di Tolmino, ma assorb\u00ec i comuni di Paniqua e Monte San Vito.\nNel 1934 il comune, allora denominato \"Santa Lucia di Tolmino\", assunse la denominazione di \"Santa Lucia d'Isonzo\".\nLuoghi d'Interesse.\nLa Chiesa parrocchiale presente nella localit\u00e0 \u00e8 dedicata a Santa Lucia e appartiene alla diocesi di Capodistria. La chiesa pi\u00f9 antica del paese \u00e8 per\u00f2 la cappella dedicata a San Mauro che, secondo le prime testimonianze scritte, risale al 1192. \nPoco lontano dal centro della frazione, nella localit\u00e0 \"Santa Lucia Stazione\" (\"Postaja\") si trova un solenne monumento ai caduti durante la Prima guerra mondiale."}
{"id": "2623533", "revid": "339392", "url": "https://it.wikipedia.org/wiki?curid=2623533", "title": "Eurodeputati", "text": ""}
{"id": "2623539", "revid": "74801", "url": "https://it.wikipedia.org/wiki?curid=2623539", "title": "Carmel (Indiana)", "text": "Carmel \u00e8 una citt\u00e0 a nord di Indianapolis nell'Indiana. Con una popolazione di abitanti, la citt\u00e0 si estende per 47 miglia quadrate () attraverso la Clay Township nella contea di Hamilton, ed \u00e8 delimitata dal White River a est; Michigan Road (U.S. 421) e il confine della contea a ovest; 96th Street a sud e 146th Street a nord. Sebbene Carmel abbia avuto uno dei primi semafori della nazione, ora \u00e8 conosciuta come la \"capitale della rotonda degli Stati Uniti\" (\"Roundabout Capital of the U.S.\") poich\u00e9 ha pi\u00f9 rotatorie di qualsiasi citt\u00e0 in America (122 a gennaio 2019).\nCarmel ha una popolazione altamente istruita e benestante le cui famiglie hanno un reddito medio di , e il prezzo medio di una casa \u00e8 di , secondo l'U.S. Census Bureau. Viene spesso descritta come uno dei migliori posti per vivere in America dalla rivista \"Money\" (n. 1 nel 2012, n. 3 nel 2018) e alcuni sondaggisti come Wallet Hub, Niche e SafeWise. La citt\u00e0 inoltre \u00e8 stata dichiarata come anche una delle pi\u00f9 sicure d'America e il posto migliore per avviare una carriera lavorativa e crescere una famiglia.\nGeografia fisica.\nSecondo l'Ufficio del censimento degli Stati Uniti, ha una superficie totale di .\nStoria.\nCarmel originariamente si chiamava \"Bethlehem\". Fu pianificata e registrata nel 1837 da Daniel Warren, Alexander Mills, John Phelps e Seth Green. I primi coloni erano prevalentemente quaccheri. Oggi, il primo piano per la fondazione di Bethlehem, che si trova all'incrocio tra Rangeline Road e Main Street, \u00e8 contrassegnato da una torre dell'orologio, donata dal Rotary Club locale nel 2002. Un ufficio postale fu istituito con il nome di \"Carmel\" nel 1846 poich\u00e9 nell'Indiana gi\u00e0 esisteva un ufficio postale chiamato Bethlehem. La citt\u00e0 di Bethlehem cambi\u00f2 nome in \"Carmel\" nel 1874, a causa della necessit\u00e0 di un ufficio postale, all'epoca dell'incorporazione.\nNel 1924, uno dei primi semafori negli Stati Uniti fu installato all'incrocio tra Main Street e Rangeline Road. Il semaforo \u00e8 stata l'invenzione di Leslie Haines ed \u00e8 attualmente conservato nella vecchia stazione ferroviaria sul Monon Trail.\nIl Carmel Monon Depot, la John Kinzer House e la Thornhurst Addition sono elencati nel National Register of Historic Places.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'85,4% di bianchi, il 3,0% di afroamericani, lo 0,2% di nativi americani, l'8,9% di asiatici, lo 0,0% di oceanici, lo 0,7% di altre razze, e l'1,8% di due o pi\u00f9 razze. Ispanici o latinos di qualunque razza erano il 2,5% della popolazione.\nAmministrazione.\nGemellaggi.\nCarmel ha due citt\u00e0 sorelle secondo il Sister Cities International."}
{"id": "2623540", "revid": "1040481", "url": "https://it.wikipedia.org/wiki?curid=2623540", "title": "Rainerio di Cagli", "text": "Biografia.\nSono del tutto assenti notizie dell'infanzia e della giovent\u00f9 di Rainerio (o Raniero come risulta da alcuni documenti in volgare). Incerto l'anno di nascita, che potrebbe essere tuttavia fissato poco dopo il 1100, considerando che il martirio del Santo \u00e8 avvenuto nel 1180 in et\u00e0 ancora non avanzata. Lo stesso potremmo dire per le origini, forse romagnole, pi\u00f9 precisamente bolognesi, o umbre o marchigiane.\nFu monaco camaldolese di Fonte Avellana, luogo in cui imperversava, attraverso i suoi discepoli, il fervore introdotto da Pier Damiani priore del monastero dal 1043 al 1057. Qui Rainerio condusse una vita eremitica dedicata alla preghiera, alla contemplazione e alla penitenza, ma anche allo studio; in questo periodo divenne grande e stimato amico del pi\u00f9 anziano Ubaldo Baldassini, vescovo di Gubbio dal 1129, di cui forn\u00ec, all'indomani della morte, importanti notizie per la stesura della sua biografia \"Vita b. Ubaldi\".\nIl chiostro di Fonte Avellana tuttavia era soltanto il primo gradino di una preparazione che permetteva ai monaci di intraprendere il cammino verso la perfezione spirituale: da qui Rainerio fu chiamato nel 1156 a ricoprire la cattedra episcopale della diocesi di Cagli dove esercit\u00f2 il ministero pastorale per quasi 20 anni. Nel 1160, avvenne la morte del vescovo di Gubbio Ubaldo e la presenza di Rainerio ai suoi funerali \u00e8 testimoniata da varie biografie nelle quali si riporta che fu egli stesso a celebrare il solenne pontificale funebre. Da qui nascerebbe la tradizione orale che a presiedere le esequie dei vescovi di Gubbio siano i presuli di Cagli.\nA Gubbio, il vescovo Rainerio aveva lasciato un buon ricordo di s\u00e9, tale che il priore Benedetto della canonica di San Mariano, nel 1162, lo chiam\u00f2 per arbitrare la controversia con l'Abate di San Giovanni in Cantiano, riguardante una questione di diritti sulla chiesa e l'Ospedale di Sant'Angelo.\nIntanto a Cagli, a partire del 1170, le lotte tra Guelfi e Ghibellini erano molto aspre: la citt\u00e0, ghibellina, era fedele all'Imperatore e si trov\u00f2 in forte contrasto con il vescovo Rainerio. Allo stesso tempo a Spalato era mancato da poco l'arcivescovo Gerardo da Verona e prelati e popolo avevano inviato al Pontefice una missione per chiedergli l'elezione diretta di un successore.\nForse anche per eliminare i motivi di scontro tra Rainerio e la cittadinanza, il papa Alessandro III pens\u00f2 di inviare il monaco vescovo in Dalmazia a ricoprire la carica vacante di arcivescovo di Spalato. Questa era la metropolia principale di tutta la costa dalmata, e pertanto il suo arcivescovo aveva diritto al conferimento del pallio che egli ricevette direttamente da Alessandro III.\nNel periodo che il Rainiero fu a capo della diocesi la citt\u00e0 era sotto il dominio politico dell'Imperatore Bizantino Manuele I Comneno e al suo interno erano presenti due civilt\u00e0 in contrasto tra loro: la romano-bizantina e la barbarica cristianizzata. Proprio gli scontri tra queste due fazioni furono alla base del martirio di Rainerio. \nVari documenti restano a testimonianza del suo governo pastorale a Spalato: nel 1176 si ha notizia di una sua sentenza di rivendicazione in favore del monastero di San Pietro de Gomai per la propriet\u00e0 di alcuni beni il cui possesso veniva ingiustamente contestato da alcuni slavi e latini.\nNel 1177 accompagn\u00f2 il papa Alessandro III da Lissa fino a Zara, durante il suo viaggio per riappacificarsi a Venezia con Federico Barbarossa.\nNel 1178 Rainerio \u00e8 tra i firmatari degli Atti del Concilio Lateranense III indetto dal Pontefice per far fronte ai mali della Chiesa. \nNegli anni del suo mandato si adoper\u00f2 varie volte per risolvere i contrasti interni alla sua diocesi riguardanti questioni di diritti e interessi materiali ecclesiastici, ricorrendo varie volte anche all'intercessione del Papa.\nSul finire dei suoi anni, l'arcivescovo si rec\u00f2 a Costantinopoli per rendere omaggio all'imperatore Emanuele Comneno. Fu durante questa visita che quest'ultimo don\u00f2 a Rainerio vari oggetti preziosi, tra cui lo stendardo ricamato in oro con l'effigie di San Michele Arcangelo e quella dell'Imperatore che secondo alcuni studiosi and\u00f2 a far parte successivamente del tesoro del monastero di Santa Croce di Fonte Avellana.\nMartirio.\nIl martirio si pu\u00f2 collocare nel giorno 4 agosto 1180, quando, incurante delle minacce dei suoi carnefici, venne lapidato a Serengene da alcuni componenti di una trib\u00f9 Croata a seguito del suo fermo intervento, in sostituzione della debole autorit\u00e0 imperiale, per imporre la restituzione delle terre appartenenti alla Chiesa di Spalato usurpate da questi.\nLa leggenda narra di fatti miracolosi relativi al martirio: l'impronta delle ginocchia del santo rimase impressa sulla pietra nel punto in cui cadde e sul luogo macchiato di sangue zampill\u00f2 una fonte. \nIl corpo di Rainerio fu riportato a Spalato e tumulato nella chiesa di San Benedetto fuori le mura, che in seguito prese il nome di San Rainerio. Nel XVII secolo, per scongiurare i pericoli derivanti dalle incursioni turche, il sepolcro venne temporaneamente trasferito a Santa Maria de Taurelis, per ritornare nel luogo originario soltanto nel 1676. Alcune cronache narrano che durante la traslazione una colomba sarebbe volata sul feretro di Rainerio.\nCulto.\nReliquie.\nLa spoglia mortale dell'arcivescovo martirizzato fu tumulata nella chiesa di San Benedetto in Spalato fuori le mura, che pi\u00f9 tardi prese il nome di San Rainerio.\nA 15 miglia da Spalato, nel luogo del martirio, un'altra chiesa fu eretta in suo onore nel villaggio di Dubrava tra due colli del monte Mosor.\nNel XVII secolo, a causa delle incursioni turche, il corpo del Santo fu traslato nella chiesa di Santa Maria de Taurelis per essere poi riportato, nel 1676, nella precedente chiesa ormai ricompresa entro il circuito urbano di Spalato.\nLe reliquie del Santo, poste entro un elaborato busto reliquiario in argento dorato, oggi si trovano conservate nel tesoro della Cattedrale di Spalato.\nCanonizzazione.\nIl pontefice Paolo V, nel 1613, concedeva l'indulgenza di un settennio a chi visitava la chiesa dov'era conservato il corpo dell'arcivescovo Rainerio nel giorno della festa. Va annotato inoltre che in precedenza sua santit\u00e0 Sisto V aveva fatto dipingere l'immagine dello stesso arcivescovo, con sotto scritto il titolo di santo, nel collegio Illirico di San Girolamo a Roma.\nIl culto fu riconosciuto infine da Alessandro VIII nel 1690 che lo dichiar\u00f2 compatrono dell'arcidiocesi di Spalato insieme a San Domnio per aver difeso i diritti sui beni materiali della Chiesa con eroico sacrificio della vita e sprezzo del pericolo, e (secondo lo Zimmermann) fu esteso a Cagli il 9 febbraio del 1819.\nIl 2 agosto 1981, durante la Santa Messa presieduta dal card. Pietro Palazzini nella Cattedrale di Cagli, il vescovo di Cagli e Pergola Costanzo Micci alla presenza dell'arcivescovo di Spalato mons. Frane Franic, ha proclamato San Rainerio compatrono della citt\u00e0 di Cagli e della diocesi."}
{"id": "2623543", "revid": "27513743", "url": "https://it.wikipedia.org/wiki?curid=2623543", "title": "Fortezza di Petrovaradin", "text": ""}
{"id": "2623548", "revid": "36426", "url": "https://it.wikipedia.org/wiki?curid=2623548", "title": "San Sigismondo e Sigismondo Pandolfo Malatesta", "text": ""}
{"id": "2623549", "revid": "1543377", "url": "https://it.wikipedia.org/wiki?curid=2623549", "title": "Santana (Colombia)", "text": "Santana \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1692, mentre l'istituzione del comune \u00e8 del 14 giugno 1806."}
{"id": "2623554", "revid": "729019", "url": "https://it.wikipedia.org/wiki?curid=2623554", "title": "William Holcombe", "text": "\u00c8 stato un politico del Partito Democratico diventato nel 1858 vicegovernatore del Minnesota sotto il governatorato Sibley."}
{"id": "2623567", "revid": "124260145", "url": "https://it.wikipedia.org/wiki?curid=2623567", "title": "Robilant", "text": ""}
{"id": "2623570", "revid": "1543377", "url": "https://it.wikipedia.org/wiki?curid=2623570", "title": "Santa Mar\u00eda (Boyac\u00e1)", "text": "Santa Mar\u00eda, originariamente Santa Mar\u00eda de la Vega, \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Jacinto Vega nel 1944, mentre l'istituzione del comune \u00e8 del 10 gennaio 1961."}
{"id": "2623572", "revid": "120986081", "url": "https://it.wikipedia.org/wiki?curid=2623572", "title": "Sizigia", "text": "La sizigia (pronuncia: , o pi\u00f9 raramente sigizia, metatesi nata per eufonia) significa unione o congiunzione ed \u00e8 l'equivalente, in italiano, del latino tardo \"syzygia\", dal greco \"syzyg\u00eda\" (\u03c3\u03c5\u03b6\u03c5\u03b3\u00ed\u03b1), derivato di \"s\u00fdzygos\" (\u03c3\u03cd\u03b6\u03c5\u03b3\u03bf\u03c2), aggiogato o accoppiato, composto di \"s\u00fdn\" (\u03c3\u03cd\u03bd), insieme, e \"zyg\u00f3n\" (\u03b6\u03c5\u03b3\u03cc\u03bd), giogo. Il termine risulta utile per la sua genericit\u00e0, che consente di raggruppare termini talvolta contrapposti; ad esempio in astronomia pleniluni e noviluni e pi\u00f9 in generale congiunzioni e opposizioni sono entrambi sizigie.\nAstronomia.\nSizigia in astronomia \u00e8 una configurazione astronomica in cui tre o pi\u00f9 corpi celesti sono disposti approssimativamente lungo una linea retta.\nNormalmente uno di questi \u00e8 la Terra, dalla quale si osserva appunto l'allineamento (e quindi la congiunzione o l'opposizione) degli altri due. Eclissi, transiti e occultazioni sono fenomeni astronomici che hanno luogo solo durante una sizigia.\nQuando nessuno dei tre corpi celesti \u00e8 la Terra, il verificarsi di una sizigia non pu\u00f2 essere osservato dalla Terra, ma deve essere calcolato. Un esempio si \u00e8 verificato il 21 marzo 1894, verso le 23:00 GMT, quando Mercurio ha transitato il Sole, visto da Venere, e Mercurio e Venere hanno simultaneamente transitato il Sole visti da Saturno. \nL'astronautica ha reso possibile l'osservazione di sizigie anche da altri punti d'osservazione. \nIl 3 giugno 2014, infatti, il \"Curiosity\" rover ha osservato il transito di Mercurio davanti al Sole, primo caso di osservazione di un transito planetario da un corpo celeste diverso dalla Terra.\nIn planetologia il termine \u00e8 spesso usato al plurale per indicare le posizioni dell'orbita della Luna in cui questa si trova in congiunzione o in opposizione al Sole, il che avviene durante le fasi lunari del novilunio e del plenilunio. In questo utilizzo il termine si contrappone a quello di quadratura, situazione che si verifica durante il primo e l'ultimo quarto, quando l'angolo Luna, Terra, Sole risulta retto. \nDurante le sizigie l'attrazione gravitazionale del Sole e della Luna si combina costruttivamente nell'accrescere l'intensit\u00e0 delle maree, che vengono appunto dette maree sizigiali.\nAltri usi.\nIl termine \u00e8 utilizzato anche per altri casi di appaiamento non sessuale:"}
{"id": "2623576", "revid": "857138", "url": "https://it.wikipedia.org/wiki?curid=2623576", "title": "Mojarra", "text": "Specie difficile da identificare sul campo, spesso richiede un esame al microscopio.\nNei paesi dell'America Latina Mojarra viene comunemente indicato come nome per varie specie della famiglia Cichlidae"}
{"id": "2623585", "revid": "1305772", "url": "https://it.wikipedia.org/wiki?curid=2623585", "title": "Santa Rosa de Viterbo", "text": ""}
{"id": "2623587", "revid": "410041", "url": "https://it.wikipedia.org/wiki?curid=2623587", "title": "Composti ciclici", "text": "Si definiscono composti ciclici quella classe di composti chimici caratterizzati dalla presenza di una o pi\u00f9 catene di atomi chiuse ad anello.\nStruttura.\nIn genere i composti ciclici hanno una struttura formata prevalentemente da atomi di carbonio, perch\u00e9 essi siano stabili dal punto di vista molecolare, devono essere formati da quattro o pi\u00f9 lati. La principale eccezione \u00e8 il pentazolo, formato da cinque atomi d'azoto e privo di atomi di carbonio. La stabilit\u00e0 della molecola \u00e8 anche determinata da che cosa \u00e8 legato agli atomi di carbonio facenti parte della catena.\nI gruppi con minor ingombro sterico favoriscono la forma ciclica, quelli con ingombro sterico maggiore tendono a stressare i legami della molecola e renderla pi\u00f9 facilmente reattiva e meno stabile. Vi possono anche essere composti ciclici formati da pi\u00f9 \"cicli\", cio\u00e8 pi\u00f9 anelli. Questo \u00e8 il caso, per esempio, delle basi azotate presenti nel DNA le quali sono classificate come composti eterociclici aromatici.\nIn genere i composti ciclici, al contrario delle apparenze, non hanno una struttura planare. L'atomo di carbonio, infatti, forma quattro legami con gli altri atomi intorno a lui e gli angoli di legame sono di circa 109\u00b0 come ci si aspetterebbe in una struttura tetraedrica generata dagli orbitali con ibridazione formula_1, quindi, per esempio la struttura del cicloesano \u00e8 tale che una parte degli atomi di carbonio siano orientati verso il basso ed una parte verso l'alto. Hanno invece struttura planare i composti ciclici aromatici come il benzene.\nCategorie.\nI composti ciclici possono essere distinti in base alle loro caratteristiche e riassunti in un numero limitato di categorie:\nEsempi.\nDi seguito vengono indicati alcuni composti ciclici:"}
{"id": "2623590", "revid": "36426", "url": "https://it.wikipedia.org/wiki?curid=2623590", "title": "Arco d'Augusto (Rimini)", "text": ""}
{"id": "2623592", "revid": "36426", "url": "https://it.wikipedia.org/wiki?curid=2623592", "title": "Arco d'Augusto (Aosta)", "text": ""}
{"id": "2623598", "revid": "486946", "url": "https://it.wikipedia.org/wiki?curid=2623598", "title": "SSPA", "text": ""}
{"id": "2623604", "revid": "1543377", "url": "https://it.wikipedia.org/wiki?curid=2623604", "title": "Santa Rosa de Viterbo (Colombia)", "text": "Santa Rosa de Viterbo \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Alejandro de Villamil y Casadiego nel 1690."}
{"id": "2623605", "revid": "1262318", "url": "https://it.wikipedia.org/wiki?curid=2623605", "title": "Giovan Battista Contini", "text": "Figlio dell'architetto Francesco Contini e allievo di Gian Lorenzo Bernini, fu personalit\u00e0 poliedrica ed oper\u00f2 nel campo dell'architettura civile, di quella religiosa, dell'urbanistica, del teatro e dell'ingegneria idraulica. Fu membro dell'Accademia nazionale di San Luca, collaboratore di Carlo Fontana e maestro di Gabriele Valvassori.\nBiografia.\nFiglio dell'architetto romano di scuola borrominana Francesco Contini e di Agata Baronio di Arcangelo, fu allievo del padre e di Gian Lorenzo Bernini, cui rimase legato per tutta la vita. Con lui realizz\u00f2 il sepolcro di Alessandro VII.\nInizialmente lavor\u00f2 a Roma, per poi ricevere commissioni da varie citt\u00e0 dello Stato Pontificio e del Regno di Napoli. Divenne celebre come progettista delle decorazioni di cappelle nobiliari e fu l'autore di numerosi allestimenti festivi e catafalchi per commemorazioni funebri. Una delle sue prime opere fu la cappella Marcaccioni nella romana Santa Maria del Suffragio (1674). Pi\u00f9 rilevante furono tuttavia la cappella di Santa Caterina realizzata per gli Elci nella basilica di Santa Sabina \u2014 in cui l'architetto rende al meglio gli effetti della luce e della policromia degli stucchi \u2014 e quella di San Pietro d'Alcantara realizzata per i De Angelis nella basilica di Santa Maria in Aracoeli.\nAlla morte del Bernini, nel 1680, gli successe come architetto della Camera apostolica e dell'Acqua Vergine. Nel 1683 divenne principe dell'Accademia nazionale di San Luca, dove fu tuttavia poco attivo; in questo periodo realizz\u00f2 il progetto per il campanile della cattedrale di Saragozza. Successe inoltre a Francesco Borromini nella fabbrica della chiesa di Sant'Ivo alla Sapienza dove realizz\u00f2 l'altare. Nel 1686 si rec\u00f2 da Montecassino a Catania, dove fu approvato il suo progetto della nuova chiesa del monastero di San Nicol\u00f2 l'Arena e di tutta quest\u2019abbazia cassinese danneggiata dall\u2019eruzione dell'Etna del 1669 \u2014 progetto che nel 1704, dopo la distruzione degli edifici preesistenti causata dal terremoto del Val di Noto del 1693, modific\u00f2 ancora in parte. Nel 1689 gli fu commissionata la chiesa e il convento dei Filippini a Macerata; il primo progetto non ricevette l'approvazione dell'ordine cosicch\u00e9 Contini ne produsse un altro \u2014 a pianta ovale trasversale, di chiara derivazione berniniana \u2014 nel 1705 che venne poi realizzato dopo la sua morte, nel 1732. Sempre a Macerata, realizz\u00f2 il Palazzo Buonaccorsi. Dal 1689 al 1704 collabor\u00f2 inoltre con Carlo Fontana con il quale progett\u00f2 anche la sistemazione dei giardini del cortile del Belvedere a Roma. Nello stesso periodo costru\u00ec il Palazzo della Badia a Monterosi e la chiesa di San Domenico a Ravenna.\nDopo il terremoto dell'Aquila del 1703, al culmine della sua carriera, venne chiamato per il restauro della basilica di San Bernardino ma il suo progetto \u2014 che prevedeva un'ardita struttura a prisma ottagonale alzata a tutta l'altezza del tamburo, gi\u00e0 disegnata per la chiesa di Sant'Agostino, realizzata a partire dal 1720 sempre all'Aquila \u2014 non ricevette approvazione. Il Contini comunque supervision\u00f2 i lavori di rifacimento della basilica insieme a Filippo Barigioni e Sebastiano Cipriani. In questo periodo realizz\u00f2 a Roma la chiesa delle Santissime Stimmate di San Francesco con gli angoli concavi che anticipano lo stile di Filippo Juvarra ed i cui lavori inizieranno solamente nel 1714. Progett\u00f2 poi, su commissione del marchese Marescotti, la nuova chiesa di Santa Maria della Presentazione a Vignanello, realizzata tra il 1719 ed il 1723. Sulla stessa piazza, realizz\u00f2 il Palazzo Marescotti, la sua ultima opera.\nIl Contini fu inoltre autore di scenografie e spazi per il teatro; nel 1712 allest\u00ec per il principe Francesco Maria Marescotti Ruspoli il teatro dell'Arcadia e numerose altre opere. Fu inoltre attivo nel campo dell'ingegneria idraulica e, tra il 1690 ed il 1693 venne chiamato a fronteggiare le inondazioni del Po nella pianura Padana.\nMor\u00ec il 16 ottobre 1723 a Roma venendo sepolto nella cappella di famiglia nella chiesa Nuova."}
{"id": "2623608", "revid": "287204", "url": "https://it.wikipedia.org/wiki?curid=2623608", "title": "Jacopo Donadei", "text": "Biografia.\nNato a Roio, Donadei divenne canonico della cattedrale dell'Aquila a 19 anni. Nel 1376 fu nominato vicario della diocesi di Ascoli Piceno, citt\u00e0 in cui fu anche arcidiacono della cattedrale di Sant'Emidio.\nDurante lo scisma d'Occidente, il 31 agosto 1391 fu eletto vescovo dell'Aquila, sostenuto dalla famiglia aquilana dei Camponeschi, dal re titolare di Napoli Luigi II d'Angi\u00f2 e dall'antipapa Clemente VII, in opposizione a Ludovico Teodonari, nominato invece da papa Bonifacio IX. Il 3 maggio 1395, per\u00f2, Donadei si rec\u00f2 a Roma per riconoscere come sommo pontefice Bonifacio IX, rinnegando quindi l'affiliazione al nuovo antipapa Benedetto XIII. Rimase quindi presso la Curia Romana per diversi anni, venendo nominato cappellano del papa e uditore del Sacro Palazzo.\nL'11 luglio 1400 Bonifacio IX lo nomin\u00f2 nuovamente vescovo dell'Aquila, ma prese possesso della cattedra solamente il 24 gennaio 1401. Tornato nella diocesi, si occup\u00f2 della riorganizzazione e del ripristino dell'ordine, dopo le lotte intestine alla Chiesa. Nel 1412, tuttavia, fu costretto dal re ad appoggiare l'antipapa Giovanni XXIII insieme a tutta la citt\u00e0. Nel 1415 dovette abbandonare la citt\u00e0, minacciato dai Camponeschi, e si rifugi\u00f2 a Celano; tuttavia torn\u00f2 poco dopo nella sua sede episcopale, per un rappacificamento dei rapporti con la potente famiglia. Nel 1424 ottenne da papa Martino V l'ampliamento della propria diocesi a danno di quella di Valva, per il valore dimostrato dalla citt\u00e0 durante la guerra dell'Aquila contro Braccio da Montone; tuttavia, per l'opposizione dell'altra diocesi, il passaggio di territori avvenne solamente nel 1429. Mor\u00ec all'Aquila nel 1431 e fu seppellito nella cattedrale, inizi\u00f2 un sepolcro da lui stesso fatto costruire.\nI Diari.\nDal 1407 fino al 1414, Donadei annot\u00f2 in latino medievale gli avvenimenti civili ed ecclesiastici che gli parvero importanti, dando vita a un memoriale a cui diede il nome di \"Diario\". Con questo scritto privato, che venne pubblicato solo nel XVIII secolo, Donadei si inser\u00ec nella tradizione storiografica delle cronache aquilane, un importante filone letterario della tradizione civica della sua citt\u00e0.\nLa pubblicazione della cronaca del Donadei fu dovuta all'opera di monsignor Anton Ludovico Antinori, che invi\u00f2 a Roma il manoscritto, nelle mani del suo corrispondente Giovanni Cristofano Amaduzzi, perch\u00e9 ne curasse l'edizione. Nonostante la morte dell'Antinori avvenuta nel frattempo, l'Amaduzzi, seppur con ritardo, lo mand\u00f2 in stampa in ottavo nel 1783, facendolo precedere dalla premessa e dalle notizie biografiche di mano dell'Antinori, inserendolo nel IV volume del suo \"Anecdota litteraria ex mss. codicibus eruta\", voll. 4, apud G. Settarium, Romae, con il titolo di \"Jacobi Donadei Episcopi Aquilani Diaria rerum suis temporibus Aquilae et alibi gestarum, ab anno 1407 ad annum 1414\"."}
{"id": "2623609", "revid": "27514322", "url": "https://it.wikipedia.org/wiki?curid=2623609", "title": "Giacomo Donadei", "text": ""}
{"id": "2623616", "revid": "766079", "url": "https://it.wikipedia.org/wiki?curid=2623616", "title": "Battaglia di Towton", "text": "La battaglia di Towton si svolse il 29 marzo 1461 in un altopiano fra i villaggi di Towton e Saxton, nello Yorkshire (circa 19\u00a0km a sudovest di York e 3,2\u00a0km a sud di Tadcaster).\nLa battaglia fa parte della guerra delle due rose, combattuta fra il casato di York e quello di Lancaster per il controllo del trono d'Inghilterra. La battaglia si concluse in una vittoria decisiva per gli York; l'esercito dei Lancaster sub\u00ec gravi perdite e cess\u00f2 di esistere come forza effettivamente in combattimento.\nScenario.\nLa guerra delle due rose ebbe inizio intorno al 1455 fra i Lancaster, che appoggiavano il re Enrico VI d'Inghilterra e gli York, che appoggiavano invece Riccardo Plantageneto. \nNel 1460 la guerra s'intensific\u00f2 e si verificarono numerosi scontri; nella battaglia di Northampton, un'armata dei Lancaster fu sconfitta ed Enrico VI venne catturato nel campo di battaglia. La conseguenza di ci\u00f2 fu il tentativo di Riccardo Plantageneto di salire al trono, sebbene i suoi sostenitori, gli York, non fossero del tutto pronti per questo passaggio di consegne; infatti, appoggiarono la stipulazione dell'Atto di Accordo, un patto secondo cui il figlio di Enrico VI veniva diseredato e Riccardo sarebbe divenuto re alla morte di Enrico. In risposta a ci\u00f2 Margherita d'Angi\u00f2, moglie di Enrico VI e regina, riun\u00ec nell'Inghilterra settentrionale un'armata costituita dagli oppositori degli York; a loro volta, i sostenitori di Riccardo Plantageneto condussero un esercito a nord, ma furono sconfitti nella battaglia di Wakefield.\nA seguito di tale sconfitta, l'esercito di Margherita d'Angi\u00f2 si diresse a sud, sconfiggendo nella Seconda Battaglia di St Albans gli York, condotti da Richard Neville, XVI conte di Warwick. Neville aveva condotto nel campo di battaglia lo stesso Enrico Vi, ancora prigioniero, il quale fu tuttavia liberato dai Lancaster.\nCon la liberazione di Enrico e la sconfitta degli York a St Albans, per i Lancaster si concretizz\u00f2 l'opportunit\u00e0 di entrare a Londra; tuttavia, l'ostilit\u00e0 della cittadinanza e del sindaco all'ingresso delle truppe Lancaster in citt\u00e0 obbligarono Margherita d'Angi\u00f2 a intraprendere delle negoziazioni, nel mentre delle quali il primogenito di Edoardo, conte di March, sconfiggeva un'armata dei Lancaster nella battaglia di Mortimer's Cross, presso il confine con il Galles, riunitosi con le truppe superstiti di Richard Neville. \nVenuta a conoscenza di ci\u00f2, Margherita d'Angi\u00f2 ritir\u00f2 le truppe verso nord.\nNeville proclam\u00f2 il conte Edoardo re e il 4 marzo ebbe luogo a Londra la sua incoronazione. Il giorno seguente, Edoardo stesso decise di condurre l'iniziativa militare, guidando l'esercito verso nord contro le truppe dei Lancaster.\nPreludio alla battaglia.\nL'esercito di Edoardo si mosse verso nord, da Londra a St Albans, in tre distaccamenti sotto il conte di Warwick, lo zio del conte di Warwick Lord Fauconberg, ed Edoardo stesso. Warwick e Fauconberg raggiunsero St Albans l'11 marzo 1461. Warwick si mosse poi verso nordovest verso Coventry e Lichfield, mentre Fauconberg si diresse a nordest verso Royston e Cambridge, e poi verso Peterborough, Stamford, Grantham e infine Nottingham, che fu raggiunta il 22 marzo. Edward arriv\u00f2 a St Albans il 12 o il 13 marzo e segu\u00ec il medesimo percorso di Fauconberg.\nBattaglia di Ferrybridge.\nSul finire di marzo, alcuni esploratori dell'esercito degli York, condotto da John Radcliffe, vennero a conoscenza del fatto che un'armata dei Lancaster aveva occupato Ferrybridge, nelle vicinanze del quale un ponte congiungeva le due sponte del fiume Aire. L'esercito dei Lancaster aveva oltrepassato questo ponte verso nord lungo la Old London Road e aveva apparentemente distrutto - o forse solo danneggiato - il ponte, in modo tale da impedirne l'uso agli York.\nIl 28 marzo i Lancaster, guidati da John Neville e Lord Clifford, con presumibilmente non pi\u00f9 di 500 uomini, attaccarono alcune truppe degli York stabilitesi a Ferrybridge, prendendole di sorpresa e sconfiggendole. Anche il generale degli York, Fitzwater, fu colto di sorpresa e assassinato.\nSi presume che Warwick stesso abbia comunicato la notizia della sconfitta a Edoardo, probabilmente mentre egli si trovava a Nottingham, e che perci\u00f2 egli abbia organizzato immediatamente il contrattacco.\nQuando Edoardo arriv\u00f2 con la maggior parte delle truppe, non fu comunque in grado di riappropriarsi della postazione, a dispetto di una dura battaglia combattuta da mezzogiorno alle 18:00. Si pensa che siano caduti attorno ai 3 000 uomini, che lo stesso Edoardo abbia combattuto appiedato e che Warwick sia stato lievemente ferito. \nGli York erano sul punto di imporsi sui Lancaster e spingerli a ritirarsi, quando il distaccamento di Fauconberg guad\u00f2 il fiume Aire (nei pressi di Ferrybridge) a Castleford.\nInseguimento verso Dinting Dale.\nVenuto a conoscenza del fatto che l'armata degli York aveva sconfitto l'avamposto dei Lancaster nei pressi del vicino ponte di Ferrybridge, Clifford si ritir\u00f2 sulla Old London Road verso Sherburn-in-Elmet e Towton. Non appena intrapresero la propria ritirata, gli uomini di Clifford vennero inseguiti dalla cavalleria di Fauconberg, che li raggiunse in una valle (Dintingdale), 2,5 miglia a sud di Towton. Clifford stesso venne ucciso, si crede a causa di una freccia conficcataglisi in gola (sebbene il suo cadavere non sia mai stato identificato, poich\u00e9 gli uomini dell'armata degli York ne smembrarono il cadavere per vendetta).\nLa battaglia.\nIl 29 marzo l'armata degli York si spinse avanti, oltre Ferrybridge. Il clima era poco favorevole, dati i venti freddi che spiravano e le folate di neve.\nEdoardo guidava il centro dell'armata di York, Warwick la parte sinistra e Fauconberg la destra. Un ulteriore contingente proveniente dalle contee orientali e guidato dal duca di Norfolk era in procinto di giungere presso il campo di battaglia.\nL'esercito dei Lancaster occup\u00f2 un altopiano col fianco destro occupato da un ruscello, il Cock Beck. L'armata era guidata dal duca di Somerset, che guidava il centro delle truppe, mentre il conte di Northumberland conduceva la destra e il duca di Exeter la sinistra.\nSebbene i Lancaster occupassero una postazione vantaggiosa, con buoni spazi d'azione per gli arcieri e con gli York costretti ad avanzare risalendo l'altopiano per poterli attaccare, erano messi in difficolt\u00e0 dalle pessime condizioni meteorologiche. Gli arcieri degli York avevano il vento alle proprie spalle e perci\u00f2 erano avvantaggiati rispetto a quelli dei Lancaster, che erano inoltre impediti ad attaccare dalla neve che pioveva in loro direzione.\nDiverse compagnie degli arcieri degli York fallirono il tiro contro le schiere dei Lancaster e furono costrette a indietreggiare a seguito del contrattacco degli arcieri nemici.\nIn molte posizioni gli uomini dei Lancaster avanzarono per cercare d'ingaggiare combattimenti corpo a corpo, onde evitare di continuare a subire il continuo tiro degli arcieri nemici; tuttavia, tale manovra li costrinse ad abbandonare la posizione sopraelevata e il vantaggio del terreno.\nUna volta iniziato lo scontro a stretto ingaggio, la battaglia si rivelo pi\u00f9 intensa. Diverse volte fu necessario interrompere i combattimenti per liberare il campo dai cadaveri dei caduti. Lo scontro and\u00f2 avanti per diverse ore, senza che nessuna delle due fazioni riuscisse a ottenere un vantaggio concreto, finch\u00e9 nel primo pomeriggio non giunse il contingente di Nortfolk e a rinforzare le file degli York. \nI soldati Lancaster rimasti erano in svantaggio numerico e abbattuti, cos\u00ec inizi\u00f2 la rotta; alcuni di loro tentarono di fuggire a nord, verso Tadcaster, ma la maggior parte di loro fu costretta a ripiegare sulla propria destra, verso il Cock Beck.\nLa ritirata.\nSi suppone che siano caduti uomini sia nella rotta sia sul campo di battaglia. Una delle possibili ragioni per cui cos\u00ec tanti siano caduti \u00e8 forse data dal fatto che entrambi gli schieramenti siano stati costretti a un duro scontro corpo a corpo. Inoltre molti dei ponti sui fiumi confinanti crollarono sotto il peso degli uomini in armi, molti dei quali precipitarono in acqua. Perci\u00f2 alcuni annegarono, e altri furono poi raggiunti dagli inseguitori, e massacrati. \nMolti dei Lancaster in fuga che avevano gettato via le armi e gli elmi per fuggire pi\u00f9 agevolmente furono facilmente raggiunti e massacrati sia dalla cavalleria sia dalla fanteria degli York.\nLa ritirata dur\u00f2 tutta la notte e termin\u00f2 nella mattinata seguente, quando i rimanenti fuggitivi dei Lancaster furono infine intercettati dagli York. Margherita d'Angi\u00f2, Enrico e Somerset si ritirarono a nord, verso la Scozia, mentre i Lord Lancaster che non erano stati uccisi o espatriati furono costretti a firmare la pace con Edoardo IV.\nGiudizio storiografico.\nLa battaglia di Towton \u00e8 considerata una delle pi\u00f9 grandi battaglie della storia inglese. Si \u00e8 stimato che fra i 50 000 e gli 80 000 soldati abbiano preso parte allo scontro, compresi 28 Lord (circa la met\u00e0 della nobilt\u00e0 dell'epoca), soprattutto dei Lancaster. Generalmente, si attribuiscono circa 42 000 uomini ai Lancaster e 36 000 agli York, e, a dispetto delle differenti stime, sono tutte concordi nell'attribuire il maggior numero di uomini ai Lancaster. \nCirca le perdite subite da entrambe le parti, anche ci\u00f2 \u00e8 materia di disputa fra gli studiosi ed \u00e8 difficile attribuire numeri certi a entrambe le parti; in ogni caso, alcune stime parlano di un numero di circa 28 000 caduti."}
{"id": "2623637", "revid": "1543377", "url": "https://it.wikipedia.org/wiki?curid=2623637", "title": "Santa Sof\u00eda (Colombia)", "text": "Santa Sof\u00eda \u00e8 un comune della Colombia facente parte del dipartimento di Boyac\u00e1.\nIl centro abitato venne fondato dai colonizzatori spagnoli su iniziativa del vicer\u00e9 Amar y Borb\u00f3n."}
{"id": "2623639", "revid": "1363894", "url": "https://it.wikipedia.org/wiki?curid=2623639", "title": "Comitato Olimpico degli Stati Uniti", "text": "Il Comitato Olimpico degli Stati Uniti (United States Olympic Committee, o USOC, in inglese) \u00e8 un'organizzazione sportiva statunitense, nata nel 1894 a Colorado Springs, Stati Uniti.\nRappresenta questa nazione presso il Comitato Olimpico Internazionale (CIO) dal 1894 (insieme al Comitato Nazionale Olimpico e Sportivo Francese, \u00e8 l'associazione sportiva olimpica pi\u00f9 antica) e ha lo scopo di curare l'organizzazione e il potenziamento dello sport negli Stati Uniti e, in particolare, la preparazione degli atleti statunitensi, per consentire loro la partecipazione ai Giochi olimpici. Il USOC \u00e8 inoltre membro dell'Organizzazione Sportiva Panamericana. L'attuale presidente del comitato \u00e8 Lawrence F. Prosbt III.\nStoria.\nNel 1894, anno in cui venne fondato il CIO, due membri costituenti statunitensi, James E. Sullivan e William Milligan Sloane, formarono un comitato, che aveva lo scopo di organizzare la partecipazione degli atleti statunitensi ai Giochi della I Olimpiade, che si tennero nel 1896, in Atene, Grecia.\nIl comitato oper\u00f2 sotto diversi nomi, fino al 1961, quando assunse la denominazione attuale e, successivamente, aiut\u00f2 i partecipanti statunitensi ai Giochi Paralimpici nelle strutture e negli allenamenti. Il 21-22 aprile 1979, l'USOC organizz\u00f2 un'asta di beneficenza chiamata Olympa-Thon '79 sull'NBC, canale che avrebbe dovuto trasmettere i Giochi della XXII Olimpiade nel 1980; a questa manifestazione parteciparono Dean Martin e Jerry Lewis, cos\u00ec come O.J. Simpson e altri atleti olimpici. Gli Stati Uniti, in seguito, boicottarono le Olimpiadi di Mosca, a causa dell'invasione sovietica dell'Afghanistan e, dunque, la NBC non trasmise le immagini dell'evento olimpico. Il USOC non ha pi\u00f9 tenuto un cos\u00ec grande evento di raccolta fondi da allora."}
{"id": "2623643", "revid": "15756", "url": "https://it.wikipedia.org/wiki?curid=2623643", "title": "Sound of Music", "text": "Sound of Music \u00e8 il secondo album dei The Adicts, gruppo punk inglese, pubblicato nel 1982 da Razor Records. Il disco mostra un miglioramento della band, che propone testi pi\u00f9 elaborati e una maturit\u00e0 musicale accresciuta rispetto al debutto \"Songs of Praise\".\nL'album \u00e8 stato ristampato pi\u00f9 volte, in due casi con le cover di \"You'll Never Walk Alone\" e \"I Wanna Be Sedated\"."}
{"id": "2623661", "revid": "610351", "url": "https://it.wikipedia.org/wiki?curid=2623661", "title": "Campionati italiani estivi di nuoto 1990", "text": "I Campionati italiani estivi di nuoto 1990 si sono svolti a San Donato Milanese, nella piscina della SNAM tra il 1\u00ba agosto e il 4 agosto 1990."}
{"id": "2623663", "revid": "1543377", "url": "https://it.wikipedia.org/wiki?curid=2623663", "title": "WikiReader", "text": "WikiReader \u00e8 un progetto nato per proporre un dispositivo mobile (ebook reader) che permetta la consultazione di una versione \"offline\" in modalit\u00e0 solamente testuale di speciali ebook, in special modo enciclopedie. Nella prima versione del prodotto \u00e8 implementato un lettore delle voci di Wikipedia. Il progetto \u00e8 patrocinato da Openmoko Inc., ed \u00e8 stato pubblicato il relativo codice sorgente.\nIl progetto ha avuto un inizio di realizzazione con la disponibilit\u00e0 di un lettore portatile \"offline\" (per ora solo per Wikipedia in inglese) nell'ottobre 2009. Gli aggiornamenti potranno essere ricevuti per posta, su scheda microSD, a un costo annuo forfettario e saranno inoltre liberamente scaricabili sul sito web del WikiReader (per chi dispone di una connessione a banda larga).\nIl modello di Openmoko \u00e8 dotato di uno schermo tattile monocromo, con il quale si utilizza una tastiera virtuale per digitare le ricerche. Lo schermo non \u00e8 retroilluminato, per ridurre i consumi, in modo che due batterie AAA possano alimentare il dispositivo per mesi. Lo schermo \u00e8 in vetro temperato resistente ai graffi e uno chassis in plastica resistente. \u00c8 stato disegnato da Thomas Meyerhoffer (ex dipendente di Apple).\nDiversamente dall'edizione online di Wikipedia, il dispositivo prevede il filtro famiglia (\"parental control\") per la protezione dei contenuti destinati ai bambini, in quanto il prodotto \u00e8 stato specialmente indirizzato al mondo giovanile e scolastico, in particolar modo per i paesi in via di sviluppo, ma n\u00e9 OpenMoko, n\u00e9 Amazon, incaricata della commercializzazione, sono riusciti a trovare un valido modo di rendere il prezzo del prodotto compatibile con il livello economico di molti mercati di destinazione."}
{"id": "2623664", "revid": "1543377", "url": "https://it.wikipedia.org/wiki?curid=2623664", "title": "Sativanorte", "text": "Sativanorte \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Josepha de Casta\u00f1o nel 1633, mentre l'istituzione del comune \u00e8 del 15 marzo 1934."}
{"id": "2623667", "revid": "287204", "url": "https://it.wikipedia.org/wiki?curid=2623667", "title": "VdB 30", "text": "vdB 30 \u00e8 una nebulosa a riflessione, visibile nella costellazione della Giraffa.\nSi tratta di una nube di gas molto estesa e difficilmente osservabile a causa della bassa quantit\u00e0 di luce che riflette e della sua relativamente bassa temperatura; appare circondare la stella , una supergigante blu di magnitudine apparente 4,26 e una classe spettrale O9Ia. La nube si estende per circa 29\u00a0parsec ed \u00e8 composta da polveri fredde, che emettono radiazione infrarossa a causa del debole riscaldamento ricevuto dalla supergigante, le cui emissioni, a causa della sua temperatura superficiale pari a 30.000\u00a0kelvin, sono soprattutto nell'ultravioletto. La nebulosa possiede una forma ad anello, impressa dal forte vento stellare della supergigante, che \u00e8 anche responsabile della creazione di una bolla nel mezzo interstellare circostante, facendo cos\u00ec disperdere la nube stessa. La distanza \u00e8 stimata sugli oltre 6900 anni luce."}
{"id": "2623669", "revid": "27514737", "url": "https://it.wikipedia.org/wiki?curid=2623669", "title": "Iacopo Donadei", "text": ""}
{"id": "2623670", "revid": "767487", "url": "https://it.wikipedia.org/wiki?curid=2623670", "title": "Barnes &amp; Barnes", "text": "I Barnes &amp; Barnes, nomi d'arte dei due componenti fratelli gemelli (per finta) Art Barnes (Bill Mumy) e Artie Barnes (Robert Haimer), sono un duo musicale di musica rock demenziale proveniente da \"Lumania\", una mitologica civilt\u00e0 (simile a Lemuria o Atlantide). Molte delle loro canzoni sono di genere rock demenziale o pop con pesanti elementi comici un po' macabri.\nSono soprattutto conosciuti per la loro canzone \"Fish Heads\".\nStoria.\nBill Mumy e Robert Haimer erano due amici d'infanzia che, occasionalmente, si erano esibiti con i loro strumenti musicali. Dopo la fine del ruolo in TV di Mumy nella serie \"Lost in Space\", i due decisero di fare dei brevi cortometraggi usando la tecnica dello stop motion. I due cominciarono a chiamarli \"Art\", in un riferimento scherzoso a quei film.\nNel 1970 formarono la band Barnes &amp; Barnes. Il cognome \"Barnes\" era un riferimento a uno sketch di Bill Cosby chiamato \"Revenge\", nella quale un personaggio chiamato \"Junior Barnes\" tira una palla di neve a Cosby. Originariamente sia Mumy che Haimer furono chiamati \"Art Barnes\", ma poi Haimer, nel 1979 decise di farsi chiamare \"Artie\" per non fare confusione.\nLa loro prima performance fu al \"The Dr. Demento Show\" nel 1978 con le canzoni \"Boogie Woogie Amputee\" e \"Fish Heads\". Quest'ultima registrazione fu pubblicata come singolo nel 1979 e rimane la loro canzone pi\u00f9 conosciuta, e la pi\u00f9 richiesta al \"The Dr. Demento Show\".\nNel 1978 Damaskas e Barnes &amp; Barnes registrarono la canzone \"A Day in the Life of Green Acres\", parodia della canzone \"A Day in the Life\" dei The Beatles, con i versi della sigla dello show televisivo \"Green Acres\". \u00c8 stata ispirata dal simile intreccio fatto da Little Roger and the Goosebumps con \"Starway to Heaven\" e con la sigla di \"Gilligan's Island\".\nL'attore Bill Paxton apparve nei video di \"Fish Heads\" e \"Soak It Up\".\nNel 2005, Barnes &amp; Barnes furono aggiunti alla Comedy Music Hall of Fame.\nNel 2009 pubblicarono il loro, per ora, ultimo album \"Opbopachop\"\nProduzione.\nI Barnes &amp; Barnes hanno prodotto due album per Wild Man Fischer e un album per Crispin Glover."}
{"id": "2623675", "revid": "1543377", "url": "https://it.wikipedia.org/wiki?curid=2623675", "title": "Sativasur", "text": "Sativasur \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Hernan Perez de Quesada nel 1543, mentre l'istituzione del comune \u00e8 del 23 gennaio 1976."}
{"id": "2623677", "revid": "74801", "url": "https://it.wikipedia.org/wiki?curid=2623677", "title": "High Point (Carolina del Nord)", "text": "High Point \u00e8 una citt\u00e0 degli Stati Uniti d'America, divisa tra le contee di Guilford, Davidson, Randolph e Forsyth, nello Stato della Carolina del Nord.\nLa popolazione era di abitanti nel censimento del 2009."}
{"id": "2623684", "revid": "599013", "url": "https://it.wikipedia.org/wiki?curid=2623684", "title": "Edoardo Rabezzana", "text": "Ha militato nei massimi campionati nazionali per oltre un decennio, ritirandosi alla fine della stagione 2008-2009.\nCarriera.\nEdoardo inizia la sua carriera nel 1992 nella squadra della sua citt\u00e0, Asti, con la quale esordisce, nel 1994 e per solo un anno, nel secondo campionato nazionale, la Serie A2. La prima esperienza in Serie A1 \u00e8 datata 1997, quando viene acquistato da Montichiari. Negli anni seguenti cambia spesso casacca, passando pi\u00f9 volte dalla Serie A2 alla B1, e viceversa.\nNel 2002 viene ingaggiato dalla Trentino Volley, squadra di Serie A1. In Trentino \u00e8 rimasto 3 anni, come riserva al pi\u00f9 esperto palleggiatore Paolo Tofoli. Nel 2005 si trasferisce a Piacenza, e in maglia Copra Berni conquista l'unico trofeo internazionale della sua carriera, la Top Teams Cup. L'ultima avventura nella massima serie \u00e8 in Piemonte, a Cuneo.\nGli ultimi due anni della sua carriera lo vedono militare nel Volley Cavriago, aiutando la squadra nella risalita dalla serie B1 alla A2."}
{"id": "2623691", "revid": "6923", "url": "https://it.wikipedia.org/wiki?curid=2623691", "title": "Rainhill Trials", "text": "I Rainhill Trials furono un'importante competizione nei primi anni delle locomotive a vapore, svoltasi nel 1829 a Rainhill nel Merseyside, all'epoca nel Lancashire (tra Liverpool e Manchester).\nIl contesto storico.\nQuando la tratta di competenza tra Liverpool e Manchester si avvicinava al completamento, i direttori delle ferrovie dovevano scegliere il tipo di locomotive che avrebbero trainato i vagoni. Fu cos\u00ec che attraverso i Rainhill Trials si poterono vedere le locomotive in azione. Al vincitore spettarono 500 sterline. Come giudici furono scelte alcune figure di spicco di questo settore: John Kennedy, John Urpeth Rastrick, e Nicholas Wood.\nAlla competizione presero parte 5 locomotive:\nTra tutte, l'unica che complet\u00f2 la gara secondo il regolamento fu la Rocket.\nNel 1980 i Rainhill Trials vennero rievocati in occasione del 150\u00ba anniversario."}
{"id": "2623701", "revid": "474175", "url": "https://it.wikipedia.org/wiki?curid=2623701", "title": "Pedro de Mendoza", "text": "Biografia.\nGiovent\u00f9.\nPedro de Mendoza proveniva da una famiglia nobile della citt\u00e0 andalusa di Guadix, nella provincia di Granada, ben vista da re Carlo V. Nel 1524 fu nominato cavaliere dell'Ordine Militare di Alc\u00e1ntara, ed in seguito di quello di Santiago.\nNel 1529 si offr\u00ec di esplorare il Sudamerica a proprie spese stabilendovi delle colonie. Grazie agli sforzi della madre, Mar\u00eda de Mendoza, nel 1534 la sua offerta fu accettata: fu nominato \"adelantado\" governatore, capitano generale e capo della giustizia della Nuova Andalusia. Questi diritti gli garantirono l'autorit\u00e0 su tutta la terra che avrebbe conquistato, fino a 200 leghe dal confine meridionale di Nuova Toledo. Nonostante si misurasse lungo la costa del Pacifico, si \u00e8 subito capito che i suoi sforzi sarebbero stati diretti verso il R\u00edo de la Plata e l'oceano Atlantico. L'imperatore assegn\u00f2 a Mendoza 2000 uomini e 13 navi a condizione che entro due anni Mendoza avrebbe trasportato 1000 coloni, costruito strade nell'entroterra ed eretto tre fortezze. Avrebbe ricevuto met\u00e0 del tesoro dei capi uccisi e nove decimi del riscatto. Il titolo di governatore era anche, teoricamente, ereditario. \nQuello stesso anno part\u00ec con una flotta considerevole, ma una terribile tempesta lo colp\u00ec al largo delle coste del Brasile. Qui venne ucciso il tenente Juan de Osario, secondo alcune autorit\u00e0 per ordine dei Mendoza che lo sospettava di slealt\u00e0. Mendoza salp\u00f2 da R\u00edo de la Plata nel 1535 e fond\u00f2 Buenos Aires il 2 febbraio 1536.\nNonostante si dice che Mendoza sia il fondatore di Rio de la Plata (e di Buenos Aires), non era veramente a capo della spedizione, debilitato da un grave caso di sifilide. Pass\u00f2 met\u00e0 del tempo malato a letto, ma partecip\u00f2 per quanto possibile alla spedizione. In questo periodo non ci sono state sul R\u00edo de la Plata campagne militari degne di nota, ed il solo cronista presente era un soldato tedesco di nome Ulrich Schmidl (Ulderico o Ulrico Schmidl). Schmidt giunse sul R\u00edo de la Plata con Don Pedro, e vi rimase per diciotto anni combattendo quasi ogni battaglia. I suoi racconti sulla storia antica della regione del R\u00edo de la Plata sono la pi\u00f9 importante fonte storica su quel periodo.\nCombattimenti con i nativi per il Rio de la Plata.\nSul R\u00edo de la Plata gli spagnoli incontrarono un gruppo di circa 3000 nativi, sparsi su tutta l'area che circondava quella che oggi \u00e8 nota come Querand\u00eds, i quali divisero con loro il cibo, per quanto scarso. Dopo poco tempo gli spagnoli davano questa ospitalit\u00e0 per scontata e, come risultato, i Querand\u00eds chiusero le relazioni con l'uomo bianco spostandosi lontano dall'insediamento spagnolo. Arrabbiato per questa ostilit\u00e0, Mendoza mand\u00f2 il fratello con altri soldati contro gli indigeni. \nCentinaia di indiani furono uccisi, ma la stessa sorte tocc\u00f2 al fratello di Mendoza e ad altri 30 suoi uomini, oltre che a molti cavalli, nel corso della battaglia del fiume Luj\u00e1n. I nativi furono scacciati dopo questo sanguinoso scontro, e le loro provviste requisite, ma la battaglia cost\u00f2 molto anche agli spagnoli.\nProblemi legati alla colonizzazione.\nLa citt\u00e0 dei coloni fu circondata da un muro spesso un metro fatto di fango. Ogni volta che pioveva andava rimodellato. Oltre a questo muro deteriorabile, i coloni dovevano fronteggiare un altro problema, la carestia. Il cibo divenne scarso, e gli abitanti locali iniziarono a mangiare topi, serpenti, lucertole, scarpe, e perfino i corpi di coloro che morivano.\nInoltre si andava formando una nuova coalizione di indigeni. Questo gruppo attacc\u00f2 continuamente la citt\u00e0, lasciandola quasi completamente bruciata e rasa al suolo. Ancora sofferente di sifilide, Mendoza nomin\u00f2 Juan de Ayolas suo successore come capitano generale.\nAyolas affront\u00f2 il problema risalendo il fiume Paran\u00e1 con buona parte dei sopravvissuti. Sconfissero i Guaran\u00ed, firmando con loro un trattato di pace, per poi fondare la citt\u00e0 di Asunci\u00f3n nel 1537.\nIl ritorno a casa.\nMentre tutti proseguivano, Mendoza, senza pi\u00f9 cariche e gravemente malato, si imbarc\u00f2 per la Spagna nel 1537, morendo durante il viaggio di ritorno. Promise di mandare aiuti agli uomini che aveva lasciato a Buenos Aires. Nonostante avesse chiesto alla corona spagnola pi\u00f9 uomini e provvigioni per salvare la citt\u00e0, l'aiuto inviato non fu sufficiente.\nNel 1541 i coloni abbandonarono Buenos Aires spostandosi ad Asunci\u00f3n. Domingo Martinez de Irala fu eletto terzo governatore. Con Buenos Aires in rovina, Asunci\u00f3n divenne la base per la riconquista dell'Argentina."}
{"id": "2623703", "revid": "216401", "url": "https://it.wikipedia.org/wiki?curid=2623703", "title": "UCI Women's Road World Cup 2009", "text": ""}
{"id": "2623707", "revid": "19933", "url": "https://it.wikipedia.org/wiki?curid=2623707", "title": "Pedro de Mendoza y Luj\u00e1n", "text": ""}
{"id": "2623708", "revid": "287204", "url": "https://it.wikipedia.org/wiki?curid=2623708", "title": "Pedro de Mendoza y Lujan", "text": ""}
{"id": "2623710", "revid": "340520", "url": "https://it.wikipedia.org/wiki?curid=2623710", "title": "Mambo (musica)", "text": "Il mambo \u00e8 un genere musicale nato a Cuba.\nLa storia.\nLa storia del mambo comincia nel 1938, quando fu presentata una canzone ballabile intitolata \"Mambo\" scritta da Orestes e Cachao. Nel corso degli anni alla musica fu associata una tipica danza, tuttora in voga soprattutto all'Avana, Citt\u00e0 del Messico, New York city e nei corsi di ballo latino-americano, con alcune varianti rispetto all'originale.\nGli strumenti a percussione che lo caratterizzano sono le congas, il bong\u00f2, le maracas, le claves e la cabasa.\nNegli anni cinquanta e sessanta sono stati molti gli artisti e le orchestre ad essere protagonisti di questo genere musicale; in quel periodo la notoriet\u00e0 e il successo della maggior parte di loro sono per\u00f2 rimasti circoscritti ai paesi dell'America Latina, con l'eccezione di P\u00e9rez Prado, di Jos\u00e9 Curbelo (le canzoni \"La familia\" e \"La la la\") e di Xavier Cugat e sua moglie, la cantante statunitense Abbe Lane.\nEvoluzione dagli anni settanta.\nA partire dagli anni settanta un cocktail di ritmi caraibici, nato dall'incontro degli immigrati dell'America Latina a New York, ha dato vita alla salsa, un genere musicale ed un ballo in cui il mambo \u00e8 tra gli ingredienti fondamentali. Tra i principali rappresentanti del primo periodo: Tito Puente, Mongo Santamar\u00eda, Fania All Stars, Celia Cruz, Cheo Feliciano, Ray Barretto, Eddie Palmieri e molti altri.\nFilm.\nSono stati girati alcuni film ispirati al mambo, a volte limitatamente al titolo e ad alcune sequenze, altre addirittura come leitmotiv della intera pellicola. Nel primo caso va ricordato \"Mambo\", film del 1954 girato dal regista Robert Rossen. Nel cast: Silvana Mangano, Michael Rennie, Vittorio Gassman e Shelley Winters. Nel secondo \"Mambo Kings\", film del 1992 girato da Arne Glimcher con Armand Assante, Antonio Banderas, Cathy Moriarty, Maruschka Detmers."}
{"id": "2623714", "revid": "1452073", "url": "https://it.wikipedia.org/wiki?curid=2623714", "title": "Seletracetam", "text": "Il seletracetam \u00e8 un farmaco appartenente alla famiglia dei racetam. Attualmente viene utilizzato come anticonvulsivante. \nSebbene appartenga ai racetam, che comprende molecole utilizzate per l'attivit\u00e0 nootrope, il seletracetam non sembra tuttora dimostrare tali caratteristiche, poich\u00e9 non ne sono dimostrate le capacit\u00e0 di migliorare le facolt\u00e0 cognitive."}
{"id": "2623715", "revid": "38120", "url": "https://it.wikipedia.org/wiki?curid=2623715", "title": "Pedro de O\u00f1a", "text": "Viene considerato il primo poeta conosciuto nato in Cile, ed \u00e8 ricordato per il suo poema epico in versi intitolato \"Primera parte de Arauco domado\" (Prima parte della conquista di Arauco).\nBiografia.\nNato ad Angol, era figlio di un capitano militare, Gregorio de O\u00f1a, morto durante la conquista spagnola del Cile. Pedro de O\u00f1a crebbe in mezzo a questo conflitto, in una piccola stazione di posta situata nel territorio controllato in gran parte dagli indigeni.\nLa madre si rispos\u00f2 con un uomo influente, e questo permise a Pedro de O\u00f1a di studiare a Lima presso il Real Colegio de San Mart\u00edn e, in seguito, presso l'Universit\u00e0 di San Marcos. Ricevette la laurea dal vicer\u00e9 Garc\u00eda Hurtado de Mendoza, e nel 1596 consegu\u00ec il bachelor a Lima. Studi\u00f2 molti scrittori classici e barocchi, e svolse molti lavori in Per\u00f9.\nNel 1596 pubblic\u00f2 \"Arauco domado\". Questo poema epico, scritto in rima, lodava le gesta militari di Hurtado de Mendoza. Sembra che Hurtado de Mendoza, contrariato da come era apparso in \"La Araucana\" di Alonso de Ercilla, abbia commissionato una nuova opera, quella di De O\u00f1a. I suoi modelli di ispirazione erano L'Eneide di Virgilio e la stessa opera di Ercilla. Mentre Ercilla preferiva sottolineare il coraggio dei popoli indigeni, De O\u00f1a cantava il coraggio del suo mentore, Hurtado de Mendoza. L'\"Arauco domado\" \u00e8 un poema composto da 20 canti che contiene episodi drammatici, tra cui la battaglia del B\u00edo-B\u00edo, la ribellione di Quito contro gli esattori fiscali, e la vittoria navale del pirata Richarte Aquines (ovvero Richard Hawkins) su Don Beltr\u00e1n de Castro y de la Cueva. Altri canti fanno riferimento a sogni e profezie, mentre alcuni contengono pastorali ed elementi erotici, come ad esempio un passaggio riguardante Caupolic\u00e1n e Fresia che fanno il bagno in una fontana. In questo poema, De O\u00f1a descrive i Mapuche come selvaggi e terrificanti. Fornisce inoltre informazioni su loro riti e costumi, e su quelli di altri popoli nativi.\nQuando Hurtado de Mendoza part\u00ec per il Per\u00f9, i nemici del vicer\u00e9 decisero di stroncare la carriera di Pedro de O\u00f1a bandendo l'\"Arauco domado\" e denunciando lo scrittore per varie opere che l'arcivescovo di Lima, Pedro Mu\u00f1iz, considerava diffamatorie.\nDe O\u00f1a scrisse anche il \"Temblor de Lima de 1609\" (Lima, 1609), \"El Vasauro\" (Cuzco, 1635) e l'\"Ignacio de Cantabria\" (Siviglia, 1639). Nel suo \"Apolog\u00e9tico en favor de Don Luis de G\u00f3ngora, Pr\u00edncipe de los poetas lyricos de Espa\u00f1a: contra Manuel de Faria y Sousa, Cavallero portugu\u00e9s\" (1662), Juan de Espinosa Medrano fa riferimento anche a Pedro de O\u00f1a, nella sua difesa di G\u00f3ngora. \nQuando mor\u00ec la moglie di De O\u00f1a, il poeta rimase ad occuparsi di cinque figli, e visse in povert\u00e0 per il resto della sua vita."}
{"id": "2623716", "revid": "486946", "url": "https://it.wikipedia.org/wiki?curid=2623716", "title": "Pedro de Ona", "text": ""}
{"id": "2623721", "revid": "251304", "url": "https://it.wikipedia.org/wiki?curid=2623721", "title": "Nico H\u00fclkenberg", "text": ""}
{"id": "2623723", "revid": "647919", "url": "https://it.wikipedia.org/wiki?curid=2623723", "title": "Eloquenza", "text": ""}
{"id": "2623728", "revid": "1684799", "url": "https://it.wikipedia.org/wiki?curid=2623728", "title": "The Dream", "text": ""}
{"id": "2623732", "revid": "2091899", "url": "https://it.wikipedia.org/wiki?curid=2623732", "title": "Principio di fase stazionaria", "text": "In matematica, il principio di fase stazionaria \u00e8 un principio di base dell'analisi asintotica, applicata agli integrali oscillatori:\nin cui formula_2 e formula_3. Fu introdotto da Lord Kelvin nel 1877."}
{"id": "2623733", "revid": "359266", "url": "https://it.wikipedia.org/wiki?curid=2623733", "title": "Integrali oscillatori", "text": ""}
{"id": "2623740", "revid": "159873", "url": "https://it.wikipedia.org/wiki?curid=2623740", "title": "Otto von Bollinger", "text": ""}
{"id": "2623742", "revid": "404449", "url": "https://it.wikipedia.org/wiki?curid=2623742", "title": "Barbanella", "text": "Barbanella \u00e8 un quartiere della citt\u00e0 di Grosseto, in Toscana.\nStoria.\nBarbanella sorge in una zona anticamente definita \"Barbanellum\", nome che deriva dalle condizione del terreno e dal tipo di vegetazione che si trova in quest'area: in greco \"barboreos\" significa pantano o acquitrino. La zona in questione faceva parte della riva sud-orientale dello scomparso Lago Prile, che gi\u00e0 dal XIII secolo i grossetani si impegnavano a bonificare e coltivare, fuori dalla citt\u00e0 di Grosseto, che allora si sviluppava solamente all'interno del centro storico. Il primo documento relativo al quartiere risale al 1222, quando i grossetani concedettero alcune di quelle terre agli immigrati che desideravano ottenere la cittadinanza, affinch\u00e9 si adoperassero nelle opere di bonifica: nel documento la localit\u00e0 era definita \"piscina Barbione\", con riferimento agli acquitrini della palude castiglionese.\nDurante il Medioevo proseguirono le opere di bonifica, che si arrestarono per\u00f2 nel XVI secolo con il tracollo dell'economia grossetana. Nel corso del XIX secolo, Barbanella pass\u00f2 sotto il dominio dei fratelli Antonio e Ubaldo Andreini, e dopo la bonifica di Leopoldo II di Lorena la terra fu idonea per essere coltivata e sfruttata. Barbanella fu successivamente migliorata con la realizzazione del primo canale diversivo fra il 1829 e il 1830, e l'intero territorio fu acquistato dal barone Bettino Ricasoli nel 1855. Nel 1864 fu costruita la ferrovia che divise Barbanella dal centro storico cittadino.\nNel corso del Novecento, grazie all'incremento demografico di Grosseto e il grande processo di industrializzazione della citt\u00e0, Barbanella fu inglobata all'interno della citt\u00e0, diventandone a tutti gli effetti un quartiere. Il primo nucleo urbano, sviluppatosi nelle campagne intorno alla storica fattoria, risale agli anni venti e trenta e corrisponde al villaggio di San Giuseppe, compreso tra via Nazario Sauro e via Fabio Massimo, in prossimit\u00e0 della ferrovia. L'espansione continu\u00f2 con la costruzione di villette a schiera lungo la via Castiglionese nel 1938, le cosiddette \"Case del Duce\". Nel dopoguerra, nacquero le zone di edilizia popolare INA-Casa a nord di via Sauro tra il 1949 e il 1955, e nell'area compresa tra viale Giusti, viale Uranio, via Cavalcanti e via Pascoli, tra il 1955 e il 1962. Quartiere prevalentemente agricolo negli anni cinquanta, and\u00f2 via via ad amalgamarsi sempre di pi\u00f9 nell'area urbana di Grosseto, con la realizzazione di parrocchie, scuole, centri commerciali e impianti che lo resero parte viva della citt\u00e0.\nMedia.\nBarbanella possiede la principale radio della citt\u00e0 di Grosseto, la \"Radio Barbanella City\" (RBC Grosseto), fondata nel 1978, la cui area di copertura si estende all'intera provincia grossetana, comprese le isole del Giglio e dell'Elba.\nGeografia antropica.\n\u00c8 possibile suddividere il quartiere Barbanella in zone che possiedono una fisionomia distinta e che per\u00f2 risultano complementari per la funzionalit\u00e0 dell'intero quartiere.\nIl centro del quartiere \u00e8 costituito dall'area che si sviluppa intorno alla storica fattoria di Villa Ricasoli. Il quartiere moderno fu realizzato tra il 1955 e il 1962, con la costruzione anche del primo grattacielo della citt\u00e0, conosciuto da tutti come \"grattacielo di Barbanella\". In quanto centro del quartiere risulta la zona pi\u00f9 fornita di impianti e servizi, e qui si trova la chiesa parrocchiale di Santa Lucia Vergine e Martire.\nLa zona di San Giuseppe, conosciuto anche come \"Villaggio San Giuseppe\" o \"Villaggio Sauro\", \u00e8 uno dei primi agglomerati che sono sorti nel primo Novecento sostituendosi alla campagna. Il primo nucleo urbano, infatti, risale agli anni venti e trenta e corrisponde oggi all'agglomerato di edifici compresi tra via Sauro e via Fabio Massimo, in prossimit\u00e0 della ferrovia e avente come centro la piazza della chiesa di San Giuseppe, che d\u00e0 il nome alla zona. Qui venne inoltre edificato nel 1933 il Consorzio agrario con l'imponente silo. L'urbanizzazione continu\u00f2 successivamente con le costruzioni di edilizia popolare INA-Casa realizzate tra il 1949 e il 1955. La zona si sviluppa lungo l'asse di via Nazario Sauro, ma comprende anche l'area delimitata a est da via Etruria e dalla ferrovia, a sud da viale Telamonio e ad ovest da viale Giulio Cesare.\nLa zona del Tiro a Segno \u00e8 situata nella zona sud del quartiere, al confine con il quartiere Gorarella. \u00c8 delimitata a sud da via Orcagna e viale Telamonio, a nord dalla via Castiglionese, ad est dal piccolo agglomerato INA-Casa del Villaggio Sauro e dalla ferrovia, e ad ovest dall'aeroporto cittadino. La zona prende il nome dal vecchio campo da tiro a segno, ridotti a ruderi, dove ha sede l'associazione nazionale di tiro a segno. Semplice appendice di Barbanella, la zona ha assunto maggiore identit\u00e0 nel corso degli anni novanta, con la costruzione di numerose abitazioni e ville e di un centro commerciale nel 2008. Nella zona sono state rinvenute, durante i lavori edilizi, alcune monete romane del I secolo a.C., oggi esposte al Museo archeologico e d'arte della Maremma.\nLa zona del Verde Maremma \u00e8 un'area residenziale nata nel decennio dal 1975 al 1985, la cui espansione \u00e8 poi continuata negli anni novanta fino alla costruzione del complesso residenziale Le Gemme terminato nel 2006. \u00c8 delimitata a sud da via Castiglionese e dalla zona del Tiro a Segno, a est dalla campagna, a nord dalla via Aurelia nord e ad ovest dal centro di Barbanella, sviluppandosi lungo l'asse di viale Uranio.\nIl Villaggio Azzurro \u00e8 un complesso di edifici realizzati per i militari dell'aeronautica. Si sviluppa nel reticolo di vie comprese tra viale Giusti e via Leopardi, di fronte alla ferrovia.\nAll'interno del quartiere Barbanella, si trova la principale zona industriale e di servizi della citt\u00e0 di Grosseto. Qui hanno sede numerose aziende commerciali e stabilimenti di produzione, tra cui quello della Vemar. Nel 2004, sulla via Aurelia Nord, \u00e8 stato inaugurato lo Shopping Center \"Area Scav\", moderna struttura con grande dotazione di parcheggi che accoglie negozi, uffici ed attivit\u00e0 di servizio.\nInfrastrutture e trasporti.\nStrade statali.\nIl quartiere Barbanella \u00e8 attraversato dal tracciato della ex strada statale 1 Via Aurelia ed \u00e8 servito da un'uscita sulla superstrada Variante Aurelia, l'uscita \"Grosseto Nord\" collegata direttamente con la zona industriale.\nOdonomastica.\nLe zone del quartiere Barbanella sono facilmente individuabili dal nome di vie e piazze, poich\u00e9 ognuna di loro \u00e8 grossomodo riconoscibile per la suddivisione odonomastica. Le vie della zona centrale di Barbanella portano tutte la denominazione di poeti e scrittori dell'Ottocento (Giusti, De Amicis, Leopardi, Rovetta, Giacosa, Settembrini, Manzoni...), eccetto via Cavalcanti, dedicata al poeta fiorentino del Trecento; le vie del Verde Maremma e della zona industriale portano i nomi di gemme, metalli e minerali (Uranio, Mercurio, Quarzo, Topazio, Alabastro, Alluminio, Ambra...); il rione San Giuseppe e buona parte della zona Tiro a Segno hanno le vie dedicate a luoghi (Veio, Cosa, Clodia, Statonia, Ansedonia...) e personaggi (Giulio Cesare, Fabio Massimo, Curiazi, Orazi, Anco Marzio...) dell'Antica Roma, mentre alcune vie sono state intitolate a importanti personaggi locali (Bianciardi, Cassola, Pascucci, Faccendi, Consorti) e altre, distribuite in ordine sparso e presenti anche a Gorarella, ad alcune localit\u00e0 della Maremma (Preselle, Gavorrano, Valpiana, Dogana, Pancole, Pian d'Alma).\nAeroporti.\nA Barbanella si trova l'aeroporto Corrado Baccarini, sede del 4\u00ba Stormo dell'Aeronautica Militare.\nAmministrazione.\nIl quartiere dava il nome alla prima circoscrizione di decentramento comunale di Grosseto, che aveva sede in via Edmondo De Amicis. La circoscrizione amministrativa si estendeva su tutto il settore nord-occidentale del territorio comunale, comprendendo le localit\u00e0 di Barbaruta, Casotto dei Pescatori, Cernaia, Marrucheto, Pollino, Poggetti, Rugginosa e il Posto Allevamento Quadrupedi.\nIstituite nel 1977, le circoscrizione sono poi state abolite nel 2011."}
{"id": "2623753", "revid": "287204", "url": "https://it.wikipedia.org/wiki?curid=2623753", "title": "Pedro de Urs\u00faa", "text": "Biografia.\nA Panama, Urs\u00faa represse una rivolta di \"cimarr\u00f3n\" (ex-schiavi) invitandone il capo Bayano a discutere una tregua, per poi catturarlo e mandarlo da re Filippo II di Spagna. Urs\u00faa setacci\u00f2 anche l'Amazzonia alla ricerca di El Dorado e di Kambeba con Lope de Aguirre. Aguirre uccise Urs\u00faa, forse perch\u00e9 questi non gli aveva permesso di portare la moglie nella spedizione, o pi\u00f9 semplicemente nel corso di una lotta di potere.\nUna versione romanzata della storia di Urs\u00faa e Aguirre \u00e8 descritta nel film di Werner Herzog intitolato \"Aguirre, furore di Dio\", ed in quello di Carlos Saura intitolato \"A peso d'oro\".\nIl romanzo \"Urs\u00faa\" di William Ospina \u00e8 diventato una delle principali fonti su Pedro de Urs\u00faa. Il libro fornisce dettagli sulla vita di Urs\u00faa, e degli eventi accaduti nel Nuovo Mondo verso la met\u00e0 del XVI secolo."}
{"id": "2623754", "revid": "287204", "url": "https://it.wikipedia.org/wiki?curid=2623754", "title": "Pedro de Ursua", "text": ""}
{"id": "2623756", "revid": "174925", "url": "https://it.wikipedia.org/wiki?curid=2623756", "title": "Rio Orinoco", "text": ""}
{"id": "2623757", "revid": "340520", "url": "https://it.wikipedia.org/wiki?curid=2623757", "title": "Jungle (genere musicale)", "text": "Jungle \u00e8 un genere di musica elettronica caratterizzato da melodie essenziali che accompagnano una ritmica molto accentuata (attorno ai 160 bpm), loop percussivi fortemente sincopati, campionamenti ed effetti di sintetizzatore, con una forte presenza di bassi. I campioni vocali provengono da brani dub, reggae e dancehall, cos\u00ec come hip hop e funk. Jungle \u00e8 stato un predecessore del drum and bass, che ha avuto successo alla fine degli anni '90. \nOrigini.\nLa scena breakbeat hardcore dei primi anni '90 inizi\u00f2 a frammentarsi nel 1992/1993, con diverse influenze che divennero meno comuni insieme nelle tracce. Il pianoforte e lo stile vocale in crescente che prevalevano nel breakbeat hardcore iniziarono a gettare le basi della musica happy hardcore, mentre brani con campioni a tema \"scuro\" emersero dalla fine del 1992 e chiamati darkcore. I campionamenti di brani reggae e le tracce influenzate dal reggae erano state una caratteristica di molte tracce breakbeat hardcore dal 1990 in particolare da produttori come Shut Up and Dance, , tuttavia Ibiza Records, e Rebel MC furono probabilmente i primi a portare saldamente il sound system a influenzare le pubblicazioni. Il brano \"We Are I.E.\" di Lennie De-Ice \u00e8 spesso citato come la traccia che ha gettato le basi per la Jungle con la sua linea di basso ragga.\nDurante il 1992 e il 1993, le espressioni \"jungle techno\" e \"hardcore jungle\" proliferarono per descrivere quel passaggio della musica dal breakbeat hardcore alla jungle. Il \"sound\" fu sostenuto in club come AWOL, Roast e Telepathy, da DJ come DJ Ron, DJ Hype, Mickey Finn, DJ Dextrous e Kenny Ken e dalle etichette discografiche Moving Shadow, V Recordings, Suburban Base e Renk, e su stazioni radio pirata come Kool FM (considerata la stazione pi\u00f9 strumentale nello sviluppo di jungle) ma anche Don FM, Rush e Rude FM.\nLe tracce abbracciano stili breakbeat, in particolare con il darkcore, con pubblicazioni importanti tra cui \"Darkage\" di DJ Solo, \"Valley of the Shadows\" di Origin Unknown, \"Set Me Free\"' di Potential Bad Boy, \"28 Gun Bad Boy\" di A Guy Called Gerald, \"Crackman\" di DJ Ron, \"A London Sumtin\" di Code 071, \"Learning From My Brother\" di Family of Intelligence, \"Lion of Judah\" di X Project e \"Be Free\" di Noise Factory.\nIl nome.\nL'origine del nome \u00e8 discussa. Rebel MC \u00e8 spesso citato per aver reso popolare il termine, e nel libro \"Energy Flash\", si attribuisce a MC Navigator l'uso della parola. Altri come MC Five-O lo attribuiscono a MC Moose, mentre Rob Playford (di Moving Shadow) lo attribuisce a MC Mad P (di Top Buzz). Alcuni hanno pensato a questo termine come potenziamento, un'affermazione dell'oscurit\u00e0 della musica e della sua sottocultura, invertendo la storia razzista del termine \"jungle music\".\nBrani famosi.\nBrani importanti per il genere sono: \"Burial\" di Leviticus, \"Dangerous\" di DJ Ron, \"Lover to Lover\" / \"Maximum Style\" di Tom &amp; Jerry, \"Original Nuttah\" di Shy FX, \"All The Crew Big Up\" di Roni Size &amp; DJ Die, \"Incredible\" / \"Sweet Love\" di M-Beat, \"Super Sharp Shooter\" di DJ Zinc, \"Sovereign Melody\" / \"Lion Heart\" di Dillinja, \"Everyman\" di Kenny Ken, \"The Victory\" / \"Lovable\" di DJ Dextrous, \"Bad Ass\" di Aphrodite, \"The Lighter\" di DJ SS e \"Tiger Style\" di DJ Hype."}
{"id": "2623759", "revid": "287204", "url": "https://it.wikipedia.org/wiki?curid=2623759", "title": "Canada Open 1974", "text": "Il Canada Open 1974 \u00e8 stato un torneo di tennis giocato sulla terra battuta. \u00c8 stata la 86\u00aa edizione del Canada Open, che fa parte del Commercial Union Assurance Grand Prix 1974 e del Women's International Grand Prix 1974. Sia il torneo maschile che quello femminile si \u00e8 giocati a Toronto in Canada dal 12 al 18 agosto 1974.\nCampioni.\nSingolare maschile.\n Guillermo Vilas ha battuto in finale Manuel Orantes 6-4, 6-2, 6-3\nSingolare femminile.\n Chris Evert ha battuto in finale Julie Heldman 6-0, 6-3\nDoppio maschile.\n Manuel Orantes / Guillermo Vilas hanno battuto in finale J\u00fcrgen Fassbender / Hans-J\u00fcrgen Pohmann 6-4, 5-7, 7-6\nDoppio femminile.\n Gail Sherriff / Julie Heldman hanno battuto in finale Chris Evert / Jeanne Evert 6-3, 6-4"}
{"id": "2623761", "revid": "404449", "url": "https://it.wikipedia.org/wiki?curid=2623761", "title": "Gorarella", "text": "Gorarella \u00e8 un quartiere della citt\u00e0 di Grosseto, in Toscana.\nStoria.\nIl toponimo \u00e8 da ricondurre alle \"gore\", ovvero ai canali e ai fossi che attraversavano quei territori paludosi situati tra il fiume Ombrone, il mar Tirreno e i paduli del lago Prile. Appare per la prima volta in una carta risalente al 15 aprile 1353, quando il comune di Siena acquist\u00f2 alcune propriet\u00e0 di terra grossetana che erano possedimenti pisani. Uno dei terreni comprati era situato, come si legge nella carta, \u00abin loco dicto \"alagora\"\u00bb, sulla strada che porta verso il porto, oggi scomparso, riconducibile alla odierna strada della Trappola. Nel Quattrocento, il territorio di Gorarella viene identificato come \"Brancolino\", localit\u00e0 appartenente all'Ospedale della Misericordia di Grosseto, poi venduta all'Ospedale di Santa Maria della Scala, nella quale carta si legge la presenza di una chiesa, intitolata a San Lazzaro, di una nave per l'attraversamento del fiume Ombrone, e di una via denominata \u00abvia che va al vado delagorarella\u00bb.\nQueste terre rimarranno di propriet\u00e0 delle istituzioni ecclesiastiche fino alle allivellazioni lorenesi del 30 marzo 1765. Nel 1854, Gorarella diviene propriet\u00e0 di Vincenzo Ricasoli, cos\u00ec come il fratello Bettino Ricasoli di Barbanella. Nel 1864 fu costruita la ferrovia che divise Gorarella dal centro storico cittadino. Il quartiere \u00e8 nato nei primi del Novecento intorno alla fattoria Ricasoli, ed ha assunto una precisa fisionomia negli anni tra il 1966 e il 1982 per opera del disegno urbanistico di Luigi Piccinato. Negli anni settanta \u00e8 stato costruito il Villaggio Kennedy e il residence Oliveto nella zona della fattoria di San Giovanni. Tra il 1999 ed il 2007 \u00e8 stata recuperata l'area storica della Fattoria Ricasoli, dopo decenni di abbandono e degrado, dove sono state poi costruite, al contorno, una decina di villette in stile inglese. Le ultime costruzioni riguardano la zona del Casalone negli anni novanta, con la realizzazione di un'area residenziale e commerciale, e l'area PEEP di Villa Pizzetti ancora in cantiere.\nCultura.\nIstruzione.\nLe scuole dell'infanzia e primarie del quartiere Gorarella si riuniscono nell'Istituto comprensivo statale Grosseto 4, di cui fa parte anche la scuola secondaria di primo grado \"Dante Alighieri\", in via Filippo Meda. Esso comprende: scuola dell'infanzia di via Papa Giovanni XXIII, la scuola primaria di via Giotto e la scuola primaria di viale Einaudi.\nNel quartiere ha sede anche l'Istituto professionale Luigi Einaudi per i servizi per l'enogastronomia e l'ospitalit\u00e0 alberghiera.\nGeografia antropica.\nCasalone.\nLa zona del Casalone \u00e8 quella pi\u00f9 a sud dell'area urbana e qui si trovano l'area artigianale e l'omonimo ippodromo. L'area ha iniziato la sua urbanizzazione negli anni ottanta, con la costruzione dell'area artigianale sviluppatasi intorno alla vecchia fornace Chigiotti. Con l'accordo di programma tra Regione Toscana e Comune di Grosseto del 14 gennaio 1994 viene avviato il progetto di realizzazione di un'area residenziale e di servizi a sud-est dell'ippodromo, nei pressi dell'argine destro del fiume Ombrone, le cui prime abitazioni sono state inaugurate nel 2003. Tra il 2008 e il 2010 la fornace Chigiotti, da anni in stato di abbandono, viene ristrutturata e trasformata in centro commerciale. Il 19 maggio 2012 \u00e8 iniziata la costruzione di un nuovo polo scolastico.\nSan Giovanni.\nLa zona di San Giovanni \u00e8 una localit\u00e0 geografica gi\u00e0 riconosciuta nel Medioevo per la presenza della chiesa che le d\u00e0 il nome. A partire dalla fine degli anni settanta \u00e8 stata qui edificata la lottizzazione dell'Oliveto, zona residenziale di pregio con numerose ville, menre nei primi anni del secondo millennio \u00e8 stata costruita la zona PEEP di Villa Pizzetti, che prende il nome dell'omonima clinica, che con i suoi m\u00b3 di estensione, costituisce la pi\u00f9 grande area di edilizia popolare mai realizzata a Grosseto. Il progetto \u00e8 stato approvato nel 2005 e suddiviso in ventisette lotti, inaugurati gradualmente ogni volta che qualcuno di questi veniva completato. L'intera area, che conta una popolazione complessiva di circa unit\u00e0, \u00e8 passata in gestione al Comune nel settembre del 2012, con la presa di carico delle opere di urbanizzazione primaria, nonostante la zona fosse gi\u00e0 abitata dal 2009.\nPianetto.\nPianetto \u00e8 la localit\u00e0 che segna, insieme al Querciolo, il limite sud-occidentale della citt\u00e0, in direzione di Principina Terra ed \u00e8 composta da alcune abitazioni e poderi che si sviluppano lungo la strada provinciale delle Collacchie. Nel 2015 contava 110 abitanti.\nQuerciolo.\nIl Querciolo \u00e8 una localit\u00e0 che si trova al limite sud-occidentale dell'area urbana e si sviluppa oltre il tracciato della strada provinciale delle Collacchie tra la zona di San Giovanni e l'aeroporto di Grosseto. Gi\u00e0 conosciuto nel Medioevo per la presenza di acquitrini e delle principali saline della citt\u00e0, qui si trova la storica fattoria del Querciolo. Contava 49 abitanti nel 2015.\nSan Lorenzo.\nLa localit\u00e0 di San Lorenzo si trova al limite meridionale del perimetro urbano, oltre la zona del Casalone lungo la strada provinciale della Trappola. Si sviluppa nell'area della vecchia fattoria di San Lorenzo ed era propriet\u00e0 della famiglia Porciatti. Nel 2015 contava 53 abitanti.\nInfrastrutture e trasporti.\nPiste ciclabili.\nDa Gorarella, in zona Oliveto, partono due piste ciclabili, una in direzione Marina di Grosseto, e un'altra in direzione Roselle. La prima \u00e8 la pista ciclabile Grosseto-Marina di Grosseto, inaugurata nei primi anni duemila, la seconda \u00e8 la pista ciclabile Grosseto est che collega Gorarella con la frazione di Roselle, il cui primo tratto \u00e8 stato inaugurato nel 2010.\nSport.\nA Gorarella si trovano i principali impianti sportivi della citt\u00e0 di Grosseto, come lo stadio Carlo Zecchini, che ospita le partite dell'Football Club Grosseto, squadra calcistica militante in Serie D; il Massimo Falsetti Cricket Field, che ospita le partite del Maremma Cricket Club, squadra di cricket di serie A; lo stadio Roberto Jannella, importante stadio di baseball tra i pi\u00f9 attrezzati in Italia, sede della squadra Grosseto Baseball, che milita in Serie A Federale. All'interno del parco di via Giotto si trovano un velodromo da 3,5\u00a0km, una palestra per arrampicata, uno skatepark e numerosi campi da tennis. In via Meda si trova la palestra di pallacanestro sede del Gorarella Basket, mentre al Casalone \u00e8 stato inaugurato nel 2011 il campo da calcio di allenamento del Grosseto Calcio.\nAmministrazione.\nIl quartiere dava il nome alla terza circoscrizione di decentramento comunale di Grosseto, che aveva sede in via papa Giovanni XXIII. La circoscrizione amministrativa si estendeva su tutto il settore sud-occidentale del territorio comunale, comprendendo la frazione di Principina Terra.\nIstituite nel 1977, le circoscrizioni sono poi state soppresse nel 2011."}
{"id": "2623763", "revid": "599013", "url": "https://it.wikipedia.org/wiki?curid=2623763", "title": "Oleksandr Baha\u010d", "text": "Ha vinto il titolo mondiale indoor nel 1999, un titolo europeo nel 1998 e due titoli europei indoor (1992, 1994) sempre nel peso.\nHa ricevuto tre squalifiche per doping: la prima di due anni nel 1989 in Coppa Europa, la seconda nel 1997 dove perse anche la medaglia d'oro ai Campionati mondiali di Atene ed infine nel 2000 quando, oltre a perdere l'oro agli europei indoor di Gand, venne squalificato a vita dalle competizioni.\nBiografia.\nSecondo ai Campionati europei juniores del 1985, nel getto del peso, \u00e8 stato poi campione dell'Unione Sovietica nel 1989. Lo stesso anno, in Coppa Europa, fu squalificato perch\u00e9 trovato positivo al testosterone.\nLa cosa cost\u00f2 alla squadra sovietica maschile la mancata qualificazione alla Coppa del mondo.\nAi Campionati europei indoor di Genova 1992, al rientro dalla squalifica, vinse l'oro con la misura di 20,75 metri. L'anno successivo ai mondiali indoor di Toronto vinse la medaglia di bronzo dietro agli americani Mike Stulce e Jim Doehring.\nLo stesso anno ai Campionati del mondo di Stoccarda ha raggiunto la quarta posizione dietro allo svizzero Werner G\u00fcnth\u00f6r e agli americani Randy Barnes e Mike Stulce. Stulce \u00e8 stato poi squalificato per doping, e a Bagach \u00e8 stato successivamente consegnato il bronzo.\nNel 1994 dopo aver ri-vinto il titolo europeo indoor, all'aperto ha raggiunto il secondo gradino del podio in compagnia dei connazonali Oleksandr Klymenko, il vincitore, e Roman Virastjuk il terzo classificato.\nPoco dopo in Coppa del mondo \u00e8 stato quarto con 20,38 metri.\nNel 1996, alle Olimpiadi di Atlanta, vinse il bronzo con 20,75 metri davanti di solo un centimetro all'italiano Paolo Dal Soglio. Ai Campionati del mondo di Atene 1997 Bagach ha vinto grazie ad un lancio a 21,47 metri, solo tre centimetri davanti allo statunitense John Godina. Cinque giorni dopo, ad un test antidoping, \u00e8 stato trovato positivo all'efedrina: Godina \u00e8 diventato cos\u00ec campione del mondo.\nAi Campionati europei di Budapest 1998 ha vinto l'oro con la misura di 21,17 metri. Poco dopo \u00e8 stato vittorioso anche ai mondiali indoor di Maebashi. Ai mondiali di Siviglia 1999 Bagach ha vinto il bronzo con 21,26 metri dietro allo statunitense C.J. Hunter ed al tedesco Oliver-Sven Buder.\nIl 27 febbraio 2000 ai Campionati Europei indoor di Gand ha disputato la sua ultima competizione della carriera. Dopo aver vinto con 21,18, la sua ennesima positivit\u00e0 ad un test antidoping, gli \u00e8 costata la sospensione a vita. Il vincitore \u00e8 stato successivamente il finlandese Timo Aaltonen."}
{"id": "2623764", "revid": "767487", "url": "https://it.wikipedia.org/wiki?curid=2623764", "title": "Cortocircuito (film)", "text": "Cortocircuito \u00e8 un film del 1943 diretto da Giacomo Gentilomo.\nTrama.\nDue uomini vengono uccisi con lo stesso \"modus operandi\": sono medici di una clinica dove \u00e8 ospitato uno scrittore di libri gialli. Quest'ultimo viene sospettato dagli investigatori come il possibile assassino: uno dei delitti viene descritto in un suo romanzo in maniera simile. Lo stesso scrittore inizia a dubitare di essere vittima di uno sdoppiamento della personalit\u00e0. \nProduzione.\nIl film fu girato a Pisorno negli studi della Tirrenia.\nDistribuzione.\nIl film arriv\u00f2 nelle sale cinematografiche italiane il 6 aprile del 1943."}
{"id": "2623765", "revid": "404449", "url": "https://it.wikipedia.org/wiki?curid=2623765", "title": "Cittadella (Grosseto)", "text": ""}
{"id": "2623766", "revid": "1889177", "url": "https://it.wikipedia.org/wiki?curid=2623766", "title": "Arch Rivalry", "text": "L'Arch Rivalry (ufficialmente State Farm Arch Rivalry per questioni di sponsor) \u00e8 una partita di college football tra gli Illinois Fighting Illini dell'Universit\u00e0 dell'Illinois (Urbana-Champaign) e i Missouri Tigers dell'Universit\u00e0 del Missouri.\nDescrizione.\nLa sfida \u00e8 particolare perch\u00e9 viene giocata da squadre che provengono da differenti conference: l'Illinois dalla Big Ten Conference e il Missouri dalla Big 12 Conference. La partita non viene giocata ogni anno, ma in tempi pi\u00f9 recenti \u00e8 stata giocata pi\u00f9 frequentemente; \u00e8 stata la gara di apertura della stagione per entrambe le squadre dal 2007 al 2010; dopo la stagione 2010, la serie di partite si fermer\u00e0 almeno per i prossimi anni. Il Missouri sta vincendo la serie per 16-7.\nStoria.\nLa sfida si \u00e8 giocata per la prima volta a St. Louis nel 1896. Per la maggior parte delle volte la sfida \u00e8 stata giocata al Memorial Stadium a Champaign e al Faurot Field a Columbia (Missouri). Dal 2002 le partite dell'Arch Rivalry si giocano a St. Louis all'Edward Jones Dome. Il Missouri ha vinto tutte le partite da quando si gioca di nuovo a St. Louis, ed \u00e8 in vantaggio per 5 a 1 nelle partite giocate a Columbia; nelle partite giocate a Champaign, la serie \u00e8 in pareggio sul 5-5."}
{"id": "2623770", "revid": "404449", "url": "https://it.wikipedia.org/wiki?curid=2623770", "title": "Oliveto (Grosseto)", "text": ""}
{"id": "2623772", "revid": "287204", "url": "https://it.wikipedia.org/wiki?curid=2623772", "title": "Canada Open 1973", "text": "Il Canada Open 1973 \u00e8 stato un torneo di tennis. \u00c8 stata la 85\u00aa edizione del Canada Open, che fa parte del Commercial Union Assurance Grand Prix 1973 e del Women's International Grand Prix 1973. Il torneo si \u00e8 giocato a Toronto in Canada su campi in terra battuta dal 20 al 26 agosto 1973.\nCampioni.\nSingolare maschile.\n Tom Okker ha battuto in finale Manuel Orantes 6-3, 6-2, 6-1\nSingolare femminile.\n Evonne Goolagong ha battuto in finale Helga Masthoff 7-6, 6-4\nDoppio maschile.\n Rod Laver / Ken Rosewall hanno battuto in finale Owen Davidson / John Newcombe 7-5, 7-6\nDoppio femminile.\n Evonne Goolagong / Peggy Michel hanno battuto in finale Helga Masthoff / Martina Navr\u00e1tilov\u00e1 6-3, 6-2"}
{"id": "2623776", "revid": "404449", "url": "https://it.wikipedia.org/wiki?curid=2623776", "title": "Pace (Grosseto)", "text": ""}
{"id": "2623777", "revid": "28057", "url": "https://it.wikipedia.org/wiki?curid=2623777", "title": "Guglielmo Mengarini", "text": "Biografia.\n\u00c8 stato assistente di Pietro Blaserna dal 1881 fino al 1888 nel gabinetto di Fisica di Roma all'interno del Museo di Fisica dell'Universit\u00e0 La Sapienza, oggi presente nell'edificio Marconi della citt\u00e0 Universitaria (primo e terzo piano) e allora sito in via Panisperna.\nHa realizzato il progetto della prima trasmissione industriale di energia elettrica in corrente alternata su lunga distanza al mondo: la generazione avveniva a Tivoli all'interno della centrale idroelettrica dell'Acquoria sul fiume Aniene e alimentava la citt\u00e0 di Roma attraverso una linea monofase lunga circa 28 Km. L'inaugurazione della linea avvenne il 4 luglio 1892 ed \u00e8 commemorata da una lapide all'ingresso della sede storica della Facolt\u00e0 di Ingegneria.\nNel 1919 divenne senatore.\nSua moglie fu Margarete Traube (Berlino, 1856 - Anzio, 1912), ebrea tedesca, che Mengarini spos\u00f2 a Zurigo nel 1884: vedova di Franz Christian Boll, Margarethe era una studiosa di fisiologia e chimica organica, sorella del celebre filologo mediolatino Ludwig Traube e figlia dell'omonimo medico. Femminista e attivista dei diritti delle donne, Margarethe Traube fu animatrice di un esclusivo salotto culturale romano che ebbe una certa influenza sulla cultura italiana dell'epoca, ospitando personalit\u00e0 come Theodor Mommsen, Emanuel L\u00f6wy, Pietro Blaserna."}
{"id": "2623780", "revid": "287204", "url": "https://it.wikipedia.org/wiki?curid=2623780", "title": "Pedro de Villagra", "text": "Biografia.\nIl padre, Juan de Villagra, fu un ufficiale civile di importanza minore. Nel 1537 si spost\u00f2 dalla Spagna a Cartagena de Indias, e da qui a Santa Marta ed in Per\u00f9. Giunse in Cile con la spedizione di Pedro de Valdivia.\nDopo la fondazione di Santiago, Villagra ricopr\u00ec per quattro anni la posizione di sindaco. Valdivia gli concesse anche un'encomienda a Tir\u00faa. Dopo la morte del governatore, torn\u00f2 in Per\u00f9 dove spos\u00f2 Beatriz de Figueroa.\nTorn\u00f2 di nuovo in Cile quando il nipote Francisco de Villagra era governatore per la prima volta. Combatt\u00e9 nella guerra di Arauco comandando le forze meridionali quando il governatore si ammal\u00f2. Nel 1556 era alla guida dei soldati che scacciarono Lautaro da Santiago, con la battaglia di Peteroa.\nEra ancora comandante quando Francisco de Villagra divenne governatore per la seconda volta, nel 1561. Alla morte di Francisco de Villagra, il 22 giugno 1563, divenne governatore ad interim. Questo titolo fu in seguito confermato dal vicer\u00e9 del Per\u00f9, Diego L\u00f3pez de Z\u00fa\u00f1iga. La sua strategia militare lo port\u00f2 a concentrare le sue forze, abbandonando il forte di Arauco per poter potenziare Angol e Concepci\u00f3n. Alcune delle pi\u00f9 dure sconfitte Mapuche furono causate dagli assalti ad Angol, dove la guarnigione guidata da Lorenzo Bernal del Mercado caus\u00f2 oltre mille morti, tra cui il toqui Illanguli\u00e9n, nella battaglia di Angol. In seguito guid\u00f2 una nuova campagna nel sud, ponendo fine all'assedio di Concepci\u00f3n e riportando vittorie nelle battaglie di Reinohuelen e di Tolmill\u00e1n, contro i Mapuche stanziati a nord del fiume B\u00edo B\u00edo. Questa serie di vittorie port\u00f2 ad alcuni anni di apparente pace tra spagnoli e Mapuche.\nCon la morte del vicer\u00e9 L\u00f3pez de Z\u00fa\u00f1iga y Velasco nel 1564, la situazione politica peggior\u00f2 per Villagra. Nel 1565, per ordine del vicer\u00e9 Lope Garc\u00eda de Castro, fu sostituito da Rodrigo de Quiroga, arrestato e mandato in Per\u00f9, dove riusc\u00ec a ripulire la sua fama. Dopo questa assoluzione chiese al re di ottenere i risarcimenti che era convinto di meritare, ma non ottenne mai risposta.\nMor\u00ec a Lima l'11 settembre 1577."}
{"id": "2623781", "revid": "1793900", "url": "https://it.wikipedia.org/wiki?curid=2623781", "title": "Incoronazione della Vergine e i santi Benedetto, Mercuriale, Giovanni Gualberto e Bernardo Uberti", "text": "L'Incoronazione della Vergine e i Santi Benedetto, Mercuriale, Giovanni Gualberto e Bernardo Uberti \u00e8 una pala d'altare eseguita nel 1512 da Baldassarre Carrari il Giovane per l'altare maggiore dell'Abbazia di San Mercuriale, a Forl\u00ec. Firma ed anno si possono leggere su un biglietto dipinto ai piedi delle figure ritratte.\nStoria e descrizione.\nLa commissione del lavoro risale al 1509, quando l'abate vallombrosano Filippo ne conferisce l'incarico a Baldassarre Carrari, probabilmente anche in considerazione del fatto che il pi\u00f9 famoso Marco Palmezzano era gi\u00e0 impegnato, a quel tempo, a dipingere l'Immacolata Concezione nella Cappella Ferri, sempre in San Mercuriale.\nCome nota sempre il Mezzomonaco, Carrari si ispira alla pala di Pietro Perugino, a Vallombrosa: \u201cne copier\u00e0 perfino le fisionomie dei personaggi e cos\u00ec il suo san Bernardino degli Uberti avr\u00e0 lo stesso volto di quello del maestro umbro\u201d. Ma segue anche \u201cla lezione di Sandro Botticelli: baster\u00e0 cambiare il Mistero Gaudioso con l'Incoronazione di Maria, eliminando il tondo in alto con l'Eterno che si compiace, e risolvere, al vertice, con la colomba dello Spirito Santo\u201d. Insomma, come spesso accade per gli artisti di scuola forlivese, anche Baldassarre Carrari il Giovane rivela una sua originalit\u00e0 e una creativa libert\u00e0 dalle fonti stesse a cui si ispira.\nNella zona superiore del dipinto, Ges\u00f9 incorona Maria, in un cielo inondato dalla luce divina del Padre. Sopra di loro, appare la colomba dello Spirito Santo, mentre attorno si vedono angeli musicanti.\nNella fascia inferiore, sulla terra, compaiono, stanti, i quattro santi Benedetto, Mercuriale, Giovanni Gualberto e Bernardo Uberti. San Mercuriale, vescovo, tiene in una mano il plastico della citt\u00e0 di Forl\u00ec, per indicarne la protezione.\nInsomma, conclude il Mezzomonaco: \u201cUna eccellente esecuzione, forse il punto pi\u00f9 alto fra tutte le opere conosciute di Baldassarre Carrari, un artista ancora sconosciuto, dal talento camaleontico\u201d."}
{"id": "2623782", "revid": "287204", "url": "https://it.wikipedia.org/wiki?curid=2623782", "title": "Canada Open 1972", "text": "Il Canada Open 1972 \u00e8 stato un torneo di tennis giocato sulla terra verde. \u00c8 stata la 84\u00aa edizione del Canada Open, che fa parte del Commercial Union Assurance Grand Prix 1972 e del Women's International Grand Prix 1972. Il torneo si \u00e8 giocato a Toronto in Canada, dal 14 al 20 agosto 1972.\nCampioni.\nSingolare maschile.\n Ilie N\u0103stase ha battuto in finale Andrew Pattison 6-4, 6-3\nSingolare femminile.\n Evonne Goolagong ha battuto in finale Virginia Wade 6-3, 6-1\nDoppio maschile.\n Ilie N\u0103stase / Ion \u021airiac hanno battuto in finale Jan Kode\u0161 / Jan Kukal 7-6, 6-3\nDoppio femminile.\n Margaret Smith Court / Evonne Goolagong hanno battuto in finale Brenda Kirk / Pat Walkden-Pretorius 3-6, 6-3, 7-5"}
{"id": "2623783", "revid": "767487", "url": "https://it.wikipedia.org/wiki?curid=2623783", "title": "Goin' Home (Toto)", "text": "Goin' Home \u00e8 l'unico singolo della rock band Toto estratto dal loro album di inediti \"Toto XX\".\nInformazioni.\nIl pezzo fu scritto durante l'era dei Toto con Joseph Williams, infatti la canzone fu scritta da Joseph, David Paich e Jeff Porcaro. Per quanto riguarda la musica il brano pu\u00f2 pienamente essere considerato un brano AOR, perch\u00e9 rispetta le proporzioni del genere (tastiere con suono quasi cristallino e cori melodici). Il pezzo fu inciso nel 1989, e avrebbe inizialmente dovuto far parte del Greatest Hits \"Past to Present 1977-1990\", ma dato che poi in quel periodo Bobby Kimball fu sostituito da Jean Michael Byron, si decise per incidere altre quattro inedite canzoni da essere messe in \"Past to Present\". Nel 1998 il brano fu estratto dall'album \"Toto XX\" e raggiunse la novantanovesima posizione della classifica MegaCharts, nonostante tutto come \"Africa\" e \"Stop Loving You\" il pezzo \u00e8 considerato uno dei classici della band. Della canzone non fu per\u00f2 girato un videoclip. Questo \u00e8 anche l'ultimo singolo in cui appare alla batteria Jeff Porcaro deceduto ben sei anni prima."}
{"id": "2623792", "revid": "1305772", "url": "https://it.wikipedia.org/wiki?curid=2623792", "title": "This Is It (Michael Jackson)", "text": "This Is It \u00e8 una canzone composta da Michael Jackson e Paul Anka nel 1983 e contenuta nell' colonna sonora dell'omonimo documentario, pubblicata come prima canzone postuma di Michael Jackson nel 2009. La canzone \u00e8 stata pubblicata sul sito ufficiale di Jackson e su altri distributori per il solo download abbinato all'acquisto dell'album ed \u00e8 stata distribuita in un CD promozionale per la sola diffusione radiofonica.\nDescrizione.\nOrigine.\nLa canzone fu registrata nel 1983 con il titolo \"I Never Heard\" all'Anka's Studio a Carmel-by-the-Sea per un previsto duetto tra Paul Anka e Michael Jackson e doveva originariamente far parte dell'album di Anka, \"Walk a Fine Line\". La registrazione fu quindi inviata ad Hollywood per i ritocchi finali, ma non fu poi inserita nel disco a causa di alcuni problemi coi diritti d'autore.\nLa cantante di pop latino Sa-Fire, autorizzata da Jackson e Anka, ha pubblicato per prima una sua versione del brano con l'originale titolo \"I Never Heard\" nel 1991 nel suo album \"I Wasn't Born Yesterday\".\nNuova versione.\nNel 2009, dopo la morte di Michael Jackson, la casa discografica Sony Music annunci\u00f2 che la canzone sarebbe stata pubblicata come primo singolo postumo estratto dall'album \"This Is It\", colonna sonora dell'omonimo documentario che a sua volta prese il nome dai concerti previsti a Londra ma mai eseguiti da Jackson a causa della sua prematura scomparsa. Per questo motivo, anche il titolo della canzone verr\u00e0 adattato cambiando da \"I Never Heard\" a \"This Is It\" appunto, approfittando del fatto che Jackson pronunciava queste parole nel testo. La Sony Music ha poi deciso che sarebbe stata distribuita solo per l'ascolto radiofonico e non sarebbe stata acquistabile come singolo per il download digitale, ma solo abbinata all'acquisto dell'album o di un EP di 6 brani inediti tratti dall'album.\nLa canzone contiene i cori dei fratelli di Michael Jackson: Jackie, Tito, Jermaine, Marlon e Randy, che li registrarono dopo la morte del fratello.\nControversie.\nPaul Anka inizialmente fu stupito del fatto che n\u00e9 la Sony n\u00e9 l'Estate lo avessero avvisato del fatto di avere l'intenzione di riproporre la loro canzone, spacciandola per nuova e non dandogli credito nel libretto dell'album, e minacci\u00f2 azioni legali. Come descritto dal co-autore, a quanto pare gli esecutori testamentari, dopo la morte di Jackson, avrebbero ritrovato una copia del nastro con la demo pensando si trattasse di una canzone nuova scritta solo da Jackson. Il presidente della Columbia / Epic Records, Rob Stringer ha ammesso in un'intervista che fu solo quando i fan di Jackson iniziarono a discutere online delle somiglianze tra le due tracce che la societ\u00e0 ha realizzato il suo errore. Anka e l'Estate si accordarono in due ore decretando che Anka avrebbe ricevuto il 50% dei diritti di pubblicazione della \"nuova\" canzone di Michael Jackson e il nome di Anka venne inserito in un adesivo applicato all'esterno delle prime stampe dell'album .\nVersione con Paul Anka.\nPaul Anka ne interpret\u00f2 una versione live duettando, tramite una registrazione, con Michael Jackson, al Festival Internacional de la Canci\u00f3n de Vi\u00f1a del Mar nel 2010.\nNel 2013, Paul Anka ha realizzato una nuova versione di \"This Is It\" in duetto \"virtuale\" con Michael Jackson che \u00e8 stata pubblicata nell'album \"Duets\" uscito il 9 aprile 2013 per commemorare i suoi 55 anni di carriera.\nSuccesso.\nNonostante non sia stata distribuita come canzone acquistabile singolarmente, \"This Is It\" figura in molte classifiche internazionali dedicate alla diffusione radiofonica.\nCon questo brano Michael Jackson ha ricevuto una nomination ai Grammy Awards 2010 nella categoria \"Best Male Pop Vocal Performance\", vinta poi da Bruno Mars con \"Just the Way You Are\"."}
{"id": "2623795", "revid": "1543377", "url": "https://it.wikipedia.org/wiki?curid=2623795", "title": "Environmental Media Awards", "text": "Gli Environmental Media Awards sono un premio assegnato ogni anno dalla Environmental Media Association ai film ecologisti che apportano un importante messaggio ambientalista e di lotta contro il degrado ambientale.\nL'Environmental Media Association (EMA) \u00e8 una organizzazione non-profit creata nel 1989, che ritiene \"che attraverso la televisione, il cinema e la musica, la comunit\u00e0 di intrattenimento ha il potere di portare la coscienza ambientale a milioni di persone\"."}
{"id": "2623797", "revid": "220256", "url": "https://it.wikipedia.org/wiki?curid=2623797", "title": "Sizigie", "text": ""}
{"id": "2623799", "revid": "404449", "url": "https://it.wikipedia.org/wiki?curid=2623799", "title": "Europa (Grosseto)", "text": ""}
{"id": "2623801", "revid": "38120", "url": "https://it.wikipedia.org/wiki?curid=2623801", "title": "Hakurei", "text": ""}
{"id": "2623802", "revid": "287204", "url": "https://it.wikipedia.org/wiki?curid=2623802", "title": "Pedro de Viscarra", "text": "Biografia.\nGiunse nel Regno del Cile nel 1590.\nAlonso de Sotomayor si trasfer\u00ec in Per\u00f9 il 30 luglio 1592 per chiedere al vicer\u00e9 altri uomini, lasciando a Pedro de Viscarra il titolo di tenente governatore del Cile. Il 23 settembre 1592, all'arrivo di Mart\u00edn Garc\u00eda \u00d3\u00f1ez de Loyola che avrebbe dovuto sostituire Sotomayor, Viscarra cedette il proprio incarico.\nDopo che Loyola fu ucciso nel disastro di Curalaba, nel dicembre 1598, Pedro de Viscarra fu di nuovo nominato governatore temporaneo del Regno del Cile. Mantenne il titolo per sei mesi, finch\u00e9 non fu sostituito da Francisco de Qui\u00f1\u00f3nez nel maggio del 1599."}
{"id": "2623803", "revid": "404449", "url": "https://it.wikipedia.org/wiki?curid=2623803", "title": "Alberino", "text": ""}
{"id": "2623804", "revid": "404449", "url": "https://it.wikipedia.org/wiki?curid=2623804", "title": "Sugherella", "text": "Sugherella \u00e8 un quartiere della citt\u00e0 di Grosseto, in Toscana.\nStoria.\nIl territorio su cui insiste il quartiere era conosciuto come piano della Molla sin dall'et\u00e0 medievale, in quanto attraversato dall'omonimo fosso che nasceva dal lago Bernardo, presso Istia d'Ombrone, per andare a confluire nel lago di Castiglione. Alla met\u00e0 del XVII secolo sono gi\u00e0 documentati una serie di nuclei agricoli con fattorie nel piano lungo la strada che collegava Grosseto, allora limitata al solo perimetro murario, con Roselle in direzione di Siena: la tenuta del Commendone, pi\u00f9 vicina al fosso della Molla, e quella della Sugherella (o Sugarella), di poco a sud. Il toponimo, assai comune in Toscana (come per esempio Suvereto o Suvera) \u00e8 da ricondurre alla pianta di sughero, \"suber\", con il suffisso \"-ella\" che \u00e8 caratteristico di altre tenute agricole grossetane (Gorarella, Barbanella). La mancata manutenzione degli argini e dell'alveo del fosso Molla portarono a un progressivo impaludimento del luogo, che rese necessaria una lunga serie di interventi di regimazione idraulica, culminati con le sistemazioni operate da Leonardo Ximenes in et\u00e0 lorenese. Tra il 1828 e il 1830 venne realizzato il canale diversivo, che aveva il compito di trasportare i sedimenti del fiume Ombrone dalla localit\u00e0 San Martino nella palude castiglionese, secondo il metodo della colmata; il canale attraversava il piano separando il territoro della Sugherella (a nord) da quello delle Salnitraie (o Sinitraie, a sud) e di fatto imponendosi come cesura naturale tra Sugherella e la citt\u00e0 di Grosseto.\nI terreni oltre il canale diversivo, a destra della strada per Roselle nei pressi della fattoria, vennero individuati alla fine degli anni cinquanta del XX secolo come sito per la costruzione del nuovo ospedale Misericordia, i cui lavori ebbero inizio nel 1964. L'edificazione dell'ospedale inaugur\u00f2 l'espansione della citt\u00e0 a nord del canale diversivo e un primo insediamento urbano venne previsto nel piano regolatore redatto da Luigi Piccinato e approvato nel 1971. Il compito di curare la progettazione del moderno quartiere zona 167 fu affidato alla neocostituita associazione Architetti Riuniti Grossetani (ARG), di cui facevano parte dieci studi di architettura: Cappelli, Di Salvo, Gentili, Giacolini, Luzzetti, Mangani, Marliani, Moni, Piemontese e Santini; la progettazione architettonica venne coordinata da Mario Luzzetti e Mario Santini. I lavori per la costruzione del P.E.E.P. \"Sugherella\" furono avviati nel 1979 e continuarono per circa un decennio, fino all'ultimazione della chiesa parrocchiale dedicata alla Santa Famiglia, consacrata nel 1989, anno in cui il quartiere ricevette la visita di papa Giovanni Paolo II.\nIn via Unione Sovietica ebbe sede la circoscrizione 4 Pace del comune di Grosseto fino alla sua soppressione nel 2011. Il quartiere inizi\u00f2 a espandersi disordinatamente nel corso degli anni novanta attraverso varie lottizzazioni (Cittadella I, Cittadella II, Sugherella 1) e con l'edificazione di una grande zona artigianale; nel periodo a cavallo con il secondo millennio, si venne a formare un secondo centro per i servizi ed esercizi commerciali nell'area di via Svizzera, nella zona residenziale nota come Cittadella, dal nome dell'impresa immobiliare proprietaria dei terreni. L'espansione procedente per lottizzazioni isolate ha continuato negli anni duemila, seppure con interventi di dimensioni ridotte (Il Borgo, Oliveta Nord, Sugherella 2, Lemarangi, Borgonovo) che hanno riempito i vuoti urbani saldando tra di loro le varie aree di espansione. Nel 2016 viene inaugurata la grande area commerciale del Commendone.\nMonumenti e luoghi d'interesse.\nArchitetture religiose.\nLa chiesa della Santa Famiglia \u00e8 la principale chiesa parrocchiale del quartiere, situata in via Unione Sovietica nell'insediamento di edilizia economica popolare 167, a servizio di una popolazione di circa persone. La parrocchia venne eretta dal vescovo Adelmo Tacconi il 1\u00b0 novembre 1979, con la dedicazione alla Santa Famiglia selezionata dall'assemblea del primo convegno ecclesiale tenutosi nel mese di settembre. I lavori di costruzione dell'edificio di culto, progettato dall'ingegnere Enzo Pisaneschi, furono affidati all'impresa Piccionetti ed ebbero inizio il 10 marzo 1983. La consacrazione della chiesa avvenne il 9 aprile 1989. Il mese successivo, il 21 maggio, la chiesa ricevette la visita di papa Giovanni Paolo II, che vi celebr\u00f2 la messa. Le sue linee tondeggianti che richiamano un minareto rendono questa chiesa una delle pi\u00f9 originali e caratteristiche della citt\u00e0.\nLa chiesa di Madre Teresa di Calcutta \u00e8 la seconda chiesa parrocchiale del quartiere, situata in via Stati Uniti, tra l'area artigianale e la localit\u00e0 del Commendone, nell'area di espansione a nord-ovest comunemente nota come Cittadella. La parrocchia fu istituita nel 2004 dal vescovo Franco Agostinelli con la dedicazione alla beata Teresa di Calcutta. Il progetto fu inizialmente affidato all'architetto Paolo Borghi, ma dopo la sua morte avvenuta nel 2002, venne dato l'incarico all'architetta Stefania Ritti. I terreni furono donati alla diocesi di Grosseto dalla ditta La Cittadella e nel 2006 venne completata la sala polivalente, che svolse provvisoriamente le funzioni parrocchiali. Il cantiere del complesso parrocchiale e della chiesa, condotto dalle imprese Fidia e Massai, fu aperto il 28 dicembre 2015, per un costo complessivo di euro. La chiesa fu consacrata dal vescovo Rodolfo Cetoloni il 2 dicembre 2018.\nSociet\u00e0.\nIstituzioni, enti e associazioni.\nIl centro servizi di Stato \u00e8 un centro polifunzionale che ospita le sedi centrali della Questura, della polizia stradale e dei vigili del fuoco di Grosseto. \u00c8 situato lungo il tracciato del canale diversivo, sul quale affaccia volgendo le spalle al quartiere e all'area artigianale che si sviluppano a nord, e si compone di vari edifici (uffici, caserme, alloggi) sui quali spicca per altezza e dimensioni la costruzione del palazzo della Questura, formato da cinque torri comunicanti. Il centro polifunzionale venne pensato per raggruppare in un unico luogo decentrato le sedi operative della polizia, della polstrada e dei vigili del fuoco, al fine di migliorarne le attivit\u00e0 logistiche (la polizia aveva sede nel palazzo del Governo, mentre i vigili del fuoco in una caserma costruita nel 1953 su via Senese).\nIl progetto fu curato dall'architetto Carlo Quintelli e i lavori ebbero inizio nel 1992. Tuttavia, ben presto le ditte che avevano ricevuto in concessione i lavori esaurirono le disponibilit\u00e0 del finanziamento: se la sede dei vigili del fuoco pot\u00e9 essere terminata e inaugurata nel 1999, il resto del progetto dovette essere interrotto, lasciando per oltre dieci anni lo \"scheletro\" dei pilastri in cemento armato della sede della Questura. Nel 2003 i lavori poterono essere ripresi dopo lo sblocco di nuovi finanziamenti, con un progetto rielaborato dall'ingegnere Bruno Giannone, capo della sezione di Grosseto del Provveditorato alle opere pubbliche, con la consulenza esterna degli studi di progettazione di Massimo Biagini, Marcello Mersi, Luca Sani, Roberto e Stefano Sgherri. L'inaugurazione avvenne il 19 maggio 2007, alla presenza del ministro Giuliano Amato e del capo della polizia Gianni De Gennaro.\nL'ospedale Misericordia di Grosseto, struttura sanitaria di riferimento del capoluogo maremmano nell'ambito dell'Azienda USL Toscana sud est, \u00e8 stato realizzato tra il 1964 e il 1974 su progetto di Mario Luzzetti e Umberto Tombari. Raccoglie un ampio bacino di utenza dall'intera provincia, ma anche da altre zone della Toscana meridionale e del Lazio settentrionale. All'esterno della struttura \u00e8 presente una pista di atterraggio per il servizio di elisoccorso. L'ospedale \u00e8 stato progressivamente ampliato a partire dagli anni novanta, con l'edificazione di plessi aggiuntivi che sono andati ad addossarsi al retro della struttura, fino alla costruzione di un secondo edificio adiacente, progettato dall'architetto Fabrizio Rossi Prodi e inagurato nel 2019.\nLungo via Senese, tra il tracciato del canale diversivo e l'ospedale cittadino, si trova la caserma Rotilio Barbetti, che ha ospitato il deposito materiali artiglieria del Ministero della difesa. Il 28 maggio 2020 \u00e8 stato siglato un accordo da parte di Ministero della difesa, Ministero della giustizia e Agenzia del demanio per la sua trasformazione in istituto penitenziario.\nIl 3\u00ba Reggimento Savoia Cavalleria \u00e8 stanziato dal 7 ottobre 1995 a Grosseto nella caserma in via Senese, tra la lottizzazione Lemarangi e l'area artigianale. La caserma era stata in precedenza sede del 9\u00ba Reggimento Lancieri di Firenze.\nCultura.\nIstruzione.\nNel quartiere si trovano la scuola primaria \"Salvo D'Acquisto\", in via Jugoslavia, e la scuola media \"Giuseppe Ungaretti\", in via Portogallo. Entrambe fanno parte dell'Istituto comprensivo Grosseto 3, che comprende anche la scuola elementare Gabelli di via Sicilia, e alcuni plessi scolastici del comune di Scansano.\nGeografia antropica.\nUrbanistica.\nIl piano di edilizia economica popolare 167 Nord \"Sugherella\" costituisce il centro nevralgico del quartiere. Gli edifici del P.E.E.P. si rifanno alla Unit\u00e9 d'Habitation di Le Corbusier e si articolano intorno a un centro commerciale e socio-culturale, sviluppato su due piani, progettato dall'ingegnere Fausto Giunta e degli architetti Renzo e Sergio Gentili. Tra le strutture abitative svettano tre torri di quindici piani, i cosiddetti \"torrini\", tre grattacieli che caratterizzano lo skyline della citt\u00e0; la chiesa parrocchiale della Santa Famiglia, con la sua cupola bianca e le forme morbide, si inserisce nel contesto ponendosi in forte contrasto con la spigolosit\u00e0 e i toni grigi delle costruzioni circostanti.\nIl progetto originario era stato pensato come un vero centro abitato in grado di offrire ogni forma di vita sociale aggregata per una comunit\u00e0 prevista di circa abitanti e trae ispirazione dai modelli nordeuropei, proponendo soluzioni abitative il pi\u00f9 possibile funzionali alle varie esigenze. Tuttavia, molte delle risposte del progetto vennero disattese al momento della realizzazione: sia per il generale fallimento di certe utopie strutturaliste novecentesche nel loro proposito di aggregazione sociale, sia, in questo caso, per la mancata fedelt\u00e0 al progetto originale da parte delle ditte edili. Afferm\u00f2 a tal proposito il progettista Mario Santini: \u00abricordo ancora la pretesa inconcepibile, ma soprattutto dimostrata dall'evidenza dei fatti, dei progettisti incaricati da cooperative ed imprese costruttrici, di esprimere il libero arbitrio nel realizzare quanto di loro interesse e convenienza. [...] Fu dimostrato il piacere perverso, da parte loro, volutamente e pervicacemente di variare gli schemi funzionali ed estetici chiaramente espressi dai 10 architetti facenti parte integrale dello studio\u00bb.\nFatta eccezione per l'insediamento P.E.E.P., il processo di urbanizzazione del resto del quartiere non \u00e8 avvenuto in forma omogenea, in quanto sviluppatosi senza un progetto unitario, ma in modo frammentario attraverso tanti piccoli interventi scollegati tra loro. Si tratta del quartiere grossetano che pi\u00f9 di tutti \u00e8 stato caratterizzato dal fenomeno dello \"sprawl\" urbano, tramite l'edificazione di vari lotti (Cittadella I, Cittadella II, Sugherella 2, Il Borgo, Oliveta Nord, Lemarangi, Borgonovo), pensati senza una pianificazione organica, al solo scopo di mantenere attivo e competitivo il mercato immobiliare. Osserva Luana Barbato come \u00abqueste aree, pur essendo sorte come autonome, hanno nel corso del tempo perso la loro caratterizzazione divenendo spesso quartieri satelliti in cui non \u00e8 distinguibile un disegno ordinato dal punto di vista architettonico, anche a causa della fusione con gli spazi a destinazione terziaria\u00bb.\nLa zona del Commendone forma insieme alla zona del Poggione il limite nord del quartiere e della citt\u00e0. Costituiva in passato una localit\u00e0 abitata, ma la crescente espansione in direzione nord ha finito con inglobarla nell'area urbana. Qui si trova la fattoria storica che d\u00e0 il nome alla zona e inoltre un centro nazionale della Chiesa evangelica apostolica pentecostale, nonch\u00e9 Centro di studi teologici. Il 1\u00ba marzo 2013 ebbero inizio i lavori per la realizzazione del piano integrato dei servizi (P.I.S.), che prevedeva la costruzione di una vasta area commerciale su di una superficie di 33 ettari, ultimati nel 2016.\nLa zona del Poggione \u00e8 quell'area che delimita la citt\u00e0 a nord-ovest, e si sviluppa lungo la via Senese nei pressi dello svincolo della statale Aurelia e della E78, oltre che alle porte della frazione di Roselle. Prende il suo nome dalla tenuta del Poggione che vi si trova, storica villa padronale con fattoria e annessi. Zona da sempre a vocazione agricola, ha iniziato la sua urbanizzazione negli anni ottanta, con la costruzione di abitazioni lungo la via Senese. Nell'estate del 1999 si tenne qui il Campionato nazionale di motoaratura. Una nuova lottizzazione \u00e8 stata costruita a partire dal 2012, con la realizzazione di negozi, strutture ricettive e commerciali, nuova viabilit\u00e0 e circa ottanta abitazioni su di un totale di 24.000 m\u00b3 di superficie edificata.\nEconomia.\nAgli estremi del quartiere si trovano due aree artigianali sorte originariamente in maniera autonoma. L'area maggiore si \u00e8 sviluppata a partire dalla met\u00e0 degli anni ottanta lungo il tracciato della ferrovia in localit\u00e0 Poponaio, per poi espandersi verso est in direzione del quartiere residenziale e saldarsi all'area urbana nel 2016 con il completamento del piano di insediamento produttivo (P.I.P.) \"La Stecca\" di via Senegal. Un'altra zona artigianale pi\u00f9 piccola \u00e8 situata lungo via Senese, presso il Poggione; qui aveva sede lo stabilimento dello storico marchio d'abbigliamento Mabro.\nAmministrazione.\nNel quartiere aveva sede in via Unione Sovietica la circoscrizione Pace, quarta circoscrizione di decentramento comunale di Grosseto, che prendeva il suo nome dal viale della Pace, costruito alla fine della seconda guerra mondiale. Istituito nel 1977, l'ente comprendeva tutte le aree di espansione della citt\u00e0 a nord-est del viale, comprese le urbanizzazioni tra il centro cittadino e il canale diversivo, come il Villaggio Curiel e l'area di viale Europa, e l'allora nascente quartiere P.E.E.P. della Sugherella.\nTutte le circoscrizioni sono state soppresse nel 2011."}
{"id": "2623805", "revid": "287204", "url": "https://it.wikipedia.org/wiki?curid=2623805", "title": "Canada Open 1971", "text": "Il Canada Open 1971 \u00e8 stato un torneo di tennis giocato sulla terra battuta. \u00c8 stata la 83\u00aa edizione del Canada Open, che fa parte del World Championship Tennis 1971 e del Women's International Grand Prix 1971. Il torneo maschile si \u00e8 giocato a Toronto in Canada dal 9 al 15 agosto 1971.\nCampioni.\nSingolare maschile.\n John Newcombe ha battuto in finale Tom Okker 7-6, 3-6, 6-2, 7-6\nSingolare femminile.\n Fran\u00e7oise D\u00fcrr ha battuto in finale Evonne Goolagong 6-4, 6-2\nDoppio maschile.\n Tom Okker / Marty Riessen hanno battuto in finale Arthur Ashe / Dennis Ralston 6\u20133, 3-6, 6-1\nDoppio femminile.\n Rosie Casals / Fran\u00e7oise D\u00fcrr hanno battuto in finale Lesley Bowrey / Evonne Goolagong 6-3, 6-2"}
{"id": "2623806", "revid": "404449", "url": "https://it.wikipedia.org/wiki?curid=2623806", "title": "Sterpeto", "text": ""}
{"id": "2623809", "revid": "339392", "url": "https://it.wikipedia.org/wiki?curid=2623809", "title": "Sigizie", "text": ""}
{"id": "2623816", "revid": "599013", "url": "https://it.wikipedia.org/wiki?curid=2623816", "title": "Roman Virastjuk", "text": "Biografia.\nIn carriera vinse un bronzo ai Campionati europei di Helsinki 1994. In precedenza aveva ricevuto una squalifica di due anni per doping, nel 1991.\nVirastjuk \u00e8 deceduto nel luglio 2019, in seguito a un'operazione al cuore non riuscita."}
{"id": "2623819", "revid": "287204", "url": "https://it.wikipedia.org/wiki?curid=2623819", "title": "Canada Open 1970", "text": "Il Canada Open 1970 \u00e8 stato un torneo di tennis giocato sulla terra. \u00c8 stata la 82\u00aa edizione del Canada Open, che fa parte del Pepsi-Cola Grand Prix 1970 e dei Tornei di tennis femminili indipendenti nel 1970. Il torneo maschile si \u00e8 giocato a Toronto in Canada dal 12 al 18 agosto 1970.\nCampioni.\nSingolare maschile.\n Rod Laver ha battuto in finale Roger Taylor 6-0, 4-6, 6-3\nSingolare femminile.\n Margaret Smith Court ha battuto in finale Rosie Casals 6-8, 6-4, 6-4\nDoppio maschile.\n Bill Bowrey / Marty Riessen hanno battuto in finale Cliff Drysdale / Fred Stolle 6\u20133, 6-2\nDoppio femminile.\n Rosie Casals / Fran\u00e7oise D\u00fcrr hanno battuto in finale Lesley Bowrey / Evonne Goolagong 6-3, 6-2"}
{"id": "2623829", "revid": "599013", "url": "https://it.wikipedia.org/wiki?curid=2623829", "title": "BMW X1", "text": "La BMW X1 \u00e8 un'autovettura di tipo crossover-SUV di segmento C prodotta dalla casa tedesca BMW dal 2009 in due generazioni.\nStoria.\nCon la \"X1\", la casa di Monaco volle nel 2009 estendere verso il basso la sua penetrazione nel mercato dei SUV e dei crossover, visti i consensi ottenuti dai modelli di fascia superiore.\nLa \"X1\" ha visto il lancio di due generazioni di modelli: la prima, siglata E84, \u00e8 stata prodotta fino all'estate del 2015, quando alla stampa \u00e8 stata presentata la seconda generazione, siglata F48 e inserita fin da subito nei listini europei. Queste sono le due generazioni finora esistite della \"X1\":"}
{"id": "2623831", "revid": "7", "url": "https://it.wikipedia.org/wiki?curid=2623831", "title": "Ramon Navarro", "text": ""}
{"id": "2623836", "revid": "729019", "url": "https://it.wikipedia.org/wiki?curid=2623836", "title": "Pedro de la Gasca", "text": "Biografia.\nPedro de la Gasca studi\u00f2 presso l'Universit\u00e0 di Salamanca e presso quella di Alcal\u00e1. Divenne sacerdote ed avvocato, e fu famoso per la sua intelligenza. Nel 1522 si arruol\u00f2 nell'esercito. Nel 1542 era il rappresentante di re Carlo V nei negoziati con il Papa ed Enrico VIII d'Inghilterra, ruolo che richiedeva grandi capacit\u00e0 diplomatiche.\nGonzalo Pizarro, fratello del conquistatore del Per\u00f9, si ribell\u00f2 uccidendo il vicer\u00e9 Blasco N\u00fa\u00f1ez Vela in battaglia nel 1546, e tentando di farsi incoronare re. L'imperatore, reduce da una guerra disastrosa, non era in grado di mandare un esercito contro Pizarro. Incaric\u00f2 invece Gasca di riportare la pace, nominandolo presidente dell'Audiencia e garantendogli illimitata autorit\u00e0 per punire o perdonare i ribelli.\nGasca salp\u00f2 dalla Spagna nel maggio del 1546, senza truppe o soldi. Con lui c'erano due missionari domenicani e pochi servi.\nGiunse a Panama, presentandosi come mediatore incaricato di ristabilire la pace, garantendo un'amnistia generale. Gasca disse che se non fosse riuscito a raggiungere l'obbiettivo, una flotta reale di 40 navi e 15\u00a0000 uomini era pronta a salpare da Siviglia a giugno, per ristabilire l'ordine con le cattive maniere. La flotta di Pizarro si trovava a Panama, e le capacit\u00e0 diplomatiche di Gasca ebbero la meglio su Pizarro, riuscendo a convincerlo.\nGonzalo Pizaro, comunque, rifiut\u00f2 di sottomettersi e fugg\u00ec segretamente a Cuzco, dove sapeva di trovare truppe a lui leali. Gasca, scortato da quasi l'intera flotta di Pizarro, approd\u00f2 a Tumbes nel 1547. In una dichiarazione ufficiale chiedeva ai buoni cittadini di unirsi a lui nel tentativo di riportare la pace. In un altro proclama garantiva l'amnistia a tutti i disertori, promettendo anche ricompense a coloro che, con le armi, avrebbero appoggiato la corona spagnola. Abrog\u00f2 anche le Leggi nuove, il motivo per cui era scoppiata la rivolta.\nIn poco tempo Gasca riun\u00ec un buon esercito. Ne prese il comando e marci\u00f2 su Cuzco nel dicembre del 1547. Pizarro si present\u00f2 sulla pianura di Xaguijagana con una forza considerevole, ma Gasca, basandosi pi\u00f9 sulle capacit\u00e0 diplomatiche che su quelle militari, inizi\u00f2 a trattare con gli ufficiali di Pizarro, ottenendo promesse e giuramenti. I due eserciti si incontrarono il 9 aprile 1548 nella valle di Cuzco, nei pressi di Sacsayhuam\u00e1n o di Jaquijahuana. Molti degli ufficiali e dei soldati di Pizarro passarono dalla parte di Gasca, con l'eccezione di Francisco de Carvajal, soprannominato il \"Demone delle Ande\". Gli uomini del re vinsero lo scontro, senza dover sparare un solo colpo.\nGasca fece giustiziare Pizarro ed alcuni dei suoi pi\u00f9 importanti seguaci, compreso de Carbajal. Fece disperdere i ribelli, premiare i fedeli al re, e perdonare la maggior parte dei ribelli. Riorganizz\u00f2 l'amministrazione della giustizia e la raccolta delle tasse, ed eman\u00f2 molte regole contro l'oppressione dei nativi americani. Gasca fu discreto e prudente, ma inflessibile nella sua devozione al dovere.\nNel 1549 lasci\u00f2 i propri poteri all'Audiencia. Il 27 gennaio 1550 part\u00ec dal Per\u00f9 per tornare in Spagna. Al suo arrivo fu nominato vescovo di Palencia da Carlo V. Nel 1561 Filippo II lo spost\u00f2 nella sede vescovile di Sig\u00fcenza."}
{"id": "2623838", "revid": "124292351", "url": "https://it.wikipedia.org/wiki?curid=2623838", "title": "Iwrestledabearonce", "text": "Gli iwrestledabearonce sono un gruppo musicale statunitense formatosi a Shreveport, Louisiana, nel 2007.\nStoria.\nNello stesso anno in cui viene formato, il gruppo viene messo sotto contratto dalla Tragic Hero Records, con cui pubblicano il loro primo EP \"iwrestledabearonce\". Il gruppo cattura quindi l'attenzione della major Century Media Records, che li mette sotto contratto.\nNel 2009 esce il loro primo album, dal titolo \"It's All Happening\". L'album si posiziona al primo posto della Top Heatseekers e al 122\u00ba posto della Billboard 200. Nell'ottobre 2009 intraprendono la loro prima tourn\u00e9e al di fuori degli Stati Uniti partecipando al festival \"Never Say Die\" in Europa.\nNel 2010 viene ripubblicato \"It's All Happening\" con l'inclusione di un CD di remix e un DVD. Nel novembre di quell'anno viene annunciano che nel 2011 verr\u00e0 pubblicato il secondo album del gruppo, \"Ruining It for Everyboby\".\nNel luglio 2012, la band, attraverso il suo sito ufficiale, annuncia che la cantante Krysta Cameron \u00e8 incinta del suo primo figlio e che non proseguir\u00e0 il Warped Tour. Successivamente viene confermata l'uscita definitiva e volontaria dalla band della cantante, che viene sostituita da Courtney LaPlante, gi\u00e0 cantante degli Unicron. Il primo album con la nuova cantante, \"Late for Nothing\", viene quindi pubblicato nel 2013.\nNel 2015 viene annunciata la loro separazione dalla Century Media e la successiva firma con la Artery Recordings, con la quale pubblicano nell'estate di quell'anno il loro quarto album in studio \"Hail Mary\".\nStile musicale.\nIl loro stile viene definito come avant-garde metal in quanto mescolano frequentemente diversi generi musicali nelle loro canzoni, come grindcore, elettronica, jazz, progressive metal, hardcore punk, pur mantenendo come sonorit\u00e0 principale il metalcore. Si fanno inoltre notare per l'uso di una voce femminile, che riproduce perfettamente sia growl che scream tipici dei cantati maschili."}
{"id": "2623839", "revid": "466539", "url": "https://it.wikipedia.org/wiki?curid=2623839", "title": "Hunza (stato principesco)", "text": "Hunza (urdu: \u06c1\u0646\u0632\u06c1) fu un precedente stato principesco situato nella parte pi\u00f9 settentrionale del Territori del Nord del Pakistan, esistito fino al 1974. Lo Stato confinava con il distretto di Gilgit a sud, il precedente stato principesco di Nagar a est, il Turkestan cinese a nord e l'Afghanistan a nord-ovest. La capitale dello Stato era la cittadina di Baltit (anche nota come Karimabad). L'area di Hunza adesso forma il tehsil di Aliabad situato nel distretto di Hunza.\nStoria.\nHunza fu un principato indipendente per circa 900 anni. I britannici ottennero il controllo di Hunza e della vicina valle di Nagar dopo la campagna di Hunza-Naga nel 1891, poich\u00e9 i britannici sospettavano i russi coinvolti \"con i governatori dei piccoli stati al confine settentrionale del Kashmir;\". Il \"tham\" (capo/\"mir\") degli hunza fugg\u00ec in Cina. I britannici mantennero lo Stato hunza come 'stato principesco' fino al 1947. Secondo quanto riportato da Habib R. Sulemani, il popolo degli hunza era stato governato da un mir locale per pi\u00f9 di 900 anni, che si estinse nel 1974.\nSebbene mai governato direttamente dal vicino Kashmir, Hunza ne era suo vassallo dal tempo di Ranbir Singh, maharaja di Jammu e Kashmir. I \"mir\" di Hunza mandavano un tributo annuale al durbar di Kashmir fino al 1947, e insieme al governatorato di Nagar, veniva considerato tra i pi\u00f9 fedeli vassalli del maharaja di Kashmir. Secondo Emma Nicholson \"tutte le attestazioni indicano il fatto che Gilgit e la regione di Baltistan fossero parti costituenti di Jammu e Kashmir dal 1877\" e rimasero sotto la sovranit\u00e0 del suo maharaja di questo dominio principesco fino alla data di accesso \u201cnella sua interezza al nuovo Dominio di India\u201d il 26 ottobre 1947.\nAnnessione al Pakistan.\nIl 3 novembre del 1947, il governatore, Mohammad Jamal Khan sped\u00ec un telegramma a Mohammad Ali Jinnah, nel quale consentiva l'adesione del suo Stato al Pakistan:\nGoverno.\nLo Stato era governato da regnanti ereditari che portavano il titolo di Mir (governatore) ed erano assistiti da un consiglio di wazir o Ministri. Notizie riguardo ai regnanti pi\u00f9 antichi sono incerte, essendo disponibili e definite le prime date dal 1750 in poi.\nGeografia.\nLa . La precedente capitale Baltit si trova a 2477 metri s.l.m.\nPer molti secoli, lo Hunza ha fornito il pi\u00f9 rapido accesso a Swat e Gandh\u0101ra alle persone che viaggiavano a piedi. La \"strada\" era impraticabile per gli animali da trasporto; soltanto portatori umani potevano attraversarla, e comunque soltanto con il permesso dei locali.\nLo Hunza era facilmente difesa dato che le strade o meglio i viottoli per accedervi erano di solito larghi meno di mezzo metro. I sentieri di alta montagna spesso percorrevano desolati strapiombi e pericolosi crepacci, costantemente esposti al danno provocato dalle intemperie e dalla caduta massi. Questi erano i pi\u00f9 temibili \"passaggi sospesi\" riferiti dagli antichi racconti cinesi che terrorizzavano tutti, compresi molti famosi monaci buddisti cinesi.\nL'ultimo regnante indipendente fu il mir Safdar Khan, che govern\u00f2 dal 1886 al dicembre del 1891 - fino alla conquista britannica nel dicembre del 1891. Il suo fratello minore, mir Mohammad Nazim Khan venne insediato dai britannici e dal maharaja (raja) di Kashmir nel settembre del 1892.\nNon si sa esattamente come i kanjutis iniziassero a coltivare la valle di Raskam. Il fiume \u00e8 noto per il suo nome scintillante di Zafarshan, il \"disseminatore d'oro\". Secondo le tradizioni kanjuti, riportate da McMahon, l'ottavo antenato, il mir Shah Salim Khan perseguit\u00f2 i predoni nomadi kirghisi fino a Tash Khurghan sconfiggendoli. \u201cPer celebrare questa vittoria, Shah Salim Khan eresse un tumulo di pietre a Dafdar e sped\u00ec come trofeo la testa di un kirghiso ai cinesi includendovi un messaggio in cui affermava che l'estensione del territorio hunza arrivava fino al Dafdar\u201d. I kanjutis era gi\u00e0 i possessori effettivi del Raskam e nessuna questione venne sollevata a questo riguardo. Le rivendicazioni del mir andavano ben oltre un mero diritto di coltivazione. Egli \u201casseriva che venissero costruite delle fortezze dal popolo hunza, senza nessuna obiezione o interferenza da parte dei cinesi, a Dafdar, Qurghan, Ujadhbhai, Azar sul fiume Yarkand e in tre o quattro altri luoghi situati nella zona di Raskam.\u201d\nMcMahon fu capace grosso modo in prima istanza di definire i limiti territoriali di Kanjut. \u201cI confini di Taghdumbash, Khunjerab e Raskam, come dichiarati dai kanjuti, sono i seguenti: lo spatiacque settentrionale del Taghdumbash Pamir dal Passo di Wakhijrui attraverso la vetta di Baiyik fino a Dafdar, attraverso il fiume fino al Zankan nullah; e oltre la catena fino a Urok, un punto situato sul fiume Yarkand tra Sibjaida e Itakturuk. Da qui la linea di confine corre lungo lo spartiacque settentrionale della valle di Raskam fino alla confluenza dei fiumi Bazar Dara e Yarkand. Da questo luogo poi verso sud, dalle montagne al fiume Mustagh, lasciando l'Aghil Dewan e il Passo di Aghil entro i confini territoriali di Hunza.\nLe informazioni date da McMahon furono sostanzialmente avvalorate ancor pi\u00f9 nel 1898 dal capiatano H.P.P. Deasy che rinunci\u00f2 a un incarico per dedicarsi all'esplorazione trans-himalayana. Un elemento di particolare interesse era la descrizione fatta da Deasy riguardo ai confini di Raskam. Partendo da Aghil Dewan o passando, attraverso la catena montuosa del Karakoram, la linea divisoria correva a nord-est fino a Bazar Dara, dove veniva a incontrare il fiume Yarkand. Egli vi trov\u00f2 un avamposto costruito con terra a Bazar Dara, sormontato dalla bandiera cinese, (dal 1898 i cinesi per la prima volta nella storia si introdussero nell'area meridionale dei monti Kuen Lun) con alcuni kirghizi senza'armi che vi lavoravano. Ci\u00f2 ovviamente veniva inteso come un marcatore del confine cinese. Da l\u00ec la linea di frontiera corre \u201clungo lo spartiacque settentrionale della valle di Raskam fino a Dafdar nel Taghdumbash Pamir, a nord dei mulini situati in quel luogo, e da qui alla cima del Baiyik. Deasy venne inoltre a chiarire l'evidenza di ci\u00f2 che potrebbe aver rappresentato la sola occupazione dei kanjuti. A sud di Azgar \u201cmolte rovine di case, vecchi canali di irrigazione e campi adesso non pi\u00f9 utilizzati, testimoniavano che Raskam fosse stata precedentemente abitata e coltivata\u201d. Chiunque abbia familiarit\u00e0 con la cura con cui i kanjuti coltivavano ogni loro striscia disponibile, non avrebbero nessuna esitazione a considerare questo una prova di una loro lunga permanenza e attivit\u00e0. I resti non sarebbero potuti essere stati attribuiti ai kirghisi; essi erano poco familiari con quella tecnologia pi\u00f9 progredita. \"Sette localit\u00e0 nel Raskam venivano incluse. Azgar e Ursur sulla riva destra, e cinque altre su quella sinistra, che si trovavano sul Mustagh-Karakoram (Kukbash, Kirajilga, Ophrang, Uroklok e Oitughrak), e si estendevano da Sarakamish, a nord del passo di Kunjerab fino a Bazar Dara, a nord del passo di Arghil, comprendente un'area di circa 3000 acri\u201d.\nI cinesi completarono la riconquista della regione del Turkistan orientale nel 1878. Prima che la perdessero nel 1863, la loro autorit\u00e0 effettiva, mantenuta regolarmente da Ney Elias e marito di Young, non si era mai estesa a sud dei loro avamposti di Sanju e Kilian lungo i piedi delle catene montuose di Kuenlun. Nemmeno si sa di una loro presenza a sud della linea degli avamposti nei dodici anni immediatamente seguenti al loro ritorno. Ney Elias che era stato commissario aggiunto a Ladakh per diversi anni annotava il 21 settembre del 1889 che aveva incontrato i cinesi nel 1879 e 1880 quando visit\u00f2 Kashgar. \"Essi mi dissero che consideravano la loro linea di \u2018chatze\u2019, come la loro frontiera\u00a0\u2013 ovvero Kugiar, Kilian, Sanju, Kiria, ecc.- e che non avevano nulla a che spartire con ci\u00f2 che giaceva oltre le montagne\" vale a dire la catena montuosa del Kuen Lun nel Kashmir settentrionale.\nNel 1927, il governo indiano, secondo quando veniva riportato dal Times, il 6 marzo 1963 \u201creput\u00f2 insostenibile la rivendicazione del mir di Kashmir riguardo al fatto che i suoi domini dovessero passare a nord dello spartiacque settentrionale delle montagne del Kuenlun\u201d.\nDemografia.\nLa maggior parte del popolo hunza sono mussulmani ismailiti. Le lingue locali sono il burushaski, wakhi e shina, sebbene siano comprese ampiamente anche l'urdu e l'inglese."}
{"id": "2623842", "revid": "436907", "url": "https://it.wikipedia.org/wiki?curid=2623842", "title": "Muse (EP)", "text": "Muse \u00e8 il primo EP del gruppo musicale britannico omonimo, pubblicato l'11 maggio 1998 dalla Dangerous Records.\nIl disco.\nRealizzato allo studio di registrazione Sawmills Studio, di propriet\u00e0 di Dennis Smith che lasci\u00f2 lo studio a disposizione dei Muse dopo aver visto questi ultimi esibirsi in un concerto in Cornovaglia, l'EP fu pubblicato in tiratura limitata a 999 copie numerate a mano. Ulteriori copie vennero distribuite alle stazioni radio, ai giornalisti e vendute tramite corrispondenza nei negozi di dischi indipendenti.\nLa copertina del disco raffigura il volto del batterista Dominic Howard fotocopiato distorto. L'immagine della copertina \u00e8 stata ispirata a diversi poster che appaiono sul muro in una scena del film \"L'esercito delle 12 scimmie\" di Terry Gilliam del 1995."}
{"id": "2623849", "revid": "400694", "url": "https://it.wikipedia.org/wiki?curid=2623849", "title": "Pedro de los R\u00edos y Guti\u00e9rrez de Aguayo", "text": "Biografia.\nNacque a Cordova, ed i suoi genitori erano Diego Guti\u00e9rrez de los R\u00edos y Gonz\u00e1lez de Hoces ed Elvira Guti\u00e9rrez de Aguayo y L\u00f3pez de Montemayor.\nPedro de los R\u00edos fu nominato governatore di Castilla del Oro nel maggio del 1526, ed assunse l'incarico a luglio dello stesso anno. In seguito si spost\u00f2 in Nicaragua dove si guadagn\u00f2 la fiducia degli amministratori locali, i quali gi affidarono il governatorato. Il governatore dell'Honduras, Diego L\u00f3pez de Salcedo y Rodr\u00edguez, arriv\u00f2 subito da Le\u00f3n, obbligando R\u00edos ad abbandonare il posto ritornando a Castilla del Oro.\nDopo molti anni di cattiva amministrazione di Castilla del Oro, fu rimosso dall'incarico e sostituito con Antonio de la Gama, nell'agosto 1529. Completati i suoi impegni in America centrale, decise di raggiungere Francisco Pizarro nei territori del Per\u00f9 appena scoperti. Una volta giunto sul posto and\u00f2 nella capitale inca Cuzco, dove fu tra i primi coloni spagnoli. R\u00edos fece parte degli uomini di Pizarro che fecero i primi fallimentari tentativi di riconquistare il Per\u00f9. Partecip\u00f2 alla battaglia di Chupas (1542) e molti anni dopo mor\u00ec a Huarinas, vicino al lago Titicaca, il 27 ottobre 1547."}
{"id": "2623852", "revid": "599013", "url": "https://it.wikipedia.org/wiki?curid=2623852", "title": "Pedro de los R\u00edos y Gutierrez de Aguayo", "text": ""}
{"id": "2623853", "revid": "287204", "url": "https://it.wikipedia.org/wiki?curid=2623853", "title": "Canada Open 1969", "text": "Il Canada Open 1969 \u00e8 stato un torneo di tennis giocato sulla terra battuta. \u00c8 stata la 81\u00aa edizione del Canada Open, la 1a dell'Era Open. Il torneo maschile si \u00e8 giocato al National Tennis Centre di Toronto in Canada dal 9 al 15 agosto, quello femminile dal 16 al 23 agosto 1969.\nCampioni.\nSingolare maschile.\n Cliff Richey ha battuto in finale Earl Butch Buchholz 6-4, 5-7, 6-4, 6-0\nSingolare femminile.\n Faye Urban ha battuto in finale Vicky Berner 6-2, 6-0\nDoppio maschile.\n Ron Holmberg / John Newcombe hanno battuto in finale Earl Butch Buchholz / Raymond Moore 6\u20133, 6-4\nDoppio femminile.\n Brenda Nunns / Faye Urban hanno battuto in finale Jane O'Hara Wood / Vivienne Strong 6-1, 6-1"}
{"id": "2623859", "revid": "1305772", "url": "https://it.wikipedia.org/wiki?curid=2623859", "title": "Armoriale delle citt\u00e0 del primo e secondo Impero", "text": "L'Armoriale delle citt\u00e0 del primo e secondo Impero fornisce gli stemmi (immagini e blasonature) delle citt\u00e0 del \"Primo Impero francese\" (1804-1815), del \"Secondo Impero\" (1852-1870) e del \"Regno d'Italia\" (1805-1814), in francese e in italiano.\nDescrizione.\nDurante l'Ancien R\u00e9gime esistevano in Francia quaranta citt\u00e0 che godevano del privilegio esclusivo di essere rappresentate ufficialmente all'incoronazione reale dai loro sindaci. Queste citt\u00e0 avevano il titolo di bonne ville, e portavano come segno distintivo, nei loro scudi, il capo di Francia. La Rivoluzione francese abol\u00ec quest'uso, per lo stesso motivo numerose citt\u00e0 persero i loro blasoni che sfoggiavano il segno della regalit\u00e0.\nIl decreto del 17 maggio 1809 che rese alle citt\u00e0 il diritto di ottenere uno stemma, i cui dettagli furono normati con la circolare ministeriale del 4 luglio 1809, precis\u00f2 che per l'avvenire nessuna citt\u00e0 o corporazione poteva avere un blasone che in seguito all'autorizzazione dell'Imperatore. Inoltre suddivise le citt\u00e0 in tre classi e precis\u00f2, in rapporto agli stemmi, i segni distintivi di ciascuna classe.\nPrimo Impero francese.\n\"Bonnes villes\".\nLe \"bonnes villes\" (con il rango di duca) portavano nel loro stemma un capo di rosso, caricato di tre api d'oro poste in fascia (Capo delle Bonnes Villes dell'Impero) e come ornamenti esteriori avevano una corona murale a sette merli, cimata da un'aquila nascente per cimiero, il tutto d'oro, sostenuto da un caduceo del medesimo, posato al di sopra del capo, e al quale sono sospesi due festoni in funzione di lambrecchini, l'uno a destra di quercia, l'altro a sinistra d'ulivo, di oro, annodati e legati con nastri di rosso.\nCitt\u00e0 di seconda classe.\nLe citt\u00e0 di seconda classe (rango di conte), cio\u00e8 quelle i cui sindaci assistevano (come gli omologhi delle bonnes villes) all'incoronazione dell'imperatore, portavano nella loro arma a destra un quartier franco d'azzurro, caricato di una N (Napoleone) d'oro sormontata da una stella raggiante dello stesso e avevano quali ornamenti esteriori una corona muraria d'argento a sette merli come cimiero, sostenuta da un caduceo dello stesso al quale sono sospesi due festoni in funzione di lambrecchini, l'uno a destra di quercia, l'altro a sinistra d'ulivo, di oro, annodati e legati con nastri di azzurro.\nRegno d'Italia.\nBuone citt\u00e0.\nLe buone citt\u00e0 portavano nello stemma un capo di verde colla lettera N (Napoloene) d'oro posta nel cuore ed accostata da tre rose a sei foglie, del medesimo. Lo stemma era cimato dalla corona murale a sette merli, d'oro, sormontato dall'aquila nascente al naturale, tenente tra gli artigli un caduceo d'oro, in fascia; il tutto accompagnato da due festoni intrecciati di ulivo e di quercia dell'ultimo, uscenti dalla corona e divisi tra i due fianchi ricongiunti e pendenti dalla punta.\nCitt\u00e0 di prima classe.\nLe citt\u00e0 di prima classe portavano nella loro arma un cantone franco destro di verde alla lettera N (Napoleone) d'argento, sormontata da una stella del medesimo; il tutto cimato dalla corona murale a cinque merli, accollata da un caduceo del medesimo posto in fascia ed accompagnato da due festoni intrecciati d'ulivo e di quercia uscenti dalla corona, divisi tra i due fianchi dello scudo, ricongiunti e pendenti dalla punta, il tutto dorato."}
{"id": "2623861", "revid": "287204", "url": "https://it.wikipedia.org/wiki?curid=2623861", "title": "Pelantaro", "text": "Biografia.\nSi crede che Pelantaro ed i suoi tenenti Anganamon e Guaiquimilla siano i responsabili della morte del secondo Governatore Reale del Cile, Mart\u00edn Garc\u00eda \u00d3\u00f1ez de Loyola, nel corso del disastro di Curalaba del 21 dicembre 1598.\nQuesto disastro provoc\u00f2 una rivolta generale dei Mapuche e di altre trib\u00f9 legate a loro. Il tutto culmin\u00f2 con la distruzione di tutti gli insediamenti spagnoli a sud del fiume B\u00edo B\u00edo e di alcuni a nord (Santa Cruz de O\u00f1ez e San Bartolom\u00e9 de Chill\u00e1n nel 1599). Il successivo governatore, Alonso de Ribera, stabil\u00ec un confine accettando il consiglio del gesuita Luis de Valdivia, secondo il quale andava combattuta una guerra difensiva.\nA questo punto Pelantaro aveva a disposizione le teste di Pedro de Valdivia e di Mart\u00edn \u00d3\u00f1ez de Loyola, e le us\u00f2 come trofeo e come contenitore per il \"chicha\", una specie di alcool. Come dimostrazione delle loro buone intenzioni, le restituirono nel 1608.\nPelantaro fu catturato nel 1616 e tenuto prigioniero per un anno e mezzo dopo la morte del governatore Alonso de Ribera. Fu infine rilasciato dal successore Fernando Talaverano Gallegos, nel vano tentativo di stabilire la pace con i Mapuche."}
{"id": "2623873", "revid": "832642", "url": "https://it.wikipedia.org/wiki?curid=2623873", "title": "Peninsulares", "text": "Nel sistema delle caste presente nell'America spagnola in epoca coloniale, un peninsular (o \"godo\" o \"gachupin\") era uno spagnolo nato in madrepatria, e si contrapponeva alle persone di discendenza pura spagnola ma nati nel Nuovo Mondo (noti come \"creoles\").\nDescrizione.\nGli incarichi ufficiali delle Americhe erano ad appannaggio dei soli peninsulares. Oltre a peninsulares e creoli, il sistema delle caste prevedeva anche l'esistenza di \"mestizos\" (di sangue misto spagnolo e nativo americano), mulatti (di sangue misto spagnolo e di origine africana), nativi americani, zambo (misti nativi americani e neri africani) ed infine i neri. In alcuni tempi e luoghi, ad esempio durante le guerre d'indipendenza, furono chiamati col termine dispregiativo di \"godos\" (che stava per \"Visigoti\", che avevano governato sulla Spagna) o, in Messico, \"gachupines\".\nGli ufficiali coloniali di livello superiore arrivavano dalla Spagna per governare le colonie dell'America latina. Spesso i peninsulares erano grandi latifondisti. Difendevano il monopolio di Cadice sul commercio, colpendo i creoli che iniziarono a dedicarsi al contrabbando con le colonie inglesi e francesi, soprattutto nelle zone distanti dai porti gestiti dalla \"Flota de Indias\".\nNella gerarchia sociale coloniale, i peninsulares erano in cima, seguiti dai creoli, i quali svilupparono una potente aristocrazia locale nel XVII e XVIII secolo. Durante la rivoluzione francese i peninsulares erano in genere considerati conservatori.\nUso del termine nel XX secolo.\nNel XX secolo il termine \"peninsular\" \u00e8 diventato un eufemismo per indicare i bianchi che abitano la Guinea spagnola. Viene usato anche nelle isole Canarie per indicare gli spagnoli non originari dell'arcipelago.\nI discendenti di peninsulares e creoli nelle Filippine in seguito estesero il nome a tutta la classe dirigente anglofona, che divenne complessivamente nota come \"konyos\" a causa del loro frequente uso del termine spagnolo \"co\u00f1o\". La loro variante di inglese con parole Tagalog \u00e8 caratteristica.\nAltri usi.\n\"Peninsulares\" \u00e8 anche il nome di una marca spagnola di sigarette.\nBibliografia.\nMark A. Burkholder e Lyman L. Johnson, \"Colonial Latin America\", sesta edizione, Oxford University Press, 2008, ISBN 978-0-19-532042-8"}
{"id": "2623874", "revid": "19933", "url": "https://it.wikipedia.org/wiki?curid=2623874", "title": "Peninsular", "text": ""}
{"id": "2623876", "revid": "19933", "url": "https://it.wikipedia.org/wiki?curid=2623876", "title": "Gachupin", "text": ""}
{"id": "2623877", "revid": "110157", "url": "https://it.wikipedia.org/wiki?curid=2623877", "title": "Beaubourg (Vangelis)", "text": "Beaubourg \u00e8 il sesto album in studio del musicista greco Vangelis, pubblicato nel 1977 dalla RCA Records.\nIl disco.\nL'album \u00e8 la decima uscita discografica ufficiale di Vangelis ed \u00e8 stato composto come rappresentazione musicale del museo omonimo. Interamente eseguito con sintetizzatori (in particolare con lo Yamaha CS-80), \u00e8 probabilmente il suo lavoro pi\u00f9 sperimentale ed \u00e8 considerato, assieme ad \"Hypothesis\" (risalente al 1971 ma pubblicato solo nel 1978 e ritirato dal mercato poco dopo) il meno accessibile fra i suoi progetti. In questa categoria pu\u00f2 essere incluso anche \"Invisible Connections\" (1985), bench\u00e9 questo fosse stato inteso come lavoro basato su sperimentazioni di musica classica, e ci\u00f2 lo rende a parer di molti pi\u00f9 \"ascoltabile\" rispetto agli altri due.\nLo stile di \"Beaubourg\" \u00e8 quasi impossibile da definire, anche se nelle due parti (la cui similitudine \u00e8 estrema) possono essere rintracciati elementi di jazz e musica concreta. Come gi\u00e0 detto, Vangelis compose la musica ispirandosi alla struttura del museo, e con il fine di riflettere attraverso essa lo stile di vita dell'omonimo quartiere dove egli visse nei primi anni settanta."}
{"id": "2623881", "revid": "406204", "url": "https://it.wikipedia.org/wiki?curid=2623881", "title": "Niccol\u00f2 Ciminello di Bazzano", "text": "Fu cronista abruzzese in poesia latina, autore di un poema che si inserisce nel filone delle cronache aquilane.\nBiografia.\nNacque probabilmente a Bazzano verso la met\u00e0 del XIV secolo. Al tempo dell'assedio portato alla citt\u00e0 da Braccio da Montone (2 giugno 1424), la cosiddetta \"guerra braccesca\", egli ricopriva una magistratura cittadina. Nella sortita che gli aquilani portarono agli assedianti, ormai quasi sul punto di vincere, egli portava il vessillo del quartiere di Santa Maria di Paganica.\nSi conserva un suo testamento datato 1412, attraverso il quale conosciamo i nomi della moglie (Giusta) e dei figli (Benedetto e Angelo). Certamente era gi\u00e0 morto nel 1438, come attestato da un documento di quell'anno nel quale \u00e8 ricordato come defunto.\nLa Cronaca sulla guerra braccesca.\nScrisse un poema proprio sulla guerra braccesca (1423-1424), in ottava rima e in undici canti, ciascuno di oltre 40 stanze. Il suo dialetto \u00e8 pi\u00f9 forbito che in Buccio di Ranallo ed Antonio di Boezio, a indicare forse un discreto livello culturale e la conoscenza dei maggiori poeti, testimoniata forse anche da questi versi introduttivi:\nIl poema del Ciminello era stato a lungo creduto di autore incerto. Il primo ad indicare lui come probabile autore fu Girolamo Rivera e a questa opinione ader\u00ec anche Anton Ludovico Antinori che pubblic\u00f2 l'opera nel sesto volume delle \"Antichit\u00e0 italiane del Medio Evo\" di Ludovico Antonio Muratori. In un momento successivo, dopo che era avvenuto il ritrovamento del manoscritto originale, lo stesso Antinori consider\u00f2 del tutto acclarata l'attribuzione e diede conto di questa certezza in una nota in coda all'opera.\nRielaborazioni in prosa latina.\nIn seguito venne utilizzato da Angelo Pico Fonticulano, che verso la met\u00e0 del XVI secolo lo tradusse in prosa latina con il titolo di \"Bellum Braccianum\" (o \"De bello Bracciano\"). Quest'opera fu poi ripubblicata nel 1630 per l'editore Cacchi dell'Aquila e nel XVIII secolo da Pietro Burmanno, che la inser\u00ec nella sua grande collezione degli scrittori di cose italiane."}
{"id": "2623885", "revid": "599013", "url": "https://it.wikipedia.org/wiki?curid=2623885", "title": "Fabrizio Fioretti", "text": "Caratteristiche tecniche.\nFioretti \u00e8 stato un centrocampista impiegato prevalentemente come regista. Dotato di visione di gioco e precisione nei lanci, era uno specialista dei calci di punizione.\nCarriera.\nCresce nel Banco Roma, da dove si trasferisce alla con cui gioca due campionati di Serie C2 sotto la direzione di Guido Attardi. Nella prima stagione segna un gol in 22 presenze, mentre nella seconda realizza 8 reti in 30 partite.\nLo ingaggia quindi il Barletta che lo fa debuttare in Serie B nella stagione 1987-1988. Con la compagine barlettana gioca tra i cadetti per due campionati e ad ottobre del 1989 si trasferisce al . Con i \"galletti\" esordisce nella massima serie, il 17 dicembre 1989 nella partita Cremonese-Bari (0-2), e a fine stagione totalizza 8 presenze con un gol, realizzato nel 2-2 esterno contro la .\nA fine stagione ritorna in Serie B, passando al : in Abruzzo \u00e8 un titolare fisso sia con Carlo Mazzone che con Giovanni Galeone, e gioca in totale 36 partite con 6 reti. Nella stagione successiva viene ceduto per motivi economici al , neopromosso tra i cadetti: in Emilia colleziona 27 presenze e 5 gol (alternandosi al giovane emergente Daniele Moretti), contribuendo alla salvezza della squadra di Luigi Cagni. Nella stagione 1992-1993, invece, disputa solamente 3 partite a causa di un grave infortunio che lo tiene fermo per tutta la stagione, proprio nell'annata della prima promozione in Serie A degli emiliani.\nNel 1993-1994 viene ceduto al Verona, dove si ristabilisce fisicamente e mette a segno 3 reti in 28 gare di campionato. Nel 1994 si trasferisce all'ambizioso di Giuseppe Papadopulo, vestendone la fascia di capitano e conquistando la promozione in Serie B; nel campionato 1995-1996 viene impiegato a singhiozzo e non pu\u00f2 evitare la retrocessione degli irpini in Serie C1.\nDisputa altre due stagioni in terza serie con le maglie di Gualdo e , che nel 1998 non gli rinnova il contratto; nel mese di agosto viene ingaggiato dalla allenata da Andrea Agostinelli, di cui diventa leader e uomo d'esperienza. Con i toscani conquista la sua seconda promozione in Serie B, realizzando 8 reti di cui sette nel solo girone d'andata, grazie a rigori e calci di punizione; contribuisce poi alla salvezza nella stagione successiva, dopo lo spareggio contro il . Nella sua terza stagione a Pistoia \u00e8 poco impiegato (una sola presenza fino a gennaio) a causa di un infortunio al ginocchio e della concorrenza di Daniele Amerini e Massimiliano Allegri; nel gennaio 2001 viene ceduto alla Lucchese con cui disputa 5 partite nel campionato di Serie C1 2000-2001, prima di chiudere la carriera con un'ulteriore stagione in Serie C1 all'."}
{"id": "2623886", "revid": "27516841", "url": "https://it.wikipedia.org/wiki?curid=2623886", "title": "Antonio di Boezio", "text": ""}
{"id": "2623892", "revid": "110157", "url": "https://it.wikipedia.org/wiki?curid=2623892", "title": "Tele Sistemi Ferroviari", "text": "TSF - Tele Sistemi Ferroviari era un'azienda italiana che operava nel settore dell'ICT, sviluppando e gestendo servizi informatici dedicati al trasporto e alla logistica.\nGestiva in esternalizzazione il Sistema Informativo del gruppo FS ovvero l'infrastruttura di elaborazione dati, le varie applicazioni software ed il call center del gruppo. Prodotti di tale collaborazione sono per esempio i progetti Ticketless, ViaggiaTreno, ASCOT, GENTE, VESTE, TIMER, OBoE, Mercurio, PIC, CCL, Infostazioni e DIVA.\nStoria.\nLa societ\u00e0 nasce come Tele Sistemi Ferroviari S.r.l. il 23 dicembre 1994 nell'ambito del gruppo Ferrovie dello Stato ma diventa operativa l'8 agosto 1996 quando riceve da FS il \"Ramo d'Azienda EDP\", che fornisce i servizi informatici del gruppo.\nNel 1996 FS bandisce una gara internazionale per l'aggiudicazione del 61% di TSF, e quindi della gestione ICT per 10 anni, che verr\u00e0 vinta da Finsiel per 125 miliardi di lire. Nel 1997 avviene il passaggio di propriet\u00e0 e la trasformazione in S.p.A..\nInizialmente dedicata solo all'attivit\u00e0 svolta per l'azienda ferroviaria statale, successivamente TSF decide di rivolgersi anche ad altri operatori del trasporto.\nNel 2007, scaduta la concessione decennale, FS promuove un bando per l'acquisizione del 100% di TSF, che viene vinto da Sirti: dopo varie vicissitudini giudiziarie, segnate da ricorsi al Tar e al Consiglio di Stato da parte di AlmavivA (nuova denominazione di Finsiel e azionista con il 61%) nel marzo 2008 la gara viene annullata e l'azionariato di TSF rimane invariato, anche se TSF continua a operare in regime di proroga in quanto la concessione \u00e8 scaduta. Il 10 dicembre 2008 FS ha promosso una terza gara per la vendita del 39% in suo possesso, ma il bando \u00e8 andato deserto.\nNel gennaio 2010 Ferrovie dello Stato S.p.A. cede il residuo 39% in suo possesso a Almaviva S.p.A. per 32 milioni di euro.\nIl 21 giugno 2010 viene ridenominata in Almaviva TSF S.p.A..\nIl 17 novembre 2010 in RTI con Almaviva Innovation Company, Ansaldo STS, Engineering ingegneria informatica, e Telecom Italia, si aggiudica la gara indetta da Ferservizi, in nome e per conto di Ferrovie dello Stato, per l'affidamento con durata pari a 7 anni, dei servizi di gestione in outsourcing dell'infrastruttura di elaborazione dati, di gestione e sviluppo delle applicazioni software e di call center per 856.80 milioni di euro.\nIl 30 settembre 2011, Almaviva TSF S.p.A. si \u00e8 fusa per incorporazione in Almaviva S.p.A.\nBilancio 2008.\nTSF nel 2008 ha conseguito 193,15 milioni di ricavi (di cui 188.56 solo dal contratto con FS), 200,55 di valore della produzione, Ebit di 14,80 milioni, utili per 7,57 milioni. 90,52 milioni di patrimonio netto, 97,06 milioni di debiti, posizione finanziaria netta positiva per 58,51 milioni, 675 dipendenti."}
{"id": "2623908", "revid": "6923", "url": "https://it.wikipedia.org/wiki?curid=2623908", "title": "Asterix e gli allori di Cesare", "text": "Asterix e gli allori di Cesare (\"Les Lauriers de C\u00e9sar\") \u00e8 la diciottesima storia a fumetti della serie \"Asterix\", creata da Ren\u00e9 Goscinny (sceneggiatura) e Albert Uderzo (disegni).\u00c8 apparso a puntate su \"Pilote\" dal settembre 1971 al marzo 1972, mentre la sua prima pubblicazione in volume in lingua originale risale al 1972.\nTrama.\nAbraracourcix, costretto durante una cena a Lutezia a sopportare le prese in giro e le frecciate del borioso cognato Omeopatix, un facoltoso uomo d'affari che ne denigra i successi e lo stile di vita provinciale, monta su tutte le furie. Piuttosto ebbro per il vino, promette di far assaggiare all'antipatico anfitrione un piatto come questi, pur di dimostrare che la gloria vale pi\u00f9 dei soldi, non potr\u00e0 mai gustarne: un rag\u00f9 insaporito nientemeno che con gli allori della corona trionfale di Cesare.\nPer tener fede alla promessa, nonostante la disperazione della moglie Beniamina, il capo invia Obelix e un poco convinto Asterix a Roma, perch\u00e9 si impossessino del prezioso ornamento. Per impossessarsene, i due tentano di penetrare nel palazzo di Cesare facendosi \"assumere\" come schiavi; il piano per\u00f2 fallisce dal momento che vengono acquistati non dal condottiero ma da un comune patrizio romano, Claudius Chiunquefus. La fortuna sembra per\u00f2 correre in loro aiuto quando il loro nuovo padrone ordina loro di recarsi al palazzo di Cesare per svolgere un incarico in suo nome.\nSembra che tutto stia andando per il meglio, quando si mette di mezzo Staziondefrejus, a sua volta schiavo di Chiunquefus, il quale preoccupato di perdere la sua posizione \"di prestigio\" in casa del patrizio a causa dei nuovi arrivati convince le guardie del palazzo che i due sono assassini in cerca della testa di Cesare. Asterix e Obelix vendono cos\u00ec arrestati e rinchiusi nelle prigioni del palazzo; approfittano dell'occasione per cercare di trovare la preziosa corona ma di nuovo i loro sforzi non portano a nulla.\nI due vengono condannati a essere sbranati dalle belve feroci nel Circo Massimo; Asterix crede che Cesare sar\u00e0 presente all'esecuzione, e di poter quindi impossessarsi degli allori in questa occasione, ma di nuovo rimane deluso quando scopre che il condottiero \u00e8 fuori citt\u00e0, impegnato a combattere i Pirati. Dopo essere fuggiti dal Circo e aver fatto parte per breve tempo di una banda di fuorilegge nei bassifondi capitolini, Asterix e Obelix finalmente hanno fortuna: incontrano di nuovo Staziondefrejus, divenuto grazie alla sua segnalazione schiavo personale di Cesare. Dietro promessa \"di non vedere pi\u00f9\" i due, Staziondefejus accetta di rubare per loro la corona trionfale, che viene consegnata nelle mani di Asterix in una brumosa mattina.\nI due possono cos\u00ec far ritorno al villaggio, dove Abraracourcix pu\u00f2 finalmente prendersi la rivincita sul cognato, condendola con un immancabile sganassone.\nUnica storia in tutta la serie in cui si accenna al fatto che la pozione magica di Panoramix dona s\u00ec una forza sovrumana, ma non rende invulnerabili n\u00e9, di fatto, invincibili, e per questo Asterix \u00e8 costretto a frenare gli ardori bellici dell'amico affermando che le guardie del palazzo, ben diverse dai legionari di stanza in Gallia, \"con le loro armi potrebbero farci a pezzi\".\nPersonaggi principali.\nI personaggi presenti nella storia pi\u00f9 rilevanti ai fini della trama sono:\nRiferimenti storici.\nAnche in questa storia vengono trattati fatti e avvenimenti storici come la schiavit\u00f9 seppur con toni umoristici: Asterix e Obelix si offrono volontariamente come schiavi e portano avanti loro stessi - con la consulenza di un altro schiavo - la trattativa per la loro vendita, incuranti del mercante di cui dovrebbero essere propriet\u00e0.. L'imponente \"Palazzo di Cesare\", meta dei protagonisti, non ha riscontri nella realt\u00e0 cos\u00ec come la \"campagna contro i Pirati\" che impegna Cesare durante quasi tutta la storia \u00e8 immaginaria anche se Cesare nel 74 a.C. fu rapito da alcuni pirati che lo tennero prigioniero per trentotto giorni sull'isola di Farmacussa. Successivamente, liberato, il condottiero guid\u00f2 personalmente una spedizione militare contro i suoi rapitori. A questo proposito, Uderzo ha dichiarato in un'intervista di considerare questo albo un omaggio alla grandezza storica di Cesare, personaggio che ha a suo dire \"segnato un'epoca\" e per il quale lui e Goscinny hanno sempre mostrato il massimo rispetto, ad esempio raffigurandolo nei disegni senza caricaturarne le fattezze. Una citazione artistica sono le pose assunte dallo schiavo greco con cui Asterix ha un battibecco nella tav. 12, che richiamano rispettivamente le statue \"Il pensatore\" di Rodin (prima vignetta), il \"Gruppo del Laocoonte\" (terza vignetta) e il \"discobolo\" (quinta vignetta). La frase \"Delenda Carthago\" con cui sia l'avvocato difensore che il pubblico ministero aprono i loro discorsi durante il processo ad Asterix e Obelix richiama il famoso motto di Catone il censore; compaiono poi dei graffiti incisi sul muro della prigione in cui i due Galli sono rinchiusi, e che recitano \"Ancora pochi giorni\", \"Morte ai leoni\", \"Gloria victis\" (parodia del pi\u00f9 noto \"Vae victis\") e \"Veritas odium parit\".\nAncora, il domatore di leoni del Circo Massimo \u00e8 una caricatura di Jean Richard, attore francese che successivamente apr\u00ec un proprio circo.\nStoria editoriale.\nIn Francia la storia fu serializzata inizialmente all'interno della rivista \"Pilote\" in cui apparve a puntate dal numero 621 (30 settembre 1971) al 642 (24 febbraio 1972); in seguito \u00e8 stata pubblicata in albo cartonato nel 1972 dall'editore Dargaud.\nAttualmente l'albo viene ristampato dalla casa editrice Hachette Livre, che nel dicembre 2008 acquis\u00ec da Uderzo e da Anna Goscinny (figlia dello scomparso Ren\u00e9) tutti i diritti sulle pubblicazioni di \"Asterix\".\nEdizioni estere.\nItalia.\nIn Italia l'albo \u00e8 edito, come gli altri della serie, da Mondadori; la prima edizione italiana in volume risale all'aprile 1973 per la traduzione di Luciana Marconcini. Precedentemente, la storia era apparsa a puntate sulla rivista \"Il Mago\", edita sempre da Mondadori, in cui apparve dal numero 4 al numero 7 datati 1972. \u00c8 l'unica storia di Asterix ad essere stata pubblicata su tale rivista mondadoriana, insieme alla successiva \"Asterix e l'indovino\". La Mondadori ha ristampato l'albo pi\u00f9 volte nel corso degli anni; l'ultima edizione, condotta su quella francese di Hachette Livre, \u00e8 della fine del 2011 e rispetto alle precedenti presenta, pur mantenendo invariata la traduzione, una copertina diversa, un nuovo lettering e una colorazione rinnovata; \u00e8 inoltre caratterizzata dall'avere la sagoma di Asterix stampata in rosso sulla costa.\nLa storia \u00e8 stata pubblicata a puntate anche all'interno della rivista \"Il Giornalino\" (Edizioni San Paolo), nella quale fece la sua prima apparizione nel 1980 venendovi poi ristampata periodicamente. Tale edizione \u00e8 basata su quella Mondadori e presenta la stessa traduzione di Luciana Marconcini, sebbene il titolo della storia vi sia stato modificato in \"L'alloro di Cesare\".\nIn altre lingue.\nIl titolo originale dell'albo, \"Les Lauriers de C\u00e9sar\", \u00e8 stato tradotto come segue in alcune delle principali lingue in cui il fumetto \u00e8 edito; vengono inoltre indicate la casa editrice e l'anno di prima pubblicazione:"}
{"id": "2623910", "revid": "21880", "url": "https://it.wikipedia.org/wiki?curid=2623910", "title": "Aceras anthropophorum", "text": ""}
{"id": "2623911", "revid": "618763", "url": "https://it.wikipedia.org/wiki?curid=2623911", "title": "Il marito di Elena", "text": "Il marito di Elena \u00e8 un romanzo di Giovanni Verga scritto nel 1881 e pubblicato a Milano, subito dopo i Malavoglia, nel 1882 dall'editore Treves.\nNel romanzo vengono abbandonati gli elementi veristici e ripresi i precedenti temi di carattere romantico e passionale a sfondo psicologico.\nCome scrive Luigi Russo\"\"Malamente il romanzo \u00e8 stato interpretato come il dramma di una Bovary verghiana: se il modello del grande artista francese \u00e8 pur presente, l'interesse del Verga \u00e8 per il dramma del \"filius familias\", che vede crollare un suo sogno di felicit\u00e0 domestica, a causa della vanit\u00e0 e della leggerezza della sua compagna.\"\"\nTrama.\nCesare Dorello \u00e8 un giovane buono e studioso (originario di Altavilla Irpina), rimasto orfano di padre, che studia legge all'Universit\u00e0 di Napoli coll'aiuto finanziario di don Anselmo, lo zio sacerdote. Cesare conosce Elena, figlia di don Liborio, un ex cancelliere presso i Borboni, se n'innamora e, conseguita la laurea, inizia a frequentare la casa della giovane. Deciso a sposare Elena, chiede la sua mano ai genitori che per\u00f2, vista la sua precaria situazione economica, si oppongono al matrimonio. I due giovani decidono quindi di fuggire ma, incontrate subito le prime difficolt\u00e0, si rifugiano per un po' di tempo presso la casa dello zio canonico e, dopo essersi sposati vanno, a vivere nel paese natale di Cesare. Ma Elena, che ha un carattere frivolo e ambizioso, abituata com'era ad una vita mondana e raffinata, male si adatta alla vita modesta e provinciale che ora deve condurre e inizia a diventare irrequieta e depressa. La nascita di una bambina sembra ridarle per un po' di tempo la felicit\u00e0, ma presto ritorna alle inquietudini di sempre.\nCesare intanto riesce ad affermarsi come avvocato e cos\u00ec, grazie al miglioramento economico, i due sposi possono ritornare a Napoli ed Elena riesce a condurre la vita che desidera fatta di mondanit\u00e0 e lusso. In modo superficiale ella tradisce ripetutamente il marito che continua, malgrado tutto, ad amarla e non vuole perderla. Ma, dopo aver tentato inutilmente di far cambiare atteggiamento alla moglie, Cesare, sentendosi non pi\u00f9 amato, in un momento di furore la uccide con un pugnale.\nEdizione.\nGiovanni Verga, \"Il marito di Elena\", Milano, Mondadori, 1980"}
{"id": "2623921", "revid": "1305772", "url": "https://it.wikipedia.org/wiki?curid=2623921", "title": "Batju\u0161kov", "text": ""}
{"id": "2623923", "revid": "767487", "url": "https://it.wikipedia.org/wiki?curid=2623923", "title": "Batjuskov", "text": ""}
{"id": "2623930", "revid": "1226", "url": "https://it.wikipedia.org/wiki?curid=2623930", "title": "Fiaba fantasy", "text": ""}
{"id": "2623948", "revid": "729019", "url": "https://it.wikipedia.org/wiki?curid=2623948", "title": "Bar\u00f3 de Viver (metropolitana di Barcellona)", "text": "Bar\u00f3 de Viver \u00e8 una stazione della Linea 1 della metropolitana di Barcellona.\nLa stazione \u00e8 situata sotto il Nus de la Trinitat nel distretto di Sant Andreu di Barcellona.\nLa stazione \u00e8 stata inaugurata nel 1983 con il prolungamento della L1 fino a Santa Coloma."}
{"id": "2623949", "revid": "287204", "url": "https://it.wikipedia.org/wiki?curid=2623949", "title": "Jos\u00e8 Ortega y Gasset", "text": ""}
{"id": "2623950", "revid": "287204", "url": "https://it.wikipedia.org/wiki?curid=2623950", "title": "Jose Ortega y Gasset", "text": ""}
{"id": "2623951", "revid": "330270", "url": "https://it.wikipedia.org/wiki?curid=2623951", "title": "Ortega y Gasset", "text": ""}
{"id": "2623952", "revid": "74801", "url": "https://it.wikipedia.org/wiki?curid=2623952", "title": "Cesare Studiati", "text": "Biografia.\nFiglio di Pietro Studiati, si laure\u00f2 a Pisa il 16 giugno 1840 in Filosofia e medicina, conseguendo l'anno successivo anche quella in Chirurgia. Nell'ottobre 1843 venne nominato dissettore da Paolo Savi, professore di Anatomia comparata, collaborando negli anni successivi con Carlo Matteucci allo studio sulla disposizione anatomica dei pesci elettrici e tenendo, nel 1847, anche un corso di Anatomia descrittiva degli animali domestici.\nNel 1856 prese il posto di Alessandro Corticelli alla cattedra di Fisiologia della facolt\u00e0 di Medicina di Pisa, di cui era supplente fin dal 1845. Nel 1865 fu nominato professore ordinario della stessa materia, ruolo che ebbe fino alla morte. Uomo di grande intelletto e cultura, negli anni si vide assegnare cattedre degli insegnamenti pi\u00f9 disparati: Chimica e Anatomia umana nel 1857, Agronomia nel 1870, succedendo a Pietro Cuppari, oppure Igiene nel 1886.\nDi idee liberali moderate, partecip\u00f2 attivamente alla fase risorgimentale aderendo alla spedizione del battaglione dei volontari universitari pisani e senesi del 1848, con il grado di maggiore, combattendo a Curtatone e Montanara a fianco dello zio Ridolfo Castinelli. Arrestato la sera successiva alla battaglia insieme a Rinaldo Ruschi, fu in seguito liberato per intercessione di Carlo Matteucci.\nAmico intimo di Bettino Ricasoli, con cui condivideva la passione per il vino, mantenne rapporti con i personaggi pi\u00f9 eminenti del risorgimento toscano: Andrea Ranzi, Giuseppe Giusti, Leopoldo Pilla, Ottaviano Fabrizio Mossotti, Raffaele Piria, Giuseppe Orosi, Marco Tabarrini.\nDeputato alla Costituente toscana, non volle partecipare a quella italiana per non interrompere i suoi studi, rifiutando anche la carica onorifica di gonfaloniere di Pisa offertagli da Ricasoli. Prese comunque parte attiva nella politica della citt\u00e0 toscana, come consigliere comunale e provinciale e, per ben 35 anni, come presidente della Cassa di risparmio di Pisa, succedendo nel 1859 a Lelio Franceschi. Entr\u00f2 a pieno titolo nell'alta societ\u00e0 pisana nel 1860, prendendo in moglie la nobile Giuseppina Agostini della Seta, dalla quale abbe il figlio Pietro, noto architetto.\nSocio dell'Accademia dei Georgofili, mise alle stampe numerose opere di fisiologia e anatomia comparata, ma anche di paleontologia, piscicoltura, pastorizia e bachicoltura. Appassionato di enologia, collabor\u00f2 con i principali produttori toscani dell'epoca, Cosimo Ridolfi e lo stesso Ricasoli, e introdusse nuovi vitigni nelle sue terre di Ripafratta, intuendo l'azione del solfato di rame contro parassiti come la fillossera e la peronospora."}
{"id": "2623962", "revid": "56620", "url": "https://it.wikipedia.org/wiki?curid=2623962", "title": "Heinrich Hermann von Hess", "text": ""}
{"id": "2623965", "revid": "15756", "url": "https://it.wikipedia.org/wiki?curid=2623965", "title": "Sternotherus odoratus", "text": "Sternotherus odoratus \u00e8 una tartaruga aquatica della famiglia Kinosternidae.\nEtimologia.\n\"Sternotherus\" dal greco antico \"\u03c3\u03c4\u03ad\u03c1\u03bd\u03bf\u03bd\" (\"st\u00e8rnon\", petto) e \"\u03b8\u03b1\u03b9\u03c1\u03cc\u03c2\" (\"thair\u00f2s\", cerniera), in riferimento al piastrone unito al carapace; e odoratus (odoroso), dal latino, per il forte odore prodotto dalle ghiandole.\nL'appellativo \"tartaruga del muschio\", dato alle specie del genere \"Sternotherus\", fa riferimento alla capacit\u00e0 di secernere una sostanza muschiata da due paia di ghiandole.\nDescrizione.\nRaggiunge solitamente una lunghezza di circa 13 cm per le femmine, e 10 cm per i maschi.\nIl carapace \u00e8 rigido, ovale, di colore grigio/nero e ricoperto da linee e punti irregolari.\nIl piastrone, molto piccolo, \u00e8 stretto posteriormente.\nAi lati della testa, robusta e appuntita, sono presenti due strisce di colore beige.\nDistribuzione e habitat.\nTartaruga nativa del Canada e degli Stati Uniti, il suo areale \u00e8 compreso fra il sud dell'Ontario, la costa est della Florida, l'ovest del Wisconsin e il Texas\nPredilige acque poco profonde e tranquille con fondale fangoso. \u00c8 molto comune in zone paludose.\nBiologia.\nTartaruga prettamente acquatica, si sposta camminando sul fondo di fiumi, laghi o stagni. Ogni tanto effettua piccole nuotate, ma preferisce stare sul fondo. Ama soffermarsi al sole su appigli di tronchi galleggianti e zone emerse, per scaldarsi e metabolizzare il calcio e la vitamina D3. \u00c8 una specie carnivora, si alimenta di pesce d\u2019acqua dolce, di insetti come grilli, cavallette, larve di insetti, gamberi e molluschi, talvolta si ciba anche di piante galleggianti.\nAlimentazione.\nTartaruga carnivora, si nutre principalmente di molluschi ed insetti acquatici ma non disdegna gamberi, vongole, lombrichi, uova, pesci, girini e rane."}
{"id": "2623967", "revid": "435272", "url": "https://it.wikipedia.org/wiki?curid=2623967", "title": "Royal Botanic Gardens", "text": ""}
{"id": "2623968", "revid": "1787046", "url": "https://it.wikipedia.org/wiki?curid=2623968", "title": "Marianne North", "text": " \nBiografia.\nFiglia primogenita di Frederick North, parlamentare britannico per la circoscrizione di Hastings, proprietario terriero e discendente da Roger North (1653-1734). Di famiglia benestante, come tutte le giovani sue pari, non si dedic\u00f2 ad acquisire una formazione o ad imparare un mestiere, entrambe attivit\u00e0 ritenute sconvenienti, ma trascorse la sua giovent\u00f9 dedicandosi dapprima al canto, che studi\u00f2 con Charlotte Sainton-Dolby, ed in seguito alla pittura, soprattutto di soggetti floreali.\nDopo la morte della madre, nel 1855, inizi\u00f2 una serie di viaggi accompagnando il padre. La morte di quest'ultimo (1869), al quale Marianne era molto devota, fu un grave lutto dal quale si riprese dopo due anni. Decise di realizzare il suo sogno, viaggiare per il mondo dipingendo la flora di paesi esotici.\nNel 1871-1872 si rec\u00f2 in Canada, Stati Uniti e Giamaica, trascorse un anno in Brasile dove pass\u00f2 lunghi periodi nella foresta.\nNel 1875, dopo alcuni mesi trascorsi a Tenerife, cominci\u00f2 un viaggio che l'avrebbe portata intorno al mondo. I due anni successivi li trascorse dipingendo la flora della California, del Giappone, Borneo, Giava e Ceylon.\nTrascorse il 1878 in India e al suo ritorno a Londra esib\u00ec alcune delle sue opere, il successo ottenuto la incoraggi\u00f2 e, nell'agosto del 1879, scrisse a Joseph Hooker, offrendo la sua collezione ai Royal Botanic Gardens di Kew e offrendosi inoltre di costruire un padiglione apposito. La costruzione dell'edificio, progettato da James Ferguson, inizi\u00f2 in quello stesso anno.\nSu suggerimento di Darwin nel 1880 si rec\u00f2 in Australia e Nuova Zelanda dove trascorse un anno. in Australia incontr\u00f2 Ellis Rowan, alla quale insegn\u00f2 l'uso dei colori a olio. Nel 1882 fu aperto il suo padiglione a Kew e nel 1883, dopo un viaggio in Sudafrica, la galleria venne ampliata.\nNel 1884 e 1885 visit\u00f2 Seychelles e Cile.\nMarianne North mor\u00ec ad Alderly nel Gloucestershire il 30 agosto 1890.\nOpere.\n832 quadri di Marianne North sono esposti alla Marianne North Gallery dei Royal Botanic Gardens di Kew.\nNel 1892 fu pubblicata l'edizione completa in due volumi dei suoi diari con il titolo \"Recollections of a Happy Life: Being the Autobiography of Marianne North\", Londra, Macmillan. Il libro fu un tale successo che l'anno seguente venne pubblicato \"Some Further Recollections of a Happy Life, Selected from the Journals of Marianne North, Chiefly Between the Years 1859 and 1869.\" sempre da Macmillan.\nRiconoscimenti.\nA Marianne North sono dedicati il genere \"Northea\" e quattro specie:"}
{"id": "2623983", "revid": "1812835", "url": "https://it.wikipedia.org/wiki?curid=2623983", "title": "Victor (casa discografica)", "text": "The Victor Talking Machine Company o, pi\u00f9 familiarmente, Victor, fu un'azienda statunitense \"leader\" nella produzione di apparecchiature audio come fonografi e grammofoni nel pieno dei cosiddetti \"anni ruggenti\".\nFondata nel 1901 a Camden, nel New Jersey, fu attiva sia nella vendita di prodotti al consumo che nel mercato discografico, avendo propri studi d'incisione. Fond\u00f2 una propria sussidiaria in Giappone, la Victor Company of Japan, che si separ\u00f2 dalla casa madre all'inizio della seconda guerra mondiale e divenne in seguito leader nel mercato dell'alta fedelt\u00e0 con il marchio JVC.\nNel 1929 fu acquisita dalla Radio Corporation of America e l'etichetta musicale assunse il nome di RCA Victor, che diede vita anche a una filiale italiana indipendente, la RCA Italiana.\nStoria.\nLa societ\u00e0 fu fondata da Eldridge R. Johnson, costruttore di fonografi per Emile Berliner della casa discografica Berliner Gramophone. Secondo talune fonti lo stesso Berliner fu cofondatore della corporation mentre secondo altri il discografico non fu mai connesso con la compagnia Victor.\n\u00c8 pur vero che deve essere stato sostenuto da Johnson nella controversia legale contro la concorrente Zonophone che aveva posto la Berliner Gramophone fuori dal mercato statunitense, tanto da costringerla ad un trasferimento forzoso in Canada. La Victor infine rilev\u00f2 la Berliner Gramophone e con un ricorso legale anche la Zonophone.\nAcquis\u00ec poi anche l'etichetta His Master's Voice.\nLa JVC.\nLa societ\u00e0 giapponese JVC (Victor Company of Japan) \u00e8 stata in origine una filiale della Victor Talking Machine Company. Fondata nel 1927, ruppe i legami con la RCA, all'inizio della seconda guerra mondiale.\nVictrola.\nNel settembre 1906, la compagnia mise a punto un nuovo modello di fonografo o giradischi che veniva ad inserirsi in un mobile in legno. Lo scopo era quello di nascondere l'aspetto meccanico dei fonografi dell'epoca restituendogli un \"design\" che lo facesse somigliare, appunto, ad un mobile di arredamento. Commercializzato con il nome di Victrola, questo modello conobbe un successo immediato.\nL'orchestra Tipica Victor.\nVerso la met\u00e0 degli anni venti, quando il tango argentino iniziava a diffondersi, i dirigenti della casa discografica Victor decisero di creare un'orchestra che rappresentasse la societ\u00e0, cos\u00ec si rivolsero ad Adolfo Carabelli il quale nel 1925 form\u00f2 l'orchestra T\u00edpica Victor, una tipica orchestra argentina che comprendeva validissimi elementi. Questa formazione dur\u00f2 fino al 1944 senza mai esibirsi in pubblico, ma producendo oltre 450 incisioni di musica tanguera di altissima qualit\u00e0."}
{"id": "2623984", "revid": "7", "url": "https://it.wikipedia.org/wiki?curid=2623984", "title": "Victor Records", "text": ""}
{"id": "2623985", "revid": "147575", "url": "https://it.wikipedia.org/wiki?curid=2623985", "title": "Crimine in Estonia", "text": ""}
{"id": "2623990", "revid": "7", "url": "https://it.wikipedia.org/wiki?curid=2623990", "title": "Victor Talking Machine Company", "text": ""}
{"id": "2624000", "revid": "180202", "url": "https://it.wikipedia.org/wiki?curid=2624000", "title": "Keyser Soze", "text": ""}
{"id": "2624001", "revid": "119352502", "url": "https://it.wikipedia.org/wiki?curid=2624001", "title": "Ridolfo Castinelli", "text": "Biografia.\nFiglio di Giuseppe, avvocato di simpatie rivoluzionarie, e di Tommasa Fabbretti, dopo una giovinezza passata in Francia al seguito del padre e un periodo di studio all'Ecole normale di Parigi, pass\u00f2 alla Scuola Normale di Pisa laureandosi in ingegneria.\nLavor\u00f2 alla Sovrintendenza alla conservazione del catasto e nel Corpo degli ingegneri di acque e strade. Fu anche ingegnere di circondario a Pontedera e Pisa: in questo periodo tra le sue opere si ricorda il Tempio di Minerva Medica (Montefoscoli). Si interess\u00f2 molto alla costruzione ed allo sviluppo della rete ferroviaria toscana, pubblicando nel 1842 un'opera dal titolo \"Delle strade ferrate in Toscana considerate come tronchi di strade italiane e dell'utilit\u00e0 di un nuovo sistema di rotaje per le locomotive e le vetture tratte da cavalli. Idee dell'ing. Ridolfo Castinelli, con una carta topografica\".\nIn seguito ipotizz\u00f2 un'integrazione tra la rete ferroviaria toscana e quella piemontese, facendo trasparire l'interesse per un'analoga unificazione politica, negli anni in cui prendevano forza le idee risorgimentali. Non a caso divenne amico di molti intellettuali dell'epoca: Giuseppe Montanelli, con cui collabor\u00f2 al giornale \"L'Italia\", ed Enrico Mayer, di cui sostenne i progetti educativi.\nCastinelli partecip\u00f2 attivamente alle vicende risorgimentali del 1848-49, aderendo ai moti di protesta contro la cessione della Lunigiana ai duchi di Modena e Parma. Fece parte inoltre del corpo di spedizione toscano in Lombardia, partecipando alla battaglia di Curtatone assieme al nipote Cesare Studiati. Eletto deputato nelle elezioni toscane del 1848, assunse col tempo posizioni pi\u00f9 moderate.\nDopo il rientro del granduca Leopoldo II, il Castinelli lasci\u00f2 la politica e riprese la sua attivit\u00e0 professionale e la sua passione per le ferrovie, lavorando al progetto della linea ferroviaria Sarzana-Genova. La morte lo colse nella citt\u00e0 natale il 27 marzo del 1859."}
{"id": "2624008", "revid": "37056", "url": "https://it.wikipedia.org/wiki?curid=2624008", "title": "Maratthi", "text": ""}
{"id": "2624014", "revid": "767487", "url": "https://it.wikipedia.org/wiki?curid=2624014", "title": "Arma\u00e7\u00e3o de P\u00eara", "text": "Arma\u00e7\u00e3o de P\u00eara \u00e8 una freguesia (frazione) portoghese di 3.770 abitanti situata nel comune di Silves, nel distretto di Faro, nella regione dell'Algarve ed \u00e8 una frequentata stazione balneare ."}
{"id": "2624016", "revid": "767487", "url": "https://it.wikipedia.org/wiki?curid=2624016", "title": "Oggi sposi (film 2009)", "text": "Oggi sposi \u00e8 un film italiano del 2009, diretto da Luca Lucini e sceneggiato da Fabio Bonifacci con la coppia Brizzi-Martani, che aveva lavorato assieme per i due film \"Notte prima degli esami\" ed \"Ex\", con la regia dello stesso Brizzi.\nIl film, prodotto da Cattleya, \u00e8 stato riconosciuto come \"d'interesse culturale nazionale\" dalla Direzione Generale per il Cinema del Ministero per i Beni e le Attivit\u00e0 Culturali.\nTrama.\nUn poliziotto pugliese sta per sposare una ragazza ind\u00f9 con grande disappunto dei genitori di entrambi, irremovibili circa il rispetto delle tradizioni. Il padre di lui, contadino dai metodi diretti e senza fronzoli, vorrebbe un matrimonio cattolico da celebrare nella piazza del paesino pugliese in cui vive, mentre il padre di lei, ambasciatore indiano in Italia, non vuole cedere alle richieste della controparte e immagina una festa nuziale di rito ind\u00f9, elegante e piena di personalit\u00e0. Alla fine i due si scopriranno molto pi\u00f9 simili di quanto le appartenenze culturali possano far intendere.\nUn uomo anziano e molto ricco sta per sposare Giada, una giovane e procace ragazza, ostacolato dalla sua famiglia e soprattutto dal timido e complessato figlio, di professione pubblico ministero, il quale mette in moto tutte le sue conoscenze per smascherare le reali intenzioni della giovane. Finir\u00e0 per innamorarsi di lei e scrollarsi di dosso le sue fobie.\nUna coppia squattrinata sta per sposarsi e per assecondare le manie di grandezza della mamma di lui, i due organizzano il banchetto nuziale all'interno di un altro molto pi\u00f9 grande di una coppia famosa, finendo per\u00f2 per trovarsi nel bel mezzo di una faida mafiosa.\nUn giovane e famoso uomo dell'alta finanza \u00e8 in procinto di sposarsi con una procace aspirante attrice. Pochi minuti prima delle nozze i due scoprono di non amarsi affatto, ma l'occasione di notoriet\u00e0 e ricchezza che il matrimonio porterebbe \u00e8 troppo ghiotta per entrambi per rinunciarvi.\nDistribuzione.\nIl film \u00e8 uscito nelle sale Italiane il 23 ottobre 2009.\nAccoglienza.\nIncassi.\nIl film \u00e8 riuscito ad incassare \u20ac 4.814.840."}
{"id": "2624017", "revid": "1543377", "url": "https://it.wikipedia.org/wiki?curid=2624017", "title": "Anni ruggenti", "text": "Anni ruggenti \u2013 in lingua inglese \"Roaring Twenties\", ossia \"i ruggenti anni venti\" \u2013 \u00e8 la locuzione che indica una specifica epoca del XX secolo, ovvero il decennio degli anni venti. Tale epoca \u00e8 stata descritta da cinema, letteratura e musica. Favorita da un fenomeno di grande espansione industriale, poi rifluito nei disastri della grande depressione del 1929 e del proibizionismo, ha creato mode e determinato tendenze, praticamente in ogni aspetto del costume e dell'arte del tempo.\nIn quella fase storica l'utopia positivista del XIX secolo con il suo credo progressista abbandonava il campo dell'individualismo stravagante. Mentre negli Stati Uniti si assisteva all'esplosione dell'et\u00e0 del jazz (e Francis Scott Fitzgerald dava alle stampe alcune sue opere, fra cui \"Il grande Gatsby\", che bene descrive l'epoca) in Europa Andr\u00e9 Gide e Marcel Proust (quest'ultimo per un breve scorcio) davano un tocco personale alle nuove tendenze, in ascesa parallela rispetto a quella del movimento dada di Tristan Tzara e mentre il surrealismo di Andr\u00e9 Breton non era molto lontano. All'art nouveau succedevano i preziosismi dell'art d\u00e9co. Questa tendenza al positivismo ebbe grande espansione a causa delle brutte esperienze della popolazione della prima guerra mondiale e della febbre spagnola.\nStoria.\n\"Roaring Twenties\" come termine descrittivo degli anni venti, \u00e8 una locuzione nata negli Stati Uniti, anche se ha avuto le relative traduzioni in varie lingue: in Francia e nel Canada francese quest'epoca fu definita \"ann\u00e9es folles\", in Spagna \"felices A\u00f1os Veinte\", in Germania \"goldene zwanziger\". In pratica con Anni ruggenti si tende ad enfatizzare l'energia che caratterizz\u00f2 specifici aspetti di un particolare periodo storico, con mutamenti che andavano ad interessare l'aspetto sociale, quello artistico e, soprattutto, quello del dinamismo culturale di un'epoca ritenuta per molti versi irripetibile. \nSi registrarono nel periodo: \nLa Grande depressione, con il crollo di Wall Street del 1929 pose fine a quest'era e al sogno che portava con s\u00e9 (quello di un mondo che poteva guardare al proprio futuro piuttosto che volgersi verso il passato). Una coda - quasi un'onda lunga - del mutamento dei tempi, peraltro, si ebbe nel decennio successivo, con ulteriori invenzioni e scoperte in campo scientifico e con uno sviluppo della ricerca che port\u00f2 ad un'accelerazione nella crescita dello sviluppo industriale, con un conseguente aumento dei consumi e delle aspettative delle masse. Tutto ci\u00f2 port\u00f2 a significativi cambiamenti nello stile di vita di molte popolazioni, particolarmente di quelle legate alla cultura occidentale in generale e a quella del mondo anglosassone - apportatore delle maggiori innovazioni.\nIl primo dopoguerra.\nPer comprendere il fenomeno degli Anni ruggenti occorre analizzare il periodo storico in cui essi si collocarono, partendo come si \u00e8 visto dagli Stati Uniti per riverberare il loro effetto sul Vecchio Continente. Negli anni immediatamente successivi al primo conflitto mondiale, l'Europa era alle prese con la ricostruzione dovendo fare anche i conti con l'alto costo in termini umani cui il conflitto l'aveva costretta. L'economia USA si intrecci\u00f2 sempre pi\u00f9 con quella europea. Quando la Germania non pot\u00e9 far fronte al pagamento dei debiti di guerra, Wall Street invest\u00ec massicciamente per tenere a galla l'economia europea salvaguardando al tempo stesso un grande mercato di consumo di massa statunitense per i beni prodotti.\nDalla met\u00e0 del decennio lo sviluppo economico approd\u00f2 anche in Europa e gli Anni ruggenti poterono cos\u00ec \"sbarcare\" anche nella Repubblica di Weimar tedesca, nel Regno Unito ed in Francia. La seconda met\u00e0 del decennio - sempre secondo la nomenclatura anglosassone - prese il nome di \"Golden Twenties\" (\"I dorati anni venti\").\nEconomia.\nGli Anni ruggenti sono tradizionalmente considerati come un periodo di grande prosperit\u00e0 dell'economia che port\u00f2 all'introduzione di una vasta gamma di nuovi beni di consumo. L'economia del Nord America, in particolare quella degli Stati Uniti, che aveva con successo attuato una transizione da un'economia di guerra ad una economia di pace, ebbe negli anni venti punto di massima espansione.\nGli USA consolidarono la posizione di paese pi\u00f9 ricco del mondo, mentre la loro industria si avviava alla produzione di massa assoggettando la popolazione alla cultura del consumismo. Contestualmente, in Europa l'economia non cominci\u00f2 a svilupparsi fino al 1924. \nNegli Stati Uniti, nonostante i progressi economici e tecnologici, le popolazioni afro-americane, gli immigrati e gli agricoltori, insieme a gran parte della popolazione della classe operaia, non beneficiarono del \"boom\" economico. Infatti, milioni di persone vivevano al di sotto della soglia di povert\u00e0 calcolata in 2.000 dollari statunitensi all'anno per famiglia. La Grande depressione di fine decennio non fece che delimitare, ponendovi fine, il periodo degli Anni ruggenti.\nLe nuove tecnologie, il cinema e il jazz.\nSul piano del costume e della cultura, lo spirito degli Anni ruggenti fu segnato da una generalizzata percezione di discontinuit\u00e0 associata ad un bisogno di modernit\u00e0 conseguente ad una necessaria rottura con la tradizione. Tutto pareva poter essere assoggettato alle moderne tecnologie. Le nuove tecnologie, specialmente, l'automobile, il cinema e la radio erano l'espressione principale - come scoperta dell'uso dei mass media - di questa modernit\u00e0. \nTale comune sentire ebbe rilevanti effetti formali nel campo architettonico e decorativo, anche nelle piccole cose di uso comune quotidiano. Il divertimento, lo svago e gli hobby furono influenzati dai cambiamenti. \nGrazie anche alla diffusione del grammofono e del fonografo (con la nascita di colossi della discografia come la Victor), furono molte le persone che si avvicinarono pi\u00f9 di quanto non fosse accaduto in passato alla musica (in particolare a quella jazz) e alla danza, quasi un riflesso incondizionato tendente a rimuovere il ricordo degli orrori del primo conflitto mondiale. Con l'avvento del sonoro nel 1927 viene prodotto \"Il cantante di jazz\" (\"The Jazz Singer\"), il primo film parlato della storia del cinema.\nL'anno successivo, nel 1928, Walt Disney presenta il suo primo cortometraggio con il personaggio di Topolino, intitolato \"Steamboat Willie\"."}
{"id": "2624020", "revid": "1310927", "url": "https://it.wikipedia.org/wiki?curid=2624020", "title": "Daniel Villalva", "text": "Carriera.\nClub.\nCresciuto nel settore giovanile del River Plate, esordisce in prima squadra il 9 febbraio 2009 - a 16 anni, 7 mesi e 3 giorni - nella partita contro il Col\u00f3n (2-2).\nAggregato stabilmente alla prima squadra per il torneo di Apertura 2009, realizza il primo gol il 30 agosto 2009 nella partita contro il Chacarita Juniors, terminata 4-3 per i \"Millionarios\", dopo essere subentrato nel corso del match a Marcelo Gallardo. Il 27 settembre successivo parte dal primo minuto contro il Gimnasia La Plata, aprendo le marcature dell'incontro.\nNazionale.\nHa collezionato 9 presenze e 3 reti come la maglia della selezione Under-17 dell'Argentina, con cui ha preso parte all'edizione 2009 del mondiale di categoria."}
{"id": "2624024", "revid": "1310927", "url": "https://it.wikipedia.org/wiki?curid=2624024", "title": "Michael Johnson (disambigua)", "text": ""}
{"id": "2624030", "revid": "287204", "url": "https://it.wikipedia.org/wiki?curid=2624030", "title": "Enrico Fubini", "text": "\u00c8 uno esperti italiani di estetica musicale, settore sul quale ha concentrato da anni i suoi studi.\nHa insegnato storia della musica alla facolt\u00e0 di Magistero dell'Universit\u00e0 di Cagliari dal 1968 al 1972, e subito dopo all'Universit\u00e0 di Torino. Ha insegnato presso l'Universit\u00e0 di Middlebury (Vermont) (USA) e presso l'Universit\u00e0 Autonoma di Madrid e di Valencia.\nAutore di numerosi testi sulla storia dell'estetica musicale e di saggi a tema musicologico, i suoi scritti sono tradotti in molte lingue, tra cui il cinese e il turco.\nNel 2007 ha ricevuto un riconoscimento alla carriera al Premio Nazionale Letterario Pisa, per la sua opera di divulgatore e studioso.\nFubini \u00e8 accademico onorario della Reale Accademia di Belle Arti di Granada.\nOpere.\nIn spagnolo:"}
{"id": "2624032", "revid": "122655168", "url": "https://it.wikipedia.org/wiki?curid=2624032", "title": "Paulo Coelho", "text": "Biografia.\nNato a Rio de Janeiro il 24 agosto 1947 da una famiglia borghese di origini portoghesi, residente nel quartiere residenziale di Botafogo. Coelho sin da giovanissimo mostra una vocazione artistica ed una sensibilit\u00e0 fuori dal comune. Iscritto alla \"Scuola Gesuita San Ferdinando\", mal ne sopporta le regole, soprattutto l'imposizione della preghiera, pur scoprendo qui la propria vocazione letteraria: il suo primo premio letterario lo vinse infatti con un concorso scolastico di poesia.\nIl suo rifiuto per ogni regola di comportamento che gli viene imposta lo porta a vivere enormi contrasti con i genitori, soprattutto con la madre. Sono loro che lo fanno ricoverare in un ospedale psichiatrico nel 1965 e nel 1966, convinti che le ribellioni del figlio siano da imputare a una malattia mentale. In un successivo ricovero, nel 1967, lo scrittore viene sottoposto a elettroshock in quanto, egli narra, era sua intenzione avvicinarsi al teatro, allora reputato dalla borghesia brasiliana come una fucina di perversioni ed immoralit\u00e0.\nDopo un breve periodo in cui si dedica agli studi di economia, per assecondare i voleri del padre, nel 1970 li abbandona per poi partire, nei successivi due anni, alla scoperta del mondo per soddisfare il bisogno di esperienze (complice la sua completa immersione nella cultura hippie del periodo) ma soprattutto per evitare il rischio di venire nuovamente internato.\nL'incontro con Raul Seixas.\nNel 1971 conosce Raul Seixas, poeta e cantante ribelle, delle cui tre opere pubblicate tra il 1973 e il 1976 scriver\u00e0 le presentazioni.\nCome lui stesso riferisce, comincia in questi anni a dedicarsi alle arti magiche, spinto dall'angoscia esistenziale e dalla prospettiva infelice \u00abche un giorno tutto sarebbe finito\u00bb. Sedotto dalla possibilit\u00e0 di fabbricare un elisir di lunga vita che gli consentisse di prolungare la propria esistenza, si profonde nello studio dell'alchimia, che si rivela tuttavia infruttuoso.\nCon Seixas, intanto, si era unito alla Societ\u00e0 Alternativa, organizzazione anticapitalista dedita anche a pratiche di magia nera, pubblicando una serie di strisce satiriche a fumetti; questo lo porter\u00e0, nel 1974, ad essere arrestato dalla dittatura brasiliana, come sovversivo. Dopo l'incarcerazione ufficiale, Coelho ne subisce una ufficiosa: sequestrato dai militari, viene trattenuto in una caserma e qui torturato per vari giorni, fino a quando non riesce a convincerli di essere pazzo, e viene pertanto liberato.\nProfondamente segnato da quest'esperienza, abbandoner\u00e0 l'attivismo politico e partir\u00e0 nel 1977 con la prima moglie, per Londra. Vi rester\u00e0 un solo anno, per poi tornare in Brasile, dove trova un lavoro provvisorio presso un'altra casa discografica, finendo per divorziare. Per breve tempo resta sentimentalmente legato all'attrice Renata Sorrah. Nel 1979 incontra una sua vecchia amica, Christina Oiticica, destinata a diventare la sua seconda moglie.\nLa conversione.\nSuccessivamente, nel 1981, nei Paesi Bassi venne in contatto con un maestro spirituale, da lui denominato \"J\", che cambia la sua vita e lo riconduce alla religione cristiana. Grazie a lui, nel libro \"Il Cammino di Santiago\" afferma di essere diventato membro di un gruppo cattolico denominato RAM (\"Regnus Agnus Mundi\"), con \"J\" come suo Maestro. L'esistenza del gruppo e il nome latino sono tuttavia incerti poich\u00e9 i suoi libri ne sono l'unica fonte.\nSotto la guida di un esponente del gruppo di RAM intraprende quindi nel 1986 il Cammino di Santiago, un pellegrinaggio il cui percorso risale al Medioevo.\nLa produzione letteraria.\nNel 1982 pubblica a sue spese \"Arquivos do Inferno\", ma riscuote poco successo sul mercato. Nel 1986 pubblica \"Manual pratico do Vampirismo\" ma lo fece ritirare dal mercato poco dopo perch\u00e9 lo consider\u00f2 scritto male e di bassa qualit\u00e0.\nNel 1987 pubblica il suo primo libro sul suo pellegrinaggio verso Santiago, \"O diario de um mago\", edito in Italia nel 2001 con il titolo \"Il Cammino di Santiago\". In questo libro si trovano le prime tracce di quello che sar\u00e0 il tema ricorrente della sua produzione: \u00ablo straordinario risiede nel cammino delle persone comuni\u00bb. Il successo del libro lo spinger\u00e0 a scrivere \"L'alchimista\", la sua opera di maggior successo. Il libro vende appena 900 copie nella sua prima edizione, per poi esplodere nel 1990, raggiungendo 100 milioni di copie vendute nel mondo; \"L'alchimista\" \u00e8 stato finora il libro di maggior successo mai scritto in lingua portoghese, giungendo anche ad essere inserito nel Guinness dei primati.\nSegue nel 1991 la pubblicazione de \"Il dono supremo\", opera ispirata da un testo di Henry Drummond.\nNel 1994 Coelho pubblicher\u00e0 \"Sulla sponda del fiume Piedra mi sono seduta e ho pianto\"; nel 1996 seguir\u00e0 \"Monte cinque\"; nel 1997 sar\u00e0 la volta de \"Il manuale del guerriero della luce\", una raccolta di pensieri filosofici estrapolati dai suoi precedenti lavori. Con \"Veronika decide di morire\" (1998) e \"Il diavolo e la signorina Prym\" (2000) chiuder\u00e0 la trilogia \"e nel settimo giorno...\" iniziata con \"Sulla sponda del fiume Piedra mi sono seduta e ho pianto\"; i tre libri parlano di una settimana nella vita di tre persone comuni, costrette a confrontarsi con l'amore, la morte e il potere in questo breve lasso di tempo e a dover decidere del futuro della propria vita.\nNel 2000 sar\u00e0 la volta de \"Le confessioni del pellegrino\", a cui seguir\u00e0 \"Undici minuti\" (2003). Il 2005 \u00e8 l'anno de \"Lo Zahir\", un grande successo editoriale. Il 2006 \u00e8 l'anno di \"Sono come il fiume che scorre\"; \"Pensieri e riflessioni 1998-2005\" (2006) \u00e8 una raccolta di aneddoti, idee e auto-riflessioni che lo scrittore compie traendo spunto dal suo ricco \"corpus\" letterario. Nel 2006 viene anche pubblicato \"Sfide-Agenda 2007\", un'agenda dove all'interno \u00e8 possibile trovare giorno per giorno le citazioni pi\u00f9 belle di Coelho. Le sue opere, pubblicate in pi\u00f9 di centocinquanta paesi e tradotte in 81 lingue, hanno venduto oltre 200 milioni di copie nel mondo.\nAll'inizio di maggio del 2007 viene pubblicato in Italia \"La strega di Portobello\" (\"A bruxa de Portobello\"). Quest'ultimo libro racconta la storia di Athena, narrata da pi\u00f9 voci raccolte dall'autore brasiliano. Il 24 settembre 2008 viene pubblicato in Italia \"Brida\" (\"Brida\"), risalente in realt\u00e0 al 1990, ma mai tradotto prima. Il 2009 \u00e8 l'anno di \"Il vincitore \u00e8 solo\". Il 2010 \u00e8 l'anno de \"Le valchirie\", risalente in realt\u00e0 al 1992, ma anch'esso mai tradotto prima. Il 2011 \u00e8 l'anno di \"Aleph\", il 2012 di \"Il manoscritto ritrovato ad Accra\" e il 2014 di \"Adulterio\". Dal 2016 le sue opere sono edite in Italia da La nave di Teseo, presso cui sono usciti \"La spia\" (2016)\",\" \"Il cammino dell'arco\" (2017) e il romanzo autobiografico \"Hippie\" (2018).\nPremi internazionali.\nMessaggero della pace.\nNel settembre 2007 l'ONU ha nominato Paulo Coelho come il nuovo \u00abmessaggero della pace\u00bb, a fianco della principessa giordana Haya, del maestro argentino-israeliano Daniel Barenboim e della violinista giapponese Midori Got\u014d. L'annuncio \u00e8 stato fatto durante la cerimonia di commemorazione della Giornata internazionale della pace nella sede dell'ONU a New York. Coelho ha detto: \u00abAccetto questa meravigliosa responsabilit\u00e0 e mi prefiggo di fare il massimo per migliorare questa e la prossima generazione\u00bb.\nOpere tradotte in italiano.\n\"La spia\", La nave di Teseo, 2016. ISBN 978-88-934-4100-1\n\"Il cammino dell'arco\", Milano, La nave di Teseo, 2017. ISBN 978-8893442947\n\"Hippie,\" Milano, La nave di Teseo, 2018. ISBN 9788893446013"}
{"id": "2624034", "revid": "2073449", "url": "https://it.wikipedia.org/wiki?curid=2624034", "title": "Gorgonzola (Italia)", "text": "Gorgonzola (\"Gorgonzoeula\" in dialetto milanese, pronuncia IPA: ) \u00e8 un comune italiano di abitanti della citt\u00e0 metropolitana di Milano in Lombardia.\nLa citt\u00e0 d\u00e0 il nome al celebre formaggio gorgonzola.\nGeografia fisica.\nTerritorio.\nGorgonzola \u00e8 situata a occidente del bacino della Val Padana, nel territorio della Martesana, a nord-est di Milano; il territorio, completamente pianeggiante, \u00e8 attraversato dalle vie d'acqua Naviglio della Martesana e Molgora.\nClima.\nGli inverni a Gorgonzola sono freddi, con forti gelate, nebbie e temperature quasi sempre negative o attorno allo 0.\nPi\u00f9 diffusi invece i \"giorni di gelo\" (circa 100 all'anno), in cui i termometri registrano valori negativi, compresi in un periodo che va da fine novembre ad inizio aprile; rare (ma non impossibili) le gelate a ottobre o ad aprile.\nLe estati sono molto calde e umide, decisamente afose e poco ventilate come in tutta la Pianura Padana, ma interessate da temporali molto forti, spesso distruttivi e accompagnati da fulmini, grandine, vento forte e in alcuni casi qualche tromba d'aria. Anche in piena estate sono quindi possibili giornate molto fresche attorno ai 12\u00b0/15\u00b0 (legate a peggioramenti da ovest) che attenuano la calura, infatti i mesi compresi tra giugno e agosto sono abbastanza piovosi. Questi fenomeni temporaleschi sono molto diffusi soprattutto nel mese di luglio e sono cos\u00ec potenti da essere in grado di abbassare la temperatura anche di 10-15\u00b0 in un'ora e di mantenerla tale per anche per 24 ore.\nNel complesso, le precipitazioni a Gorgonzola sono molto abbondanti e relativamente ben distribuite nel corso dell'anno anche se la stagione invernale registra periodi relativamente lunghi senza precipitazioni con un minimo di circa 68\u00a0mm a gennaio: sono le pi\u00f9 piovose le stagioni intermedie e specialmente i mesi di maggio e ottobre.\nLa neve cade da novembre a marzo e spesso gli accumuli possono essere notevoli (si sono registrati molte volte 30/40\u00a0cm di neve, anche se la media degli accumuli per evento \u00e8 attorno ai 10\u00a0cm); in totale gli episodi nevosi in un anno non sono mai pi\u00f9 di dieci.\nL'umidit\u00e0 \u00e8 presente durante tutto l'anno in special modo nei mesi invernali e durante la notte. Ci\u00f2 nonostante i giorni di piogge si fanno via via meno frequenti, (cos\u00ec come il fenomeno della nebbia), anche se i totali pluviometrici annui non sono variati molto. Le nebbie sono favorite sia dal cielo sereno, che consente il raffreddamento da irraggiamento, sia dal suolo superficialmente umido, dalla tipica assente ventilazione della Pianura Padana occidentale e da particolari configurazioni bariche invernali come i regimi altopressori che in questo periodo dell'anno tendono a presentarsi con una certa frequenza.\nOrigini del nome.\nL'ipotesi pi\u00f9 antica in merito alla genesi del nome Gorgonzola ne attribuisce la derivazione dal toponimo latino \"Curte Argentia\", designante un insediamento nei pressi della citt\u00e0 romana di Argentia, situata tra Milano e Bergamo (oppure, secondo altre interpretazioni, un luogo di cambio dei cavalli al 14\u00ba miglio sulla strada Milano-Bergamo); nel tempo il nome sarebbe stato volgarizzato in \"Curt-argentia\", \"Cort-argentiola\" e infine Gorgonzola. Un'ipotesi pi\u00f9 recente sostiene invece che il nome derivi dalla dea Concordia, mutato poi in \"Corcondiola\" e infine in Gorgonzola.\nStoria.\nIn epoca romana il territorio di Gorgonzola era attraversato da un'importante strada romana, la \"via Gallica\". Le prime tracce scritte che menzionano il moderno abitato di Gorgonzola risalgono al X secolo: pare che il notaio chierico del convento di Sant'Ambrogio a Milano fosse il custode della chiesa dei Santi Gervasio e Protasio in \"Gorgontiola\".\nNel 453 la pieve sita dove si trova l'attuale Gorgonzola fu attaccata dagli Unni che distrussero la vicina citt\u00e0 romana di Argentia facendo s\u00ec che il piccolo abitato, costituito in precedenza da una sola \"mutatio\" (stazione per il cambio dei cavalli), diventasse l'insediamento pi\u00f9 popoloso dei territori circostanti.\nNel XIII secolo fu possedimento diretto della famiglia milanese dei Della Torre prima di venire estromessi dai Visconti.\nNel 1288 Gorgonzola viene citata come una delle pievi pi\u00f9 importanti dell'arcidiocesi di Milano e nel 1510 appare per la prima volta su un documento il nome attuale.\nNel 1176 Gorgonzola ader\u00ec alla Lega Lombarda, e nel 1245, nel corso degli scontri che seguirono la Pace di Costanza del 1183 e che coinvolsero gli eredi di Federico Barbarossa, durante l'assalto da parte di Federico II ai Bastioni di Milano, le forze lombarde dovettero ripiegare fino a Gorgonzola: vi furono degli scontri e i comandanti di entrambe le fazioni furono catturati dai loro nemici. A Gorgonzola fu custodito re Enzo, il figlio dell'imperatore, nonch\u00e9 Vicario Imperiale per la Lombardia.\nIl 4 giugno 1869 vi nasce Pompeo Ghezzi, che tra la fine del'800 e gli inizi del'900 sar\u00e0, insieme al cardinale Andrea Carlo Ferrari, al teologo Ambrogio Portaluppi e all'on. Agostino Cameroni, tra i protagonisti del movimento cattolico milanese.\nIl 30 aprile 1945 a Gorgonzola si arresero gli ultimi reparti di ci\u00f2 che restava della 29\u00aa divisione delle SS italiane.\nFrazioni e localit\u00e0.\nIl comune di Gorgonzola comprende le frazioni di Riva (dove sorge la stazione di Villa Pompea della MM2, Localit\u00e0 Produttiva, Cascina Mugnaga, Cascina Vergani, Cascina Nuova e Cascina Antonietta (altra localit\u00e0 dove \u00e8 presente una fermata metropolitana).\nMonumenti e luoghi d'interesse.\nArchitetture religiose.\nPrepositurale dei Santi Gervasio e Protasio.\nLa principale chiesa cittadina, dedicata ai santi Gervasio e Protasio, \u00e8 stata completamente riedificata nel XIX secolo in stile neoclassico, su progetto di Simone Cantoni commissionato dal duca Gian Galeazzo Serbelloni.\nSantuario della Madonna dell'Aiuto.\nAnticamente dedicata a san Pietro, facente parte di un antico convento degli Umiliati, \u00e8 l'architettura religiosa pi\u00f9 antica della citt\u00e0. Venne poi dedicata alla Madonna dell'Aiuto poich\u00e9 il vescovo di Bobbio Francesco Maria Abbiati, nativo di Gorgonzola, don\u00f2 la riproduzione della Madonna venerata nel grande santuario mariano di Bobbio a protezione dalla peste che infuri\u00f2 nel Milanese nel 1630. Pregevole l'antica tela di autore ignoto raffigurante Giobbe in preghiera, inginocchiato su una stuoia.\nSociet\u00e0.\nEtnie e minoranze straniere.\nSecondo le statistiche ISTAT al 1\u00ba gennaio 2018 la popolazione straniera residente nel comune metropolitano era di persone, pari all'11,5% della popolazione. Le nazionalit\u00e0 maggiormente rappresentate in base alla loro percentuale sul totale della popolazione residente erano al 2018:\nCultura.\nCucina.\nDal punto di vista gastronomico, la citt\u00e0 \u00e8 anche famosa per aver dato i natali, nonch\u00e9 il nome, al famoso formaggio erborinato gorgonzola. Di fatto una delle attivit\u00e0 economiche storicamente pi\u00f9 rilevanti del territorio \u00e8 l'allevamento di vacche da latte e (di riflesso) la produzione di prodotti caseari, in particolare lo stracchino. A tale proposito vi sono documenti nell'Archivio di Stato di Milano che comprovano anche la larga presenza di pecore e vacche, il cui numero veniva periodicamente censito, per volere dell'imperatrice Maria Teresa d'Austria, la quale in una delle sue gride aveva espressamente dichiarato che le aree orientali dello Stato di Milano dovevano continuare nella coltivazione delle marcite, al fine di produrre il foraggio per l'allevamento delle vacche da latte, il cui prodotto veniva poi perlopi\u00f9 impiegato nella produzione del formaggio.\nMusica.\nLa presenza in paese del Duca Gian Galeazzo Serbelloni contribu\u00ec, nella seconda met\u00e0 del Settecento, a creare un vivace ambiente musicale teso fra la Chiesa Prepositurale dei Santi Protaso e Gervaso e la villa di delizia che la famiglia Serbelloni possedeva sulle rive del Naviglio della Martesana. Fino al 1762 il celebre maestro di cappella milanese Giovanni Battista Sammartini ebbe modo di trascorrere periodi di villeggiatura in compagnia della Duchessa Maria Vittoria Ottoboni nella villa di Gorgonzola. Qui si verific\u00f2 il famoso episodio dello schiaffo sferrato dalla Duchessa alla figlia di Sammartini cui assistette anche l'abate Parini. Il Duca Gian Galeazzo Serbelloni, grande appassionato di musica, non solo offr\u00ec a molti giovani gorgonzolesi la possibilit\u00e0 di formarsi a Milano con i migliori musicisti ma don\u00f2 anche un nuovo organo alla Chiesa Prepositurale. Il miglior prodotto del mecenatismo musicale gorgonzolese del Duca Gian Galeazzo fu Giovanni Bianchi (1758-1829), compositore, maestro di cappella e organista della Prepositurale di Gorgonzola dal 1781 al 1829.\nA Gorgonzola \u00e8 attiva la Cappella Musicale di Gorgonzola, formazione vocale e strumentale fondata nel 1758 per solennizzare le funzioni della Chiesa Prepositurale dei Santi Protaso e Gervaso. Questa antica istituzione, che negli ultimi decenni del Settecento godette della protezione del Duca Gian Galeazzo Serbelloni, \u00e8 ancora attiva e operante non solo in ambito liturgico ma anche in ambito musicologico e concertistico con ricerche e studi sulla musica sacra milanese del XVIII Secolo.\nGorgonzola viene citata nella canzone \"Agapito Malteni, il ferroviere\" (insieme alla cittadina di Vimercate) dal cantante calabrese Rino Gaetano, contenuta nel suo primo album Ingresso libero del 1974: il comune \u00e8 indicato come uno dei tanti comuni e paesi del Nord Italia dove i meridionali si trasferivano dalle campagne del Sud, in cerca di un lavoro.\nEconomia.\nAl 2008 sono censite nel territorio comunale 1\u00a0223 imprese, impieganti un totale di 4\u00a0770 addetti. Di queste, 215 aziende (con 1461 addetti) appartengono al comparto dell'industria, 296 (per 688 addetti) al comparto del commercio, 474 (per 2233 addetti) al comparto servizi.\nInfrastrutture e trasporti.\nStrade.\nLe principali arterie viarie che attraversano il centro cittadino sono la Strada statale 11 Padana Superiore (che collega Torino e Venezia) e la strada provinciale 13 Monza-Liscate.\nFerrovie e tranvie.\nIl territorio comunale di Gorgonzola \u00e8 attraversato dalla linea 2 (verde) della metropolitana di Milano, che vi effettua le fermate \"Villa Pompea\" (situata in piazza Marzabotto), \"Gorgonzola\" (in piazza Europa) e \"Cascina Antonietta\" (in via Sondrio). Tra le stazioni di Gorgonzola e Cascina Antonietta si trova altres\u00ec uno dei depositi di materiale rotabile della linea, aperto nel 1928 dalla Societ\u00e0 Trazione Elettrica Lombarda per il ricovero dei convogli delle linee Milano-Vaprio d'Adda e Milano-Cassano d'Adda, nel 1939 passato in gestione all'ATM e pi\u00f9 volte ristrutturato e ampliato.\nFra il 1878 e il 1978, la localit\u00e0 costitu\u00ec il centro principale servito dalla tranvia Milano-Gorgonzola-Vaprio.\nMobilit\u00e0 urbana.\nIl centro cittadino \u00e8 servito da una linea di autobus urbani; piazza Europa funge inoltre da capolinea per alcuni collegamenti a carattere interurbano gestiti da Autoguidovie (Milano Sud Est Trasporti).\nAmministrazione.\nElenco dei sindaci di Gorgonzola dal secondo dopoguerra in poi:\nSport.\nPallavolo.\nLa principale squadra di pallavolo locale \u00e8 l'Unione Sportiva Argentia Pallavolo, fondata nel 1965, le cui prime squadre maschile e femminile militano per la stagione 2015-2016 nei rispettivi campionati di serie B2. Il club gestisce altres\u00ec delle selezioni giovanili, fino alla categoria under 13.\nHockey su prato.\nA Gorgonzola ha sede l'Hockey Club Argentia Martesana, la cui prima squadra femminile milita per la stagione 2015-2016 nella serie A1 (massimo campionato italiano).\nCalcio.\nLa principale societ\u00e0 calcistica locale \u00e8 l'Associazione Sportiva Giana Erminio (meglio nota come Giana Erminio); fondata nel 1909, dopo aver militato per 104 anni tra i gironi lombardi di Terza Categoria ed Eccellenza, nel 2013 ha ottenuto la sua prima promozione in Serie D e - dopo un solo anno trascorso in tale campionato - ha guadagnato l'accesso alla Lega Pro (terza serie nazionale, che \u00e8 pertanto il massimo livello raggiunto nel corso della sua storia). Il club disputa le sue gare casalinghe allo Stadio comunale Citt\u00e0 di Gorgonzola di via Milano, principale e pi\u00f9 capiente impianto sportivo cittadino.\nA Gorgonzola ha sede altres\u00ec la Polisportiva Argentia, storicamente mai spintasi al di l\u00e0 delle categorie locali lombarde, che disputa le gare interne al Centro Sportivo Comunale di via Toscana.\nPallacanestro.\nIl club cestistico locale \u00e8 la Nuova Argentia Pallacanestro, fondato nel 1967 e attivo nei campionati regionali lombardi.\nAltri sport.\nNel comune sono attivi anche il Gruppo Podistico Gorgonzola (tra l'altro organizzatore della corsa podistica \"Gipigiata\"), il club di arti marziali Shotokan Karate Argentia e la squadra ciclistica dilettantistica A.S.D. Gorgonzola Ciclismo."}
{"id": "2624035", "revid": "2108263", "url": "https://it.wikipedia.org/wiki?curid=2624035", "title": "Pausania (generale)", "text": "Biografia.\nLa Reggenza di Sparta.\nIn realt\u00e0 alla morte di Leonida divenne dapprima reggente, per la famiglia Agiade a Sparta, il padre di Pausania, Cleombroto (ultimo dei quattro fratelli figli del re Anassandrida II): la legge spartana infatti prevedeva che il reggente dovesse essere lo zio pi\u00f9 anziano ancora in vita. Questi per\u00f2 mor\u00ec pochi mesi dopo, mentre riportava a Sparta le truppe che presidiavano l'istmo di Corinto durante la costruzione del noto muro difensivo. Divenne cos\u00ec reggente il suo primogenito Pausania.\nCarriera Militare.\nNel 479 a.C. dopo la dura vittoria navale di Salamina ad opera dei Greci, Pausania fu il condottiero che, nella Battaglia di Platea in Beozia, sconfisse i Persiani guidati da Mardonio, il generale incaricato da Serse di sottomettere la Grecia. Messi in fuga i Persiani pose l'assedio a Tebe, costringendo l'assediata a deprecare l'appoggio dato a Serse.\nNella sua energica azione Pausania era probabilmente spinto anche dal desiderio e dalla necessit\u00e0 di vendicare la propria famiglia per l'uccisione dello zio Leonida I alle Termopili da parte dei Persiani e per questo probabilmente volle accanto a s\u00e9 a Platea come comandante degli alleati un altro membro della famiglia, il cugino Eurianatte, figlio di Dorieo. Questo ruolo di vendicatore degli Spartani e degli Eraclidi (Leonida I e Pausania erano della famiglia reale Agiade, discendente da Eracle) testimoniato da Erodoto, era sicuramente riconosciuto a Pausania anche dai suoi concittadini ed alleati.\nPer questo nel 478 a.C. verr\u00e0 posto al comando della flotta ellenica sostituendo l'altro re, l'europontide Leotichida, anche se questi era stato il vincitore della battaglia di capo Micale. Con questo incarico liberer\u00e0 le citt\u00e0 greche a Cipro e Bisanzio, indebolendo la potenza navale persiana nell'Egeo. Ma il rapporto fra gli Ioni, ora liberi dai Persiani e vicini agli Ateniesi, e gli Spartani che avevano il comando non dur\u00f2 a lungo. Pausania fu accusato dagli alleati di comportamenti tirannici e di aver assunto atteggiamenti simili a quelli di un principe orientale e si insinu\u00f2 anche di presunti contatti con i Persiani. Fu richiamato in patria e sub\u00ec un processo e venne condannato solo per le offese commesse sul piano privato contro alcune persone, ma delle accuse pi\u00f9 gravi fu assolto. I confederati lo sostituirono comunque con lo stratega ateniese Cimone al comando della coalizione greca. Anche quando gli spartani inviarono il generale Dorcide ed altri comandanti per sostituire Pausania i confederati si rifiutarono di ceder loro il comando generale. Sparta colse l'occasione per ritirarsi dal conflitto.\nA Pausania non furono pi\u00f9 affidati incarichi fuori da Sparta, ma egli, con una trireme di Ermione, torn\u00f2 nell'Ellesponto, senza l'approvazione degli Spartani (rinunciando cos\u00ec alla reggenza che fu assunta dal fratello Nicomede) per proseguire come privato la guerra contro la Persia. Conquister\u00e0 Bisanzio, da cui per\u00f2 fu scacciato dalla flotta confederata agli ordini di Cimone nel 471 a.C. e si ritirer\u00e0 a Colone nella Troade. Fu di nuovo richiamato a Sparta (circa 471-469 a.C.) su segnalazione degli alleati e fu accusato di preparare un colpo di stato con l'aiuto degli Iloti e contro l'eforato, ma anche da queste accuse fu assolto. Gli efori per\u00f2 continuarono a sorvegliarlo e ad indagare su di lui finch\u00e9 un suo amico, Argilio, non mostr\u00f2 loro un carteggio fra Pausania ed il Gran Re di Persia, Serse. Pausania fu cos\u00ec condannato a morte per medismo, per salvarsi dalla pena capitale, si rifugi\u00f2 nel tempio d'Atena Calcieca come supplice. Non potendolo arrestare nel tempio gli efori ordinarono di sigillarne le porte. Pausania, l'eroe di Platea, mor\u00ec cos\u00ec di fame e di sete. Per avvalorare la fondatezza dell'accusa di tradimento mossagli, furono rese pubbliche, dopo la morte, una lettera a lui spedita dal re di Persia e la sua risposta. Un'attenta analisi storiografica moderna su queste prove di accusa riferita da Tucidide pone gravi dubbi sulla loro autenticit\u00e0.\nIl figlio di Pausania Plistoanatte diverr\u00e0 poi re dopo Plistarco e cos\u00ec pure il nipote omonimo Pausania.\nTucidide e le lettere di Pausania.\nI passi di Tucidide in cui si fa riferimento alle lettere di Pausania a Serse (Tucidide, \"La guerra del Peloponneso\", I, 128-129 e 132-133) pongono due problemi. Il primo, da tempo affrontato dalla ricerca storiografica, \u00e8 quello della loro autenticit\u00e0 o meno; il secondo, che discende dal primo, \u00e8 il perch\u00e9, se le si considera false, Tucidide abbia a loro dedicato una cos\u00ec ampia citazione.\nSul primo punto esiste gi\u00e0 una tradizione storiografica che ritiene che si tratti di falsi. Gi\u00e0 false le aveva considerate il prof. H. Reuther nel 1902 nel suo saggio sull'argomento (\"Pausanias, Sohn des Kleombrotos, F\u00fchrer der Griechen, in den K\u00e4mpfen gegen die Persen von der Schlacht bei Plat\u00e4\u00e4 bis zur Eroberung von Bysanz\"), ma la prima discussione approfondita verr\u00e0 pubblicata nel 1916 dal prof. K.J. Beloch in \"Griechische Geschichte\", da questa data in poi numerosi altri studiosi hanno affrontato il problema portando nuove considerazioni in favore della falsit\u00e0 delle lettere. Alcuni di questi argomenti possono essere cos\u00ec schematicamente riassunti.\nSe complesso e controverso \u00e8 il primo interrogativo molto di pi\u00f9 lo \u00e8 il secondo: perch\u00e9 Tucidide ha pubblicato le lettere? Non ha avuto dubbi sulla loro autenticit\u00e0? Se stava riportando notizie fornitegli da fonte spartana che riteneva affidabile perch\u00e9 non ha comunque sottoposto il materiale a quell'analisi critica ed approfondita che indica come suo metodo di lavoro?\nTucidide non pu\u00f2 essere l'autore dei falsi anche se non si pu\u00f2 dimostrare che le abbia ricevute da altre fonti. Anche in questo caso una sintesi dettagliata del dibattito storiografico non \u00e8 possibile e si rimanda alle fonti citate per l'approfondimento\nLa figura di Pausania nella storia.\nTucidide ed Erodoto hanno descritto Pausania come un eroe che si lasci\u00f2 corrompere dalla sete di gloria fino a tramare contro la patria che aveva cos\u00ec valentemente difeso. Erodoto racconta che Sparta fu da allora ancora pi\u00f9 restia ad inviare i propri guerrieri lontano per paura \"che venissero corrotti come accadde a Pausania\". La Storiografia romana riprende questa interpretazione e fa di Pausania l'esempio di come possa divenire empio l'animo di un uomo che si allontana dalle tradizioni della sua patria. Cornelio Nepote nel noto brano spesso tradotto nelle nostre scuole aggiunge il particolare della madre che fu la prima a correre per murare il figlio vivo nel tempio: chi si allontana dalle patrie tradizioni non merita neppure l'amore materno.\nDa una lettura critica dei testi per\u00f2 si possono dedurre altre interpretazioni della figura di Pausania ed accanto all'eroe che si fece corrompere possiamo vedere il politico lungimirante e spregiudicato e/o il guerriero impegnato a salvaguardare l'onore della sua famiglia.\nPausania e l'ateniese Temistocle condividono una sorte gloriosa e tragica in questo periodo della storia greca. Vengono spesso accomunati nella critica storiografica come personaggi con un progetto politico ampio e troppo complesso per il loro tempo e troppo intraprendenti per non suscitare l'invidia ed il sospetto dei loro concittadini cosa che fu la causa della loro rovina. Per quanto riguarda Temistocle anche attraverso i resoconti non benevoli di Tucidide ed Erodoto non \u00e8 difficile scorgere un progetto politico che intendeva fare di Atene una potenza internazionale basata sul controllo del mare. Riguardo a Pausania i dati disponibili sono basati soprattutto sul racconto, fortemente critico, di Tucidide, ma dagli spunti tratti dai passi citati di Erodoto \u00e8 possibile un'analisi diversa.\nPausania era nipote del re Cleomene I che aveva distrutto la potenza argiva ed aveva fatto di Sparta la potenza egemone del Peloponneso rafforzando l'omonima lega e che aveva scacciato i tiranni da molte citt\u00e0 greche, fra cui Atene, era nipote anche del generale Dorieo che si era coperto di gloria combattendo in Africa ed in Magna Grecia ed era nipote di Leonida I l'eroe delle Termopili; sicuramente prese molto seriamente il compito di vendicare la propria famiglia nei confronti della Persia, compito che, nella Grecia del tempo, era non solo un suo diritto riconosciuto (aveva avuto l'autorizzazione di Sparta) ma anche un dovere con valenze religiose.\nMolti degli atteggiamenti che vengono contestati a Pausania ed usati per le accuse di medismo nei suoi confronti, possono essere interpretati sotto questa luce. Il suo declino inizier\u00e0 quando gli interessi di Sparta non coincideranno pi\u00f9 con il suo compito di vendicatore degli Eraclidi ed egli verr\u00e0 lasciato solo (rinuncer\u00e0 addirittura alla reggenza per tornare in Ellesponto a combattere). La politica spartana poi entrer\u00e0 addirittura in conflitto con l'azione di Pausania che verr\u00e0 prima contrastato (gli Ateniesi lo scacceranno da Bisanzio con il consenso di Sparta ed egli si ritirer\u00e0, probabilmente amareggiato, a Colone) e poi condannato e cos\u00ec quelle azioni che avrebbero dovuto procuragli una gloria tale da porlo a fianco dei suoi illustri avi nel ricordo dei suoi concittadini, lo portarono in realt\u00e0 alla rovina (vedi su questo l'articolo citato in bibliografia di Massimo Nanfissi). Bisogna per\u00f2 ricordare che i tempi erano cambiati, l'eforato aveva acquistato potere e certo non vedeva di buon occhio questa famiglia reale, gli Agiadi, troppo gloriosa, potente e spregiudicata e difatti negli anni a venire terranno i monarchi da essa provenienti sotto un rigido controllo. Pausania pag\u00f2 anche per questo ma nella sua famiglia continuer\u00e0 ad essere ricordato con rispetto, tanto che suo nipote diverr\u00e0 re con il nome di Pausania e, al termine della guerra del Peloponneso, arriver\u00e0 a proporre l'abolizione dell'eforato.\nVedi anche la pagina sulla storia della famiglia dei re Agiadi spartani tra il 550 ed 370 a.C."}
{"id": "2624041", "revid": "37401", "url": "https://it.wikipedia.org/wiki?curid=2624041", "title": "Era cenozoica", "text": ""}
{"id": "2624043", "revid": "287204", "url": "https://it.wikipedia.org/wiki?curid=2624043", "title": "Reattore a letto fisso", "text": "Nell'ambito dell'ingegneria chimica, con il termine reattore a letto fisso (in inglese \"fixed bed reactor\") si intende una particolare tipologia di reattori chimici utilizzati per lo svolgimento di reazioni catalizzate, in cui il catalizzatore \u00e8 mantenuto in uno spazio solidale con il reattore stesso (o in altre parole, le particelle di catalizzatore restano ferme, non si muovono): questa caratteristica differenzia i reattori a letto fisso da altri tipi di reattori utilizzati per reazioni catalitiche, quali reattori a letto mobile, i reattori a letto trascinato e i reattori a letto fluidizzato. A causa dell'ingombro dovuto alle particelle di catalizzatore, i reattori a letto fisso comportano delle perdite di carico, valutabili attraverso l'equazione di Ergun.\nTipologie costruttive di reattori a letto fisso.\nEsistono diverse tipologie di reattori a letto fisso. Alcune tipologie costruttive sono:\nApplicazioni.\nI reattori a letto fisso sono utilizzati in tantissimi processi dell'industria chimica, tra cui:"}
{"id": "2624050", "revid": "287204", "url": "https://it.wikipedia.org/wiki?curid=2624050", "title": "VdB 32", "text": "vdB 32 \u00e8 una nebulosa a riflessione visibile nella costellazione dell'Auriga.\nLa sua individuazione \u00e8 facilitata dalla presenza della brillante , una variabile a eclisse che in fase di massima \u00e8 di magnitudine 2,92, da cui occorre spostarsi per circa mezzo grado in direzione nord; la nebulosa riflette la luce della stella BD+44\u00b0\u00a01080, di classe spettrale B5V (una stella bianco-azzurra) e con una magnitudine di 9,29, pertanto appare di un colore marcatamente azzurrognolo. I gas illuminati fanno parte di una nebulosa oscura che si estende in particolare verso sudest, catalogata come LDN\u00a01477, estesa per 31'."}
{"id": "2624058", "revid": "339392", "url": "https://it.wikipedia.org/wiki?curid=2624058", "title": "B.S.", "text": ""}
{"id": "2624059", "revid": "339392", "url": "https://it.wikipedia.org/wiki?curid=2624059", "title": "La figlia malcustodita", "text": ""}
{"id": "2624063", "revid": "287204", "url": "https://it.wikipedia.org/wiki?curid=2624063", "title": "VdB 35", "text": "vdB 35 \u00e8 una nebulosa a riflessione visibile nella costellazione di Orione.\nSi individua nel settore nordoccidentale della costellazione, a circa 2/5 della distanza lineare fra e Aldebaran (); pu\u00f2 essere osservata con potenti telescopi amatoriali o nelle immagini a lunga esposizione. Si tratta di una nube di gas dell'estensione apparente di circa un primo d'arco, illuminata dalla stella HD\u00a034033, una gigante gialla di classe spettrale G8III e una magnitudine apparente pari a 8,64; tramite la misurazione della parallasse, pari a 11,80\u00a0mas, si ottiene un valore di distanza pari a circa 84\u00a0parsec (276 anni luce), il che la porrebbe in primo piano rispetto alla regione del Complesso di Orione, la cui distanza \u00e8 oltre i 400\u00a0parsec."}
{"id": "2624064", "revid": "339392", "url": "https://it.wikipedia.org/wiki?curid=2624064", "title": "Tradizione ebraica", "text": ""}
{"id": "2624065", "revid": "1305772", "url": "https://it.wikipedia.org/wiki?curid=2624065", "title": "Vinogradov", "text": "Vinogradov \u00e8 un cognome russo che deriva dalla parola russa Vinograd, che signifiva vite. Vinogradova \u00e8 la versione femminile."}
{"id": "2624066", "revid": "287204", "url": "https://it.wikipedia.org/wiki?curid=2624066", "title": "Toucouleur", "text": "I Toucouleur (o Haalpulaar'en) sono un'etnia dell'Africa Occidentale appartenenti al gruppo Fula, dediti principalmente all'agricoltura e presenti in Senegal, Mauritania, Mali e Guinea. Parlano la lingua futa tooro (o fouta-toro), che \u00e8 un dialetto del pulaar (fula), e da qui deriva il nome con cui si riferiscono a s\u00e9 stessi, \"haalpulaar'en\", letteralmente \"coloro che parlano pulaar\". L'origine del nome \"toucouleur\" \u00e8 invece controversa; secondo alcune fonti verrebbe dal francese e significherebbe \"di tutti i colori\"; altre fonti lo considerano invece una francesizzazione di un termine indigeno precedente al contatto con gli europei, col significato di \"popolo di Tekrur\", dall'antico regno di Tekrur. \nCultura e societ\u00e0.\nLa cultura dei Toucouleur \u00e8 analoga a quella degli altri gruppi Fula, da cui si distinguono soprattutto in quanto agricoltori stanziali. La religione predominante \u00e8 l'Islam, ma sopravvivono credenze tradizionali animiste. La societ\u00e0 \u00e8 patriarcale e fortemente gerarchica, con un sistema di 12 caste ulteriormente suddivise in classi."}
{"id": "2624067", "revid": "14691", "url": "https://it.wikipedia.org/wiki?curid=2624067", "title": "Haalpulaar'en", "text": ""}
{"id": "2624069", "revid": "1543377", "url": "https://it.wikipedia.org/wiki?curid=2624069", "title": "Navahrudak", "text": "Navahrudak (; in polacco \"Nowogr\u00f3dek\"; in lituano: \"Naugardukas\") \u00e8 una citt\u00e0 della Bielorussia. In passato fu capoluogo della regione di Navahrudak. Ora appartiene alla regione di Hrodna ed \u00e8 capoluogo dell'omonimo distretto."}
{"id": "2624071", "revid": "1305772", "url": "https://it.wikipedia.org/wiki?curid=2624071", "title": "Nowogr\u00f3dek", "text": ""}
{"id": "2624072", "revid": "324090", "url": "https://it.wikipedia.org/wiki?curid=2624072", "title": "Charles Mumbere", "text": ""}
{"id": "2624073", "revid": "287204", "url": "https://it.wikipedia.org/wiki?curid=2624073", "title": "Emptio venditio", "text": "L'emptio venditio (in italiano assimilabile alla \"compravendita\") era, in termini moderni, un contratto consensuale bilaterale tipico del diritto romano. Insieme alla \"locatio conductio\" (locazione) era uno dei contratti pi\u00f9 importanti del sistema romano delle obbligazioni. Rispetto all'attuale istituto omologo dell'ordinamento italiano, presentava la non piccola differenza di essere semplicemente un contratto ad effetti obbligatori e non ad effetti reali.\nDescrizione.\nLa mera obbligatoriet\u00e0 della compravendita romana si spiega con la sua derivazione dalla \"mancipatio\", che insieme alla \"traditio\" ed alla \"in iure cessio\" erano i negozi formali di trasferimento dei diritti reali nel diritto romano arcaico. \nLa compravendita nacque come contratto di \"ius gentium\", ovvero aperto anche agli stranieri, che non essendo cittadini romani non potevano accedere ai negozi formali di trasferimento (n\u00e9 avevano interesse a farlo, dato che non potevano acquistare la propriet\u00e0 cosiddetta \"quiritaria\", il \"dominium ex iure Quiritium\"). In seguito tuttavia anche i cittadini romani trovarono pi\u00f9 agevole utilizzare l\"emptio venditio\" per concludere il trasferimento di un diritto reale, riservandosi di eseguire la \"mancipatio\" o altro negozio formale solo in un secondo momento.\nEssendo esclusivamente a carattere obbligatorio, a carico del compratore cadeva il rischio di perimento della cosa venduta prima che essa gli fosse effettivamente consegnata. Il venditore era comunque ritenuto responsabile della custodia nei limiti del dolo e della colpa lieve, usando la diligenza che si pu\u00f2 richiedere ad un uomo normale.\nOggetto della \"emptio venditio\".\nL'oggetto della \"emptio venditio\" poteva essere qualsiasi tipo di \"merx\" (merce, cosa) corporale o incorporale, presente o futura, purch\u00e9 non gi\u00e0 perita. Era formalmente valida anche la vendita di cose altrui e se il venditore non fosse riuscito a ad assicurare nel momento della consegna prevista la piena disponibilit\u00e0 della cosa al compratore sarebbe stato tenuto a risarcirgli il danno.. Non erano ammesse la vendita dell'usufrutto, dell'uso e delle servit\u00f9; inoltre era esclusa la vendita delle cose non pi\u00f9 esistenti ma accettata per quelle che dovevano ancora esistere. Oltre alla consegna della cosa venduta, il venditore aveva l'obbligo di rispondere di eventuali vizi occulti di essa.\nTutela.\nLe azioni esprimibili a tutela della \"emptio veditio\" si riassumevano in azioni di buona fede ed erano la \"actio empti\" esercitabile dal compratore contro il venditore e la \"actio venditi\" esercitabile, all'opposto, dal venditore contro il compratore..\nPer\u00f2 laddove il negozio formale non venisse posto in essere dopo la conclusione della compravendita (o non potesse essere posto in essere, come nel caso di un acquirente straniero), si venne a creare l'esigenza di tutelare l'acquirente di fronte al venditore, che rimaneva a tutti gli effetti \"dominus ex iure Quiritium\". \nIl pretore allora concesse un'azione detta Publiciana all'acquirente contro il venditore stesso o un terzo possessore del bene: con questa azione tramite una \"fictio iuris\", cio\u00e8 una \"finzione di diritto\" (positiva), si faceva finta che fossero trascorsi i tempi dell'usucapione (in epoca classica un anno per i beni mobili e due per gli immobili) a favore dell'acquirente. Alla \"exceptio iusti dominii\" (\"eccezione di giusta propriet\u00e0\") opposta eventualmente dal venditore proprietario quiritario, l'acquirente poteva opporre una \"replicatio doli\" (\"replica di dolo\"). Laddove invece l'acquirente fosse nel possesso del bene, e il venditore proprietario quiritario intentasse la \"rei vindicatio\" sul bene, il pretore concedeva all'acquirente una \"exceptio rei venditae et traditae\" (\"eccezione di cosa venduta e consegnata\") assicurandogli in ogni caso la vittoria ed il possesso del bene acquistato."}
{"id": "2624075", "revid": "112628875", "url": "https://it.wikipedia.org/wiki?curid=2624075", "title": "Locatio conductio", "text": "La locatio conductio (in italiano \"locazione conduzione\") \u00e8, in termini moderni, un contratto consensuale bilaterale, tipico del diritto romano. Era, insieme all\"'emptio venditio\" (compravendita), uno dei contratti pi\u00f9 importanti del sistema romano delle obbligazioni. \nDescrizione.\nPu\u00f2 essere definita come scambio di un bene o di un servizio contro un prezzo (\"merx\") a titolo provvisorio, ed in questa temporaneit\u00e0 del possesso consisterebbe la differenza con la compravendita, come gi\u00e0 evidenziato dal giurista romano del II secolo Gaio nelle sue Istituzioni.\nIncludeva molte pi\u00f9 fattispecie rispetto all'attuale contratto di locazione dell'ordinamento italiano, tanto che si \u00e8 soliti individuare tre categorie di \"locatio conductio\" in base alla cosa oggetto del contratto: locatio conductio rei (di cosa, ad es. l'attuale contratto di locazione), locatio conductio operis (di opera, intesa globalmente come obbligazione di risultato, come, ad esempio, il lavoro autonomo, la somministrazione ex art 1559 c.c. o l'appalto), locatio conductio operarum (di \"operae\" come giornate di lavoro, quindi un'obbligazione di mezzi, come l'attuale contratto di lavoro subordinato).\nTutela giuridica.\nLe azioni a tutela di questo contratto nell'ambito del \"processo per formulas\" sono l'\"actio locati\" e l'\"actio conducti\".\nLe analisi della dottrina.\nMolti studiosi hanno obiettato che la distinzione tra \"locatio conductio rei\", \"operis\" ed \"operarum\" non appartenesse al diritto romano classico, ma sia stata elaborata in seguito, a partire dal medioevo (in particolare Vincenzo Arangio-Ruiz nelle sue \"Istituzioni\" del 1921).\nPer Arangio-Ruiz l'unitariet\u00e0 di un contratto cos\u00ec vasto stava nella dazione di cosa contro prezzo, ove per cose tuttavia andavano intese anche le \"operae\" come giornate di lavoro, equiparate di fatto ad una \"res\" fisica o \"corporalis\" anche ai fini della tutela processuale. Tuttavia resta difficile individuare una \"res\" in alcune fattispecie di \"locatio conductio operis\", ad esempio, come potrebbero essere quelle degli odierni contratti di somministrazione o di trasporto. \nIl romanista Luigi Amirante nel 1959 sostenne che l'unitariet\u00e0 del contratto di \"locatio conductio\" fosse nella restituzione della cosa. Tuttavia anche a questa tesi \u00e8 possibile obiettare che le \"operae\" (giornate di lavoro) non possono essere restituite, ed oltretutto non sempre c'\u00e8 la dazione di una cosa.\nNel 1999 Roberto Fiori ha sostenuto che l'unitariet\u00e0 del contratto romano di locazione risieda nello scambio di un godimento contro un prezzo."}
{"id": "2624076", "revid": "27521016", "url": "https://it.wikipedia.org/wiki?curid=2624076", "title": "Novogrudok", "text": ""}
{"id": "2624078", "revid": "110157", "url": "https://it.wikipedia.org/wiki?curid=2624078", "title": "Chiesa della Madonna delle Grazie (Maggia)", "text": "La chiesa di santa Maria delle Grazie \u00e8 un edificio religioso che si trova a Maggia, in Canton Ticino.\nStoria.\nEretta nel XV secolo, nel luogo dove precedentemente si trovava una piccola cappella poligonale. Alla fine del XVI secolo venne costruita la sagrestia. Nel XVIII secolo la navata venne prolungata verso nord-ovest e venne eretto il portico laterale, mentre nel XIX secolo venne costruito il portico antistante la facciata.\nDescrizione.\nLa chiesa ha una pianta ad unica navata, affiancata da cappelle laterali e ricoperta da un soffitto in travi di legno."}
{"id": "2624079", "revid": "196390", "url": "https://it.wikipedia.org/wiki?curid=2624079", "title": "Festa di Ognissanti", "text": ""}
{"id": "2624080", "revid": "27521067", "url": "https://it.wikipedia.org/wiki?curid=2624080", "title": "Ra\u00ebn", "text": ""}
{"id": "2624081", "revid": "84184", "url": "https://it.wikipedia.org/wiki?curid=2624081", "title": "Bini", "text": ""}
{"id": "2624084", "revid": "174925", "url": "https://it.wikipedia.org/wiki?curid=2624084", "title": "Senofonte (storico)", "text": ""}
