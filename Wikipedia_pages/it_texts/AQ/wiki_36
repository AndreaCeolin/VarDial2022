{"id": "2483187", "revid": "125885260", "url": "https://it.wikipedia.org/wiki?curid=2483187", "title": "Storia di Pescara", "text": "La storia di Pescara inizia in et\u00e0 italica, con la posizione geograficamente favorevole come raccordo delle vie di comunicazione tra l'antica Roma e l'area dell'Adriatico che determiner\u00e0 sin dalle origini lo sviluppo dell'insediamento.\nEsisteva infatti un villaggio marino lungo la foce del fiume Pescara gi\u00e0 dal I secolo a.C., chiamato \"Aternum\" od \"Ostia Aterni\".\nNei secoli successivi l'importanza della posizione strategica di Pescara, porta della grande valle che divide l'Abruzzo, connoter\u00e0 costantemente lo sviluppo della sua vita economica e sociale, in un primo momento limitata alla funzione di baluardo di difesa militare dei regni meridionali e poi, dalla seconda met\u00e0 del XIX secolo, caratterizzata da una fruttuosa attitudine ai traffici commerciali e al turismo balneare.\nIn seguito ai bombardamenti del 1943, che distrussero gran parte del centro abitato, la citt\u00e0 rinacque velocemente come nuovo centro moderno della regione, godendo di un notevole sviluppo economico, industriale e turistico per la felice posizione geografica di cerniera tra Nord e Sud Italia e formando una vasta area metropolitana che in pochi anni diventer\u00e0 il baricentro della regione abruzzese e dell'area del medio adriatico.\nPreistoria e protostoria.\nLe origini.\nSi ritiene che il primo insediamento umano avvenne sulla sommit\u00e0 del colle del Telegrafo (chiamato cos\u00ec per la presenza dell'antico sistema di comunicazione), alto circa centoquaranta metri e situato a circa un chilometro dalla costa a nord del fiume, su una terrazza naturale dalla quale si dominano le vallate dei fiumi Pescara e Saline. Dopo un mese di scavi effettuati nell'estate del 2005, sono emersi reperti risalenti al IV millennio a.C. I lavori, condotti sul pianoro del colle dalla Soprintendenza per i beni archeologici dell'Abruzzo, hanno dimostrato che i vari rinvenimenti siano riferibili a un insediamento popolato nella protostoria (secondo periodo preistorico compreso tra l'et\u00e0 del bronzo e quella del ferro) ma anche in et\u00e0 romana e ancora presente nelle fonti storiche sino all'anno 1000.\nRisalirebbero invece alla prima met\u00e0 del V millennio i resti di un villaggio di agricoltori ritrovato a Colle della Corona, nella zona collinare a sud del fiume Pescara nei pressi del quartiere Fontanelle. Resti di numerose necropoli sono stati rinvenuti in pi\u00f9 zone dei colli cittadini, e le loro disposizioni e articolazioni evidenziano una progressiva discesa del popolamento in direzione dell'approdo naturale alla foce del fiume Pescara; queste dinamiche daranno piena conferma all'attribuzione ai Vestini di Ostia Aterni da parte di Strabone.\nEpoca antica.\nPeriodo italico.\nI primi abitanti del villaggio sulle rive del fiume vennero identificati dalle fonti storiche di origine pelasgica; attraversarono il mare Adriatico partendo dalle coste dalmate e fondarono un primo emp\u00f2rion, ma furono i Vestini i primi italici a comprendere l'importanza strategica della posizione dell'agglomerato: sono state rinvenute tracce di attivit\u00e0 portuale gi\u00e0 dal V secolo a.C., riferibili agli scambi dell'abitato del colle del Telegrafo, che sopravviver\u00e0 fino alla piena et\u00e0 medievale, mentre \u00e8 dal I secolo a.C. che si insediarono stabilmente nell'area di Pescara Vecchia, dove allestirono un efficiente porto, usato anche dai Marrucini e dai Peligni. Il villaggio ai tempi dei primi contatti con i Romani venne chiamato da questi \"Vicus Aterni\" e successivamente, prendendo il nome dell'omonimo fiume (all'epoca noto come Aternus), Aternum; in epoca imperiale si usava indicare Pescara anche con il nome di Ostia Aterni (cos\u00ec riportata sulla Tabula Peutingeriana), proprio per via del ruolo di centro nevralgico delle vie di comunicazione. Infatti, con il nome Ostia Aterni si indicava l'approdo alla foce del fiume, poich\u00e9 sia la citt\u00e0 che la Val Pescara erano e sono tuttora la via principale d'accesso dalle zone litoranee abruzzesi verso l'interno regionale e Roma.\nConquista romana.\nI Vestini, insieme ai Marsi, ai Marrucini e ai Peligni, presero parte a una confederazione che entr\u00f2 in conflitto con la Repubblica romana durante la Seconda guerra sannitica, nel 325 a.C.. Nel 304 a.C., dopo la grave disfatta subita dagli Equi per opera dei Romani guidati dai consoli Publio Sempronio Sofo e Publio Sulpicio Saverrione, gli italici vicini dei Vestini, i Marsi, Peligni, Marrucini e Frentani, inviarono ambasciatori a Roma per chiedere un'alleanza, che fu loro concessa attraverso un trattato. Con i Vestini invece l'accordo di \"foedus\" fu siglato soltanto due anni dopo, nel 302 a.C., a riprova della loro peculiare ostilit\u00e0 nei confronti di Roma, che riemerger\u00e0 nuovamente nel 213 a.C. durante la Seconda guerra punica: Aternum infatti si rivolt\u00f2 al controllo romano, e fu quindi conquistata e saccheggiata dal pretore Publio Sempronio Tuditano.\nDopo pi\u00f9 di due secoli di alleanza tra i Vestini e Roma, la cittadina fin\u00ec sotto il diretto controllo romano, insieme a tutti i territori d'Abruzzo e del Molise, nell'88 a.C. in seguito alla Guerra sociale: agli inizi del I secolo a.C., i Vestini presero parte alla vasta coalizione di popoli italici che scaten\u00f2 la guerra per ottenere la concessione della cittadinanza romana pi\u00f9 volte negata (91-88 a.C.). L'esercito italico, ripartito in due tronconi - uno sabellico guidato dal marso Quinto Poppedio Silone, l'altro sannitico affidato a Gaio Papio Mutilo - contava contingenti di numerosi popoli; quello vestino era guidato da Gaio Pontidio.\nPoppedio Silone, alla testa di Marsi e Vestini, tese un'imboscata vincente nella quale cadde il romano Quinto Servilio Cepione nel 90 a.C., ma infine i Vestini vennero battuti separatamente da Gneo Pompeo Strabone, nel quadro della generale vittoria di Roma sui \"socii\" ribelli, culminata con la presa di Ascoli da parte di Pompeo.\nLa citt\u00e0 romana.\nDopo la Guerra sociale la Lex Iulia de civitate, che concedeva la cittadinanza romana a tutti gli italici rimasti fedeli a Roma, fu progressivamente estesa anche ai popoli ribelli, tra i quali i Vestini. I loro territori furono intensamente colonizzati, soprattutto nell'epoca di Silla, e a partire da allora la romanizzazione della regione, e di conseguenza anche di Aternum, si avvi\u00f2 rapidamente a compimento come attesta la rapida scomparsa delle lingue dei popoli italici dalle fonti scritte, sostituite dal latino. In epoca augustea Ostia Aterni far\u00e0 parte della regio IV Samnium, una delle regioni italiane dell'epoca, e i Vestini saranno inseriti nella trib\u00f9 Quirina. Con la dominazione romana il piccolo villaggio si and\u00f2 strutturando in una vera e propria cittadina, raggiungendo nel II secolo il suo massimo sviluppo; furono edificati in quel periodo importanti edifici pubblici e privati, alimentati dal discreto movimento commerciale del porto, e vennero innalzati diversi templi, tra cui quello dedicato a Giove aternio, mentre nella zona del campo Rampigna \u00e8 stata accertata la presenza di un'estesa necropoli, frequentata fino a tutta la tarda antichit\u00e0. Alcune evidenze archeologiche, nella fattispecie il ritrovamento nel XVIII secolo su un muro nella zona Rampigna e in un cortile di Villa De Riseis di frammenti di un'epigrafe, conservati nella biblioteca provinciale di Chieti, testimoniano poi l'esistenza in citt\u00e0 del culto della dea Iside. Altri frammenti di un bassorilievo raffigurante la dea egizia sono emersi nei pressi del porto canale, sulla sponda nord. Risale alla prima et\u00e0 imperiale la costruzione del ponte sul fiume, localizzato tra il vecchio ponte ferroviario e il ponte D'Annunzio, che sub\u00ec un profondo restauro nel II secolo. La realizzazione nel 48/49 d.C. del nuovo percorso della via Claudia Valeria conferir\u00e0 all'insediamento una singolare forma a triangolo allungato, con un vertice in corrispondenza di piazza Unione e con i due lati maggiori formati dalla pi\u00f9 antica via di fondovalle e dal nuovo tracciato della via consolare. Pi\u00f9 tarda la costruzione dell'edificio di culto che in et\u00e0 medievale sar\u00e0 intitolato a Santa Gerusalemme: innalzato nei primi decenni del IV secolo, si presume che l'edificio a pianta centrale fosse un tempio o un'ara dedicato alla divinit\u00e0 Vittoria, particolarmente venerata in et\u00e0 imperiale e tetrarchica, grazie alla presenza nel muro posteriore di un'epigrafe, andata perduta nel XIX secolo, nella quale era ancora chiaramente leggibile: \u00ab(vic)\u00bb. Lo schema a otto nicchie lo rendeva pressoch\u00e9 identico per dimensioni, tipologia e tecniche costruttive al coevo mausoleo di Elena di Roma. Questa nuova costruzione si inser\u00ec in un quadro di generale rinnovamento delle infrastrutture della citt\u00e0, come il ponte e il porto, sia per porre rimedio alla scarsa manutenzione nel periodo della crisi del III secolo, sia per l'importanza che l'insediamento si trov\u00f2 ad assumere all'inizio del IV secolo, quando l'imperatore Diocleziano scelse di costruire il suo palazzo a Salona, nella zona che in seguito diventer\u00e0 la citt\u00e0 di Spalato. Nell'Itinerarium Maritimum Antonini Augusti veniva citata infatti una rotta tra Aternum e Salona di 1550 stadi.\nNonostante la discreta rilevanza dell'insediamento, Aternum non raggiunse mai lo status di municipium, difatti non sono stati rinvenuti resti archeologici tipici dei centri romani maggiori come anfiteatri, terme e teatri.\nLe invasioni barbariche.\nCon la caduta dell'Impero romano d'Occidente nel 476 e l'ascesa del Regno ostrogoto in Italia, anche la storia di Aternum diventa oscura.\nFu duramente provata dalle Invasioni barbariche, dalla sanguinosa Guerra gotica e infine dall'Invasione longobarda: nel 538 la citt\u00e0, presidiata dagli Ostrogoti comandati da un certo Tremone, fu conquistata dal magister militum romeo Iohannes su ordine dello strategos autokrator Belisario che, dopo aspri combattimenti, occup\u00f2 l'oppidum, poco tempo dopo il primo assedio di Roma durante il tentativo di restaurazione dell'impero dell'imperatore Giustiniano I. I Bizantini, acquartieratisi a Crecchio e Ortona potenziarono le difese e le infrastrutture portuali abruzzesi, incluse quelle di Aternum, che venne cinta da mura spesse 3,03 metri, o 10 piedi romani, circondando ci\u00f2 che restava dell'abitato nella zona compresa tra via Conte di Ruvo, piazza Unione, la golena sud e via Orazio. Probabilmente risalirebbe a quest\u2019epoca anche la realizzazione del \"Castellum ad mare\" i cui resti sono stati rinvenuti sul colle del Telegrafo, luogo peraltro abitato gi\u00e0 dal tremila avanti Cristo. Questo castello svolse un ruolo importante, sia a presidio del villaggio ivi presente, sia quale punto di avvistamento e di difesa del sottostante porto di Aternum. Il dominio dei Romani d'oriente in Italia si rivel\u00f2 per\u00f2 effimero, con l'inizio dell'Invasione longobarda gi\u00e0 nell'anno 568.\nI Longobardi giunsero in Abruzzo tra il 580 e il 591, e furono Aternum, Ortona e Histonium i centri che resistettero pi\u00f9 a lungo agli invasori: i Bizantini avevano infatti predisposto un articolato sistema di difesa, con presidi sulla costa ubicati presso le foci dei fiumi o nelle insenature naturali; questi avevano, inoltre, occupato antiche ville rurali (villae) e stationes (villaggi sorti presso le stazioni cambio dei cavalli, che erano diventati degli snodi commerciali) facendone dei campi trincerati. In questo sistema avevano un ruolo importante anche i centri urbani di Kastron Terentinon (Castrum Truentinum) alla foce del Tronto, Kastron Nobon (Castrum Novum) nella Valle del Tordino, Aternum nella Val Pescara, Anxanum e Kastron Beneren (Vicus Veneris) nella Val di Sangro e Kastron Reunia, nella valle del Trigno, presso la periferia meridionale di Histonium. Lo scopo di questi insediamenti fortificati era quello presidiare e difendere sia le principali foci dei fiumi che le relative vallate, concentrandosi in particolare nella difesa delle vie Tiburtina Valeria, litoranea e Municia (coincidente con la strada statale 17, nel tratto Corfinio-Bojano). Di conseguenza, disponendo nel meridione italiano solo di un limitato esercito, anche i Longobardi si adattarono a una guerra di posizione: per tenersi lontani dalle enclavi bizantine, nonch\u00e9 dai vari presidi fortificati costieri, avevano scelto la via di penetrazione pedemontana, e si andarono stanziando oltre che nelle citt\u00e0 anche in quegli abitati, castra, vici, pagi e ville rustiche che erano sopravvissuti alle distruttive guerre con gli ostrogoti. I Longobardi inoltre, spesso rioccupavano dei centri abitati abbandonati operando uno spoglio delle rovine romane per riadattarli alle loro esigenze, e li abitavano di nuovo. In un primo momento i Bizantini riuscirono a fermare i Longobardi lungo il confine naturale costituito dal fiume Tronto, potendo contare sul campo fortificato di Castrum Truentinum e su altri centri fortificati posti nell'interno, come Castrum Aprutentium (l'odierna Teramo, un tempo Municipium noto come Interamnia Praetuttiorum, ma a quell'epoca ridotto a semplice castrum), Campli e Ancarano. I Longobardi fronteggiavano il nemico, e si erano insediati a Castel Trosino, Sant'Egidio alla Vibrata e Civitella del Tronto, occupando inoltre Leofara e Valle Castellana. I tentativi di occupazione avvenivano simultaneamente da nord dal Ducato di Spoleto, guidati dal condottiero Faroaldo I, e da sud dal Ducato di Benevento, agli ordini di Zottone, spingendo i Bizantini ad articolare una linea di difesa anche nella Marsica presso il lago del Fucino.\nIl sistema difensivo bizantino entr\u00f2 in crisi gi\u00e0 dal 580, con la caduta di Castrum Truentinum, seguita poco dopo anche da Castrum Novum. I Bizantini, costretti ad arretrare, costituirono un'altra linea difensiva attestata su Pinna, Lauretum (di recente fondazione, nell'odierna frazione Colle Fiorano di Loreto Aprutino), Cappelle sul Tavo, Angulum e Statio ad Salinas (localizzata nel quartiere Villa Carmine di Montesilvano). Il caposaldo difensivo meridionale era Castrum Kephalia (l'odierna Cepagatti, ove fortificarono una grande villa rustica). Sempre a sud, i Bizantini mantennero fino al 595 i loro presidi presso la Marsica, Ortona e Crecchio.\nCon la caduta di Venafrum e delle aree interne del Molise nel 595, i Longobardi ebbero la meglio sulla linea difensiva della via Tiburtina Valeria dilagando negli altopiani abruzzesi, e presto vennero meno le regioni della Marsica e della Conca aquilana, con le citt\u00e0 di Amiternum, Aufinum, Aveia, Alba Fucens, Peltuinum, Marruvium, Carsioli e Castrum Caelene, devastate dai metodi di conquista brutali e immediati. Nel mentre anche i Longobardi provenienti dal Ducato di Spoleto consolidarono le loro conquiste nei territori a nord di Aternum: Hadria, Angulum e Lauretum. La conquista longobarda fu portata a termine con una progressiva penetrazione, prima nel teramano a opera dei germani del Ducato di Spoleto, e successivamente nell'aquilano e nel chietino, grazie all'avanzata dei Longobardi di Benevento, che aggirarono le difese bizantine della Conca peligna lungo la Tiburtina e penetrarono da Pacentro attraverso Guado San Leonardo, conquistando Caramanico Terme, Roccamorice, Bolognano, Musellaro di Bolognano, San Valentino in Abruzzo Citeriore e tutta la valle dell'Orta, per ricongiungersi infine nella Val Pescara presso Pagus Fabianus con i Longobardi di Spoleto, provenienti dalla via Claudia Nova. I barbari si attestarono anche nell'interno del chietino e nella vallata della Maiella orientale, dove ne riscontrano ancora molti toponimi. Tracce dell'insediamento longobardo sono state inoltre rilevate a Caramanico, Bolognano, Musellaro, Roccamorice, San Valentino, Manoppello, Serramonacesca, Tocco da Casauria, Scafa, Pescosansonesco, Rosciano (Piano della Fara), Civitaquana (colle Scurcola), Alanno (colle della Sala) e Spoltore. Gli eserciti longobardi si attestarono dunque sul versante orientale della Maiella, fonteggiando i Bizantini di Anxanum, Crecchio, Canosa Sannita, Vacri, Bucchianico e Teate. Sul versante settentrionale della montagna, gli invasori consolidarono le loro posizioni su entrambe le rive del fiume Pescara. Il processo di occupazione del territorio fu per\u00f2 lento, dilatandosi per decenni, e la costa teatina, Aternum compresa, rest\u00f2 ancora per diverso tempo sotto il controllo bizantino. Nei centri conquistati dai germani si avvi\u00f2 un progressivo stravolgimento dell'assetto antico, come per esempio l'abbandono e la rovina di tutte le infrastrutture cittadine ancora superstiti e l'inserimento di sepolture in settori abbandonati del tessuto urbano, sia nelle aree interne come ad Amiternum e Marruvium, che nell'Abruzzo adriatico, come a Castrum Truentinum, Castrum Novum, Pinna, Interamnia e Teate.\nRestarono ai romani d'oriente i presidi lungo la costa: Aternum, Ortona, Vicus Veneris e Histonium, che continuarono a resistere fino alla met\u00e0 del VII secolo conservando generalmente un assetto ancora in qualche modo ispirato a quello antico, pur in presenza di consistenti fenomeni di ristrutturazione. Aternum cadde, infine, negli ultimi anni del VI secolo, ma l'insediamento rester\u00e0 conteso tra i Bizantini dell'esarcato di Ravenna e i Longobardi fino alla met\u00e0 del VII secolo. L'occupazione della costa teatina si concluse definitivamente solo in seguito alla fallita impresa bellica del 663 dell'imperatore Costante II il quale, dopo essere sbarcato in Italia e aver espugnato Barium, decise di attaccare il Ducato di Benevento (in quel momento sguarnito in quanto il duca Grimoaldo, divenuto re dei Longobardi, si era recato a Ticinum con il suo esercito per prendere possesso del regno e per difenderlo da una contestuale invasione franca da nord, facendo duca di Benevento suo figlio Romualdo). Grimoaldo, respinti i Franchi, accorse dal nord con il suo esercito di circa trentamila uomini con cui sconfisse i Romani e imped\u00ec all'imperatore Costante II la sicura conquista di tutto il ducato. Questa circostanza fece s\u00ec che al ritorno della vittoriosa spedizione contro l'imperatore, il re longobardo espugnasse quasi senza combattere le varie enclavi bizantine lungo la costa teatina. I Longobardi procedettero quindi a una rioccupazione sistematica di quelli che erano stati i capisaldi della presenza bizantina sul territorio, e divisero la regione abruzzese in sette gastaldati: Marsica, Valva, Amiternum, Forcona, Aprutium, Pinna e Histonium.\nIl dominio dei barbari fu molto duro, animato da spirito di conquista e saccheggio, come testimoniato da tracce archeologiche di un grande incendio in citt\u00e0 in seguito alla sua caduta e come narrato nella Passio (cio\u00e8 la leggenda del martirio) di Cetteo di Amiterno: Aternum fu affidata al governo di due soldati longobardi, Alais (o Alagiso) e Umblo (o Umblone), che la vessarono con soprusi e omicidi; a loro, infatti, \u00e8 attribuito l'assassinio di Cetteo, patrono di Pescara e vescovo dell'allora cittadina: accusato dai Longobardi, di fede ariana, di essere complice di un complotto dei Bizantini niceni volto alla riconquista di Aterno, egli fu fatto precipitare dal ponte marmoreo con una pietra legata al collo il 13 giugno 597. Si hanno scarsissime notizie dei secoli successivi in cui l'insediamento, notevolmente spopolato e con tutte le infrastrutture urbane in rovina, visse un periodo di grande decadenza come la maggior parte delle citt\u00e0 della regione e come suggerito da alcune evidenze archeologiche che hanno dimostrato un ritorno a capanne e case in legno e argilla cruda, e l'abbandono di ampie porzioni del centro abitato.\nStoria medievale.\nIl nuovo nome.\nPassato dal territorio del Ducato di Benevento a quello del Ducato di Spoleto nell'anno 801, in seguito alle invasioni carolinge del territorio chietino, intorno all'anno 1000 il fiume \"Aternum\" viene chiamato \"Piscarius\" e il borgo fluviale riemerge dall'oblio, con i primi rinvenimenti di nuove costruzioni in muratura: come gi\u00e0 avvenuto in passato, la cittadina segu\u00ec la nomenclatura del fiume e a sua volta cambi\u00f2 nome diventando \"Piscaria\" (toponimo di probabili origini antiche), risultando tra le pertinenze dell'abbazia di Montecassino. Questo toponimo sostitu\u00ec il vecchio nome gradualmente prima tra i locali e poi anche negli atti ufficiali e designava un sito particolare: un luogo adatto alla pesca e comunque ricco di pesci, un mercato del pesce o il luogo di esazione dei diritti di pesca\n. Secondo un'altra teoria il nome del fiume Pescara, le cui sorgenti sono all'interno di quattro caverne del massiccio del Gran Sasso in corrispondenza delle Gole di Popoli e che d\u00e0 il nome all'insediamento, trarrebbe la sua denominazione dall'antico termine osco-umbro \"pesco\", presente in molti toponimi in regione (Pescocostanzo, Pescosansonesco, Pescasseroli...) il cui significato \u00e8 quello di roccia o altura. A ogni modo il nome Piscaria \u00e8 attestato in epoca tardoantica, come gi\u00e0 testimoniato da Paolo Diacono, che si riferisce come tale al basso corso del fiume Aterno; il nome Piscaria, con cui probabilmente a livello popolare la citt\u00e0 era nota da tempo prese lentamente piede, finch\u00e9 nel XIII secolo il nome Aternum comparir\u00e0 solo in documenti cancellereschi, per poi perdersi del tutto. Un altro insediamento, citato tra i possedimenti dell'abbazia di Montecassino, fu la \"Curtis de Gozzano\", localizzata nella zona pianeggiante del quartiere Zanni e in relazione con l'abitato del Colle del Telegrafo.\nLe prime attestazioni storiche di \"Piscaria\".\nL'insediamento, pur distrutto e ricostruito pi\u00f9 volte, rivest\u00ec sempre grande rilievo per la sua posizione strategica e per le sue robuste difese militari bizantine risalenti alla Guerra gotica. Nel 1059 la pieve dei santi Legonziano e Domiziano, insieme con una porzione della citt\u00e0 di Aterno con il suo porto, risultano possedimenti della diocesi di Chieti, che come si legge in una bolla di conferma dei privilegi vescovili inviata dal papa Niccol\u00f2 II al nuovo vescovo chietino Attone, confermava il diritto a una porzione dei proventi del porto, diritto gi\u00e0 donato alla diocesi teatina nel 1045 dal conte normanno Roberto I di Loritello. Nel 1090 vi risiede (e vi morir\u00e0 il 18 di Agosto) il conte normanno Drogone (detto Tasso, Tassio, Tassone o Tascione), fratello di Roberto I, con il quale dopo il 1060 aveva iniziato la conquista normanna dell'Abruzzo adriatico: ci\u00f2 farebbe pensare che la citt\u00e0 fosse sede della contea insieme con Loreto Aprutino. Alla fine del secolo, i Normanni si espansero dall'area adriatica dell'Apulia verso nord, fino a conquistare vasti territori abruzzesi allora appartenenti alla Marca fermana, una suddivisione del Ducato di Spoleto (ormai in orbita pontificia). Nel 1081 papa Gregorio VII e il condottiero normanno Roberto il Guiscardo sancirono tramite l'Accordo di Ceprano la fissazione del nuovo confine tra la Marca fermana e il neocostituito Ducato di Puglia e Calabria sul fiume Tronto, anche se ai Normanni occorreranno altri sessant'anni per portare a compimento la conquista della regione ai danni dei Longobardi (l'Abruzzo infatti, pur essendo stato conquistato dai Franchi carolingi nel 774 e inserito nella marca fermana intorno all'anno 1000, non venne colonizzato da quest'ultimi, ma conservava invece per lo pi\u00f9 intatta la struttura gerarchica e sociale longobarda, che semplicemente si sottomise ai nuovi padroni del territorio). Tale confine sar\u00e0 destinato ad avere una lunga vita, perdurando da quasi mille anni e separando le Marche dall'Abruzzo. Nel 1095 Roberto I di Loritello, divenuto \"comes comitorum\" (conte dei conti) dei normanni, concede al vescovo teatino Rainolfo una serie di possedimenti che lui stesso gli aveva sottratto e, nel documento, \"Piscaria\" appare ricca di chiese: quella del san Salvatore, la gi\u00e0 citata pieve dei santi Legonziano e Domiziano (ubicata ai piedi della citt\u00e0 e presso la porta che si affaccia sul mare, nella zona corrispondente a piazza Unione), e le altre chiese di san Tommaso Apostolo (da cui la pieve precedente dipendeva), san Nicola e santa Gerusalemme, i cui basamenti sono stati rinvenuti tra il 1990 e il 1992 di fronte alla cattedrale di San Cetteo.\nLa conquista normanna.\nNell'anno 1140, dopo diversi decenni di penetrazione e consolidamento della presenza normanna in regione, Pescara fu definitivamente conquistata insieme al resto dell'Abruzzo dal re normanno Ruggero II, venendo annessa al nascente Regno di Sicilia, e ne seguir\u00e0 le sorti per i successivi settecento anni. Fu Ruggero stesso a far eseguire diverse opere in citt\u00e0, tra le quali la ricostruzione delle mura bizantine, ormai in pi\u00f9 punti trasformate in abitazioni e il restauro e potenziamento del porto, e a ricordo di questi lavori fu posta una lapide ancora leggibile nel XVI secolo e andata poi perduta, \u201c\". A testimonianza della bont\u00e0 di tali lavori, una flotta bizantina nel 1155 fece tappa ad Aternum: la flotta trasportava emissari dell'imperatore Manuele I Comneno intenzionati a trattare un'alleanza con il conte Roberto III di Loritello, in aperta ribellione contro il re Guglielmo I di Sicilia. Gli anni successivi furono per\u00f2 caratterizzati dal progressivo approfondirsi della crisi dell'insediamento e dalle molteplici devastazioni causate sia dalle frequenti inondazioni del fiume (la cui falda acquifera, innalzandosi, provoc\u00f2 l'impaludamento di gran parte dell'abitato e l'esplosione della malaria, nonch\u00e9 l'insabbiamento definitivo delle strutture portuali antiche, spostando la foce del fiume di una decina di metri a nord rispetto alla foce di et\u00e0 antica) che da attacchi da parte di eserciti dei signorotti locali o delle grandi potenze del tempo, come accadde nel 1209 durante la campagna in Italia dell'imperatore Ottone IV, che la conquista e la incendia nel suo tentativo di sottomettere il Regno di Sicilia al Sacro romano impero. Furono anni molto difficili, caratterizzati da rovine, distruzioni e scorrerie, nel quale le infelici sorti della cittadina furono dettate dal continuo succedersi di nuovi padroni del territorio. Nel frattempo nel 1273 il re Carlo I d'Angi\u00f2, promulgando il diploma di Alife, divise il giustizierato d'Abruzzo, ritenuto troppo esteso per essere ben governato, nelle due regioni di \"Aprutium citra flumen Piscariae\" e \"Aprutium ultra flumen Piscariae\", con Piscaria ricadente nella prima; molte delle citt\u00e0 sveve, come l'antica capitale del giustizierato Sulmona, persero il loro ruolo centrale nel regno in favore di citt\u00e0 minori o antichi capoluoghi decaduti come L'Aquila e Chieti, che restarono in quel periodo gli unici centri abitati dotati di peso politico o attivit\u00e0 finanziarie, economiche e culturali di rilievo. Nel periodo successivo alla seconda met\u00e0 del XIII secolo, e in misura sempre maggiore durante gli anni della crisi del XIV secolo, la citt\u00e0 andr\u00e0 incontro a un progressivo spopolamento, testimoniato dall'abbandono e la rovina della maggior parte dei centri di culto. La difficile situazione della cittadina \u00e8 testimoniata anche dall'esenzione totale da ogni imposizione fiscale che la regina Giovanna I fu costretta a concedere, tra gli altri motivi, \u00ab\u00bb (per l'aria malarica), agli ultimi abitanti della citt\u00e0 nel 1342, nel 1349 (nel periodo di maggior intensit\u00e0 della peste nera) e ancora nel 1384 il suo successore Carlo III di Napoli. Fra i numerosi signori che si avvicendarono a Pescara in questo periodo, vi furono Rainaldo Orsini, Luigi di Savoia e Francesco del Borgo, detto Cecco del Cozzo, vicario di Ladislao I di Napoli, che nel 1409 fece ricostruire il castello e la torre di origini romane a guardia del ponte, ricordato come uomo saggio e virtuoso. Sar\u00e0 proprio Francesco del Borgo il primo marchese di Pescara, diventando il primo nel regno ad assumere il titolo di marchese nel 1403.\nStoria moderna.\nI D'Avalos-D'Aquino.\nIl XV secolo \u00e8 caratterizzato dal dominio del territorio dei D'Avalos-D'Aquino, che terranno il marchesato di Pescara sino all'eversione della feudalit\u00e0, pur se con diverse interruzioni.\nIl 4 gennaio 1424 mor\u00ec in citt\u00e0 il condottiero Giacomo Attendolo, nel tentativo di attraversare il fiume Pescara: si stava recando con il suo esercito, dopo averlo radunato ad Ortona, in soccorso della citt\u00e0 dell'Aquila assediata dagli Aragonesi guidati da Braccio da Montone, e impossibilitato ad attraversare la citt\u00e0 di Pescara, anch'essa occupata da truppe aragonesi, tent\u00f2 l'attraversamento del fiume nel tratto tra la citt\u00e0 e il mare ma vi trov\u00f2 la morte a causa dell'impeto dei venti e delle onde. Nel 1435 e nel 1439 la citt\u00e0, nuovamente schieratasi in orbita aragonese, fu conquistata dal capitano di ventura napoletano al servizio degli Angioini Giacomo Caldora, protagonista di scorrerie e saccheggi in tutta la regione, durante la guerra di successione tra Alfonso V d'Aragona e Renato d'Angi\u00f2 scoppiata in seguito alla morte senza eredi della regina Giovanna II di Napoli e che diede l'avvio alla dinastia aragonese di Napoli. Alfonso V riconquister\u00e0 Pescara nel 1442 al termine del conflitto, istituendo in quel territorio l'universitas (ente comunale del Regno di Napoli) di Pescara nel 1443. Sub\u00ec in seguito gli attacchi e le razzie dei Veneziani, che dopo aver distrutto l'antico porto di Atri la assaltarono una prima volta nel 1447 e successivamente nel 1482, quando ottocento stradioti della cavalleria leggera espugnarono il castello durante gli eventi della Guerra di Ferrara.\nNel 1453, dopo essere stata per molti anni feudo esclusivo dei d'Aquino, fu infeudata a Innico I d'Avalos in virt\u00f9 del suo matrimonio con Antonella d'Aquino. Non disponendo il territorio pescarese delle allodialit\u00e0 necessarie per la battitura della moneta, i due coniugi coniarono monete in oro, argento e rame a Rocca San Giovanni, col titolo di marchesi di Pescara.\nLa crescente importanza del porto di Pescara a scapito di quello di San Vito chietino, tradizionale scalo della fiera di Lanciano, dirott\u00f2 gli interessi della corte a Pescara, consentendo ai Lercaro e agli Spinola di estrarre olio dal porto pescarese. Nel 1503, in seguito agli eventi della Guerra d'Italia del 1499-1504, gli Spagnoli conquistarono il Regno di Napoli, ponendovi a capo dei vicer\u00e9 di loro fiducia e occupando tutti i posti di comando; sempre in quel periodo, nel 1509, Vittoria Colonna acquisisce il titolo di marchesa di Pescara, sposando Fernando Francesco d'Avalos, che nel 1525, alla guida di millecinquecento archibugieri italo-spagnoli, sar\u00e0 uno dei protagonisti della vittoriosa Battaglia di Pavia combattuta contro i Francesi guidati dal re Francesco I di Francia in persona, imprigionato in seguito agli scontri.\nNel 1528, nel contesto della Guerra della Lega di Cognac, Pescara fu espugnata da Odet de Foix, visconte di Lautrec e maresciallo di Francia durante la sua avanzata verso Napoli voluta da Francesco I: gli stati italiani infatti, nel timore di un'eccessiva egemonia asburgica in seguito alla catastrofica sconfitta dei francesi a Pavia, si avvicinarono al re Francesco I che, ottenuta la libert\u00e0 dopo la cattivit\u00e0 di Madrid, dichiar\u00f2 nulla la pace stipulata con Carlo V. Nel 1526 papa Clemente VII della famiglia de Medici, anch'egli allarmato per la grande ascesa della potenza di Carlo V, si fa dunque promotore della Lega di Cognac, assieme a Francesco I di Francia, la Repubblica di Venezia, la Repubblica di Firenze e altri stati italiani minori. Per la presenza del papa tra gli accordati fu chiamata anche \"Seconda lega santa\".\nLa lega venne stipulata il 22 maggio 1526 e fu completata l'anno successivo da Enrico VIII d'Inghilterra, che si impegn\u00f2 alla neutralit\u00e0.\nQuesta coalizione vedeva come maggiori interessati il doge di Venezia e il papa, che sollecitavano spesso il re di Francia a inviare rinforzi bellici. Una volta conquistata Pescara, Odet de Foix cinse d'assedio Napoli nell'estate del 1528, ma vi trov\u00f2 la morte a causa di un'epidemia di peste da lui stesso provocata.\nCon il prolungarsi del conflitto le comuni difficolt\u00e0 finanziarie dei contendenti e il minaccioso incalzare degli Ottomani, giunti vittoriosi fino in Ungheria e ormai prossimi ad attaccare i possedimenti asburgici nel centro Europa, costrinsero Carlo V, re di Spagna e imperatore del Sacro Romano Impero, a firmare un accordo, la pace di Cambrai, che, sebbene fosse per i francesi meno svantaggioso del precedente sanciva la fine di ogni loro pretesa nei territori italiani. I D'Avalos si riappropriarono infine del marchesato di Pescara, mentre nel contesto nazionale la Spagna ribadiva definitivamente il suo dominio sull'Italia, delle cui sorti Carlo V diviene unico e incontrastato arbitro.\nLa dominazione spagnola e la fortezza.\nUna documento del 1530, conservato nell'archivio generale di Simancas, parla di Pescara come un villaggio semi abbandonato, descrivendo l'ormai compiuto collasso dell'abitato medievale, in cui restavano attive solo le strutture strettamente correlate ai traffici commerciali del porto:\nNell'insediamento esisteva anche la doganella delle pecore, in zona Rampigna, testimone del passaggio in citt\u00e0 del tratturello Frisa-Rocca di Roseto (Crognaleto), posta presso il ponte di legno costruito sulle fondamenta di quello romano di Aternum, le cui colonne saranno rappresentate nelle mappe cittadine fino al loro crollo nel XVIII secolo.\n\u00c8 di quel periodo l'offerta di dodicimila ducati da parte della nobilt\u00e0 chietina a Carlo V per riottenere il feudo, che egli per\u00f2 respinse reintegrando a Pescara i d'Avalos di Vasto. Fu grazie a una certa stabilizzazione del potere politico nel Regno di Napoli che comincer\u00e0 presto un nuovo e fiorente periodo della storia della citt\u00e0, soprattutto grazie alla sua posizione strategica: per volere di Carlo V d'Asburgo tra il 1510 e 1557, in varie fasi, fu eretta a cavallo tra le due sponde del fiume Pescara la fortezza, su progetto di Gian Tommaso Scala, a forma di pentagono irregolare con sette bastioni ai vertici, presidiata da una guarnigione ridotta allo scopo di creare un luogo fortificato di concentramento di truppe in caso di guerra. Pedro Alvarez de Toledo, vicer\u00e9 di Napoli per Filippo II di Spagna, diede ulteriore impulso al piano voluto da Carlo V, e si dedic\u00f2 ad accrescere le difese marittime e terrestri del regno e della cittadina attraverso la realizzazione del sistema difensivo delle torri costiere, e proseguendo i lavori della grande fortezza pescarese, parte di esso. \nIn un documento di Pedro Af\u00e1n de Ribera duca d'Alcal\u00e0 del 1560 si cita Pescara con duecento fuochi (circa mille abitanti), principalmente forestieri e con cinquanta famiglie che possedevano case e vigne; la maggior parte degli uomini erano usati come braccianti o forza lavoro per la costruzione del forte, e in una nuova relazione del 1566 di Ferrante Loffredo, marchese di Trevico, la fortezza di Pescara veniva descritta come quasi completata. Le carte geografiche dell'epoca, che riportano ancora la presenza dell'edificio circolare di Santa Gerusalemme, testimoniano quantomeno la sopravvivenza dell'antico edificio di culto, di cui le ultime attestazioni storiche risalivano al XII secolo.\nDi questa imponente struttura, che ospitava in base alle esigenze dai cento ai settecento militari, resta in piedi solamente la caserma borbonica con annesso il carcere (detto \"bagno\" in quanto, durante le frequenti alluvioni, molte celle venivano invase dalle acque, spesso causando la morte degli occupanti), sede del Museo delle genti d'Abruzzo; \u00e8 sopravvissuto al passaggio del tempo anche un registro contabile della met\u00e0 del secolo appartenuto al portulano (il guardiano del porto, incaricato di sovrintendere al traffico delle merci e all'imposizione dei dazi, e nell'Italia meridionale anche ufficiale preposto alla manutenzione delle strade, all'edilizia e alla distribuzione delle acque) di Pescara, tal Bonfiglio, che contabilizzava le merci nell'ambito della fortezza.\nL'assalto ottomano.\nA causa dell'Alleanza franco-ottomana del 1536, che ebbe come effetto anche quello di riportare i corsari musulmani sulle coste italiane, nel 1566 la fortezza fu oggetto di un assalto portato dalla flotta ottomana di centocinque galee e settemila uomini dell'ammiraglio Piyale Pa\u015fa, capitan pasci\u00e0 (\"Kapudanpa\u015fa\") della flotta agli ordini del sultano Solimano il Magnifico. La fortezza tuttavia non fu presa, anche per il decisivo contributo del condottiero Giovan Girolamo Acquaviva duca di Atri, il quale organizz\u00f2 la resistenza del forte e respinse gli attacchi dispiegando un fuoco di sbarramento dal bastione principale con tutte le artiglierie disponibili, dissuadendo l'ammiraglio di origini slave dal perseverare nell'attacco e costringendo gli aggressori alla fuga. Questi si accanirono, allora, contro Francavilla al Mare, Ripa Teatina, Ortona, San Vito Chietino, Vasto, Casalbordino, Serracapriola, Guglionesi e Termoli, che subirono distruzioni, deportazioni e saccheggi. Tuttavia l'ammiraglio ottomano non consegu\u00ec l'obiettivo strategico della spedizione, ovvero la conquista delle Isole Tremiti e del santuario di Santa Maria a Mare, anche a causa della tenace resistenza di Pescara. A tal proposito, Giovanni Andrea Tria, riferendo di quanto riportato da Tommaso Costo nella \"Istoria del Regno di Napoli\", cos\u00ec scrive:\nLa protezione offerta dalle imponenti mura, che si continuarono a costruire e perfezionare per tutto il XVII secolo, offr\u00ec a molti la possibilit\u00e0 di vivere e commerciare e pi\u00f9 tardi la citt\u00e0 acquis\u00ec anche il diritto a ospitare una fiera franca, a danno della declinante fiera di Lanciano, con tutti i vantaggi derivanti dal fatto di potere attirare i mercanti. Si ebbe cos\u00ec un ripopolamento della riva destra del fiume, ma anche lo sviluppo della riva sinistra, gi\u00e0 allora nota come Castellammare, dove i D'Avalos misero a cultura nuove terre e strinsero rapporti di lavoro con numerosi nuovi coloni. La cittadina fu per\u00f2, insieme ai molti centri abruzzesi, colpita dalla grande epidemia della peste del 1656, che sebbene in Abruzzo fu pi\u00f9 lieve che in altre regioni del regno (anche grazie a diversi casi di efficiente prevenzione e controllo del territorio, come avvenuto a Sulmona e Citt\u00e0 Sant'Angelo, che scamparono l'epidemia), provoc\u00f2 lutti e devastazioni in tutte le citt\u00e0 poste sulle linee di comunicazione tra la Campania e i confini settentrionali del regno, con i fuggitivi napoletani che di fatto diffusero l'epidemia in tutto il regno meridionale, con un tasso di mortalit\u00e0 in regione del 30%. In quegli anni venne edificata sui colli castellammaresi la piccola cappella originaria della Madonna dei sette dolori, con il primo battesimo registrato il 26 novembre 1665. La cappella sar\u00e0 per\u00f2 ufficialmente consacrata, e contestualmente ampliata nelle sue forme odierne, solo nel 1757.\nPeriodo austriaco e conquista borbonica.\nAgli inizi del XVIII secolo la cittadina contava circa tremila abitanti, e l'universitas di Pescara in quegli anni comprendeva anche Villa del Fuoco, Villa Fontanelle, Villa Castellamare (al tempo consistente solo di pochi e piccolissimi agglomerati sparsi tra i colli cittadini), Villa San Silvestro e altre zone che corrispondono al territorio del futuro comune: l'ente era governato da un camerlengo, e tale assetto amministrativo dur\u00f2 per tutto il Settecento.\nLe battaglie per la conquista della Fortezza regia non erano terminate: in seguito alla morte senza eredi del re Carlo II di Spagna nell'anno 1700, scoppi\u00f2 la Guerra di successione spagnola per il controllo del grande impero tra Filippo V di Spagna e Leopoldo I d'Asburgo, e la citt\u00e0 fu attaccata e occupata dagli Austriaci guidati dal conte Wallis nel 1707; a difenderla c'era un altro Acquaviva duca di Atri, Giovan Girolamo II Acquaviva d'Aragona, che resistette eroicamente per due mesi prima di capitolare. Come sancito nel Trattato di Utrecht, il Regno di Napoli, e con esso la cittadella di Pescara, passarono quindi agli austriaci, ma gi\u00e0 nel 1734, la fortezza viene nuovamente assediata dagli spagnoli di Carlo III di Borbone-Spagna durante la Conquista borbonica delle Due Sicilie, e dopo una cruenta battaglia cedette alle truppe comandate da Francesco Eboli, duca di Castropignano. Il regno borbonico in seguito ottenne un'effettiva autonomia dalla Spagna nel Trattato di Vienna del 1738, con il quale si concluse la Guerra di successione polacca. Nel 1751 iniziarono lavori di restauro dell'ormai fatiscente edificio di Santa Gerusalemme; questi lavori tuttavia vennero presto sospesi, per poi riprendere nel 1789 senza per\u00f2 operare un concreto recupero della struttura.\nStoria contemporanea.\nLe guerre napoleoniche.\nCon l'avvento della Prima Repubblica francese e la seguente Guerra della Prima coalizione la fortezza di Pescara fu conquistata nel dicembre del 1798 alla fine della Campagna d'Italia di Napoleone Bonaparte, senza spargimento di sangue, dal generale Duhesme e inizia cos\u00ec la breve stagione della Repubblica Napolitana del 1799. Al suo arrivo a Pescara il generale aveva organizzato la sua legione nominandone a capo il cittadino Ettore Carafa conte di Ruvo, protagonista della Repubblica Napoletana assieme al pescarese Gabriele Manthon\u00e9, il quale nominato ministro del governo repubblcano di Napoli organizz\u00f2 la resistenza alla reazione borbonica di quello stesso anno.La rivoluzione, anche a causa della scarsa partecipazione popolare, non ebbe gli esiti sperati e i repubblicani vennero presto sopraffatti dalle forze reazionare del cardinale Fabrizio Ruffo. L'ennesimo assedio alla fortezza pescarese difesa da Carafa, ultimo bastione in mano ai rivoluzionari in Abruzzo, fu vittoriosamente portato a termine dagli antigiacobini fedeli ai Borbone guidati dal capomassa abruzzese Giuseppe Pronio il 30 giugno 1799, agli ordini del cardinale Ruffo. Quando la fortezza capitol\u00f2 non furono rispettate le condizioni di resa, e prima del suo arresto Carafa riusc\u00ec a far esplodere la polveriera, causando danni e incendi in citt\u00e0. Sia Carafa che Manthon\u00e8, tradotti a Napoli, vennero giustiziati nella piazza del Mercato, il primo il 4 settembre, decapitato in quanto nobile, e il secondo il 24 settembre 1799 per impiccagione.\nNei primi anni del XIX secolo, durante la Guerra della Seconda coalizione Pescara venne occupata nuovamente dai francesi nella seconda Campagna d'Italia, che la terranno fino alla restaurazione borbonica sancita dal Congresso di Vienna nel 1815, e costitu\u00ec un importante bastione militare del regno di Giuseppe Bonaparte.\nLa divisione della citt\u00e0.\nNel 1807 Villa Castellammare, sulla sponda nord del fiume (che allora contava circa 1500 abitanti), divenne un comune autonomo aggregato al distretto di Penne nell'Abruzzo Ulteriore separandosi dalla fortezza pescarese, che rester\u00e0 invece nel distretto di Chieti dell'Abruzzo Citeriore.\nLa separazione fu conseguenza della riforma amministrativa del regno voluta da Giuseppe Bonaparte, che dopo la legge 132 dell'8 agosto 1806 \"sulla divisione ed amministrazione delle province del Regno\", con la successiva legge 211 del 18 ottobre 1806 ordinava l'abolizione delle universitates, sostituite dai comuni, la formazione dei decurionati e consigli provinciali e distrettuali e la sostituzione della figura del camerlengo con quella del sindaco.\nLa divisione fu subito problematica e caus\u00f2 una frattura storica tra le cittadine sulle due sponde del fiume, soprattutto perch\u00e9 il nuovo comune di Castellammare non intendeva farsi carico di nessuno dei debiti della vecchia amministrazione dell'universitas di Pescara; inoltre, si cre\u00f2 un problema di immagine per Pescara, che nella sua fortezza ospitava una intera guarnigione dell'esercito e che, allo stesso tempo, si vedeva comprimere il proprio ruolo a livello locale: la cittadina infatti non divenne subito un comune autonomo, ma dal 1807 al 1811 sar\u00e0 aggregata all'allora governo di Francavilla. Per questi motivi le autorit\u00e0 cittadine di Pescara spingevano per la riunificazione delle due cittadine, tuttavia la comunicazione del ministero dell'Interno del Regno di Napoli del 17 gennaio 1810 neg\u00f2 tale possibilit\u00e0, e costrinse i due centri trovare un accordo sulla ripartizione dei debiti (che arriver\u00e0 solamente nel 1811, in seguito all'istituzione del comune di Pescara grazie alla legge n\u00ba 104 del 4 maggio 1811 \"Decreto per la nuova circoscrizione delle quattordici provincie del Regno di Napoli\"). La rivalit\u00e0 rimase per\u00f2 molto accesa, al punto che furono necessari interventi della guarnigione militare per evitare la degenerazione delle scaramucce in vere e proprie battaglie.\nIl Risorgimento.\nNel 1814 Pescara divenne obiettivo dei moti carbonari abruzzesi contro Gioacchino Murat, re di Napoli. La scelta di dare luogo all'insurrezione proprio a Pescara era dovuta all'intenzione dei rivoltosi sia di conquistare la fortezza, che aveva una grande importanza strategica, sia di conquistare il carcere per poter liberare i tanti patrioti ivi rinchiusi, tuttavia i carbonari ebbero successo solo a Citt\u00e0 Sant'Angelo e in altri centri dell'area Vestina, e la rivolta venne presto stroncata.\nAlla caduta di Murat segurono la Restaurazione e il ritorno dei Borbone alla guida del Regno di Napoli, che riunificato con il Regno di Sicilia prese il nome di Regno delle Due Sicilie.\nLa fortezza, ritenuta all'epoca \u201c\"Porta degli Abruzzi e chiave del Regno\"\" (motto riportato anche nello stemma comunale), venne restaurata tra il 1820 e il 1840, e nel 1831 fu potenziato al piano terra della caserma di fanteria il carcere simbolo della repressione borbonica, nel quale languirono gli sfortunati compagni di Carlo Pisacane e altri patrioti meridionali, per lo pi\u00f9 abruzzesi. Si trattava di un carcere tristemente famoso per le condizioni disumane con cui venivano trattati i detenuti: drammatica fu l'alluvione dell'ottobre del 1857 che invest\u00ec il carcere causando la morte per annegamento degli internati. Nel 1858, l'anno precedente alla chiusura, il carcere ospitava settantacinque detenuti, e fu stimato che la mortalit\u00e0 media degli internati fosse del 40%. Tra coloro che furono rinchiusi in quello che veniva chiamato il \"sepolcro dei vivi\" fu anche Clemente De Caesaris, una figura centrale del risorgimento meridionale che, liberato per ordine di Giuseppe Garibaldi dal confino a Bovino, prese possesso nel 1860 della citt\u00e0 e della fortezza convincendo alla resa la guarnigione per poi consegnarla, insieme al resto della regione, al nascente Regno d'Italia. Nel 1837 venne redatto un nuovo progetto per il recupero della chiesa di Santa Gerusalemme dal maggiore del genio Albino Majo, il cui disegno ha permesso la conoscenza approfondita del monumento, tuttavia anche quest'ultimo tentativo di recupero non si concretizz\u00f2.\nL'unificazione italiana.\nIl 17 ottobre 1860, alla fine del processo che porter\u00e0 alla nascita dello stato italiano, Vittorio Emanuele II, in viaggio per l'incontro di Teano con Giuseppe Garibaldi, giunse a Castellamare e fu ospitato nel villino Coppa, meglio noto come villa Sabucchi, andato distrutto nella Seconda guerra mondiale. Il giorno seguente entr\u00f2 a cavallo a Pescara per osservarne la fortezza, circondato dalla popolazione festante. Vide gli armamenti, sal\u00ec e si ferm\u00f2 sul bastione \"Bandiera\", sito nell'area che ospiter\u00e0 piazza Unione e dal quale si dominava il territorio della citt\u00e0, e rivoltosi all'abate De Marinis che gli stava di fianco esclam\u00f2 le profetiche parole, poi scolpite sulla torre comunale:\ncome testimoniano una delibera del consiglio comunale del 12 dicembre 1869, una lettera del sindaco di allora, Gennaro Osimani, al ministro delle Finanze Quintino Sella datata sempre 1869 (19 luglio) e successivamente il marchese Francesco Farina il 26 dicembre 1906.\nCastellammare Adriatico e Pescara, che nel 1861 contavano rispettivamente 4.562 e 3.743 abitanti, furono inserite la prima nella provincia di Teramo e la seconda in quella di Chieti, rispettando i precedenti confini amministrativi preunitari.\nLa discesa a valle di Castellammare.\nLa fine del secolo fu fortemente caratterizzata dalla presenza politica e culturale di Leopoldo Muzii, personaggio controverso ma di grande carisma e peso decisionale, il quale, da sindaco della citt\u00e0 di Castellammare Adriatico, fece approvare nel 1882 il primo \"Piano regolatore di ampliamento\" e sar\u00e0 uno dei principali artefici del definitivo spostamento sulle rive del mare del centro della cittadina, fino ad allora limitato ad agglomerati sparsi lungo la fascia collinare e a pochi lotti coltivati da ricchi possidenti (tra i quali egli stesso) nella stretta pianura costiera.\nIl piano regolatore originario, elaborato da Tito Altobelli, prevedeva la divisione della citt\u00e0 in tre aree: una a vocazione commerciale in direzione sud, tra la stazione e il fiume, una amministrativa in direzione opposta, tra la stazione e il Municipio, e una residenziale a nord del Municipio (al tempo collocato all'inizio di viale Muzii).\nGli interessi del sindaco erano invece rivolti in direzione dei suoi terreni (siti nella zona di via del Milite ignoto), con l'evidente intento di valorizzare le aree di sua propriet\u00e0, e quindi spinse per modificare il piano di ampliamento con l'obiettivo di incanalare verso nord le direttrici dello sviluppo, e non verso Pescara come appariva pi\u00f9 naturale nell'ottica di un inevitabile avvicinamento delle due cittadine.\nFu tuttavia un momento molto importante per l'evoluzione urbanistica e culturale di Castellammare, in quanto fu il primo forte tentativo di attenuare il disordine urbanistico e, soprattutto, di limitare le ambizioni latifondiste della nobilt\u00e0 terriera teramana rispetto agli interessi pubblici. Il risultato concreto della politica di Muzii fu l'avvio deciso della colonizzazione della fascia costiera, tramite la costruzione di un nuovo acquedotto, di nuove strade alberate, la creazione delle prime linee di illuminazione pubblica e la sistemazione, inizialmente in strutture precarie e inadeguate, dei primi edifici scolastici.\nGabriele D\u2019Annunzio descriver\u00e0 ironicamente Leopoldo Muzii nella sua opera Le novelle della Pescara:\nLeopoldo Muzii, i cui giudizi dei contemporanei si alternavano tra un soffocante paternalismo affarista ed un genuino interesse \"socialista\" per le classi svantaggiate, fu l'artefice della trasformazione di Castellamare da piccolo agglomerato collinare a moderna cittadina costiera, dotata di tutte le infrastrutture che ne consentiranno la crescita esponenziale dei decenni futuri. La sua vicinanza alla classe operaia venne raccontata pi\u00f9 volte anche dallo stesso D\u2019Annunzio, ed \u00e8 tramandato nella memoria popolare un piccolo ma significativo episodio nel periodo in cui si diffuse un'epidemia di colera nella zona dei colli: Leopoldo Muzii insieme ad altri cittadini si rec\u00f2 senza indugi a contatto con gli ammalati per portare loro aiuto e conforto. Alla sua morte per peritonite il 22 marzo 1903, \"\u00abla coscienza che un momento felice si sia perso per lunghissimo tempo \u00e8 pronta ed immediata, e le autorit\u00e0 cittadine gli tributarono ogni onore\u00bb\", intitolandogli anche la via del Municipio di Castellamare, prima di allora nota come via Marilungo, e apponendo una lapide sulla sua casa in viale Bovio 71, che recita: \u00ab\"Qui visse operosa e benedetta si spense l\u2019eletta mente di Leopoldo Muzii\"\u00bb.\nL'arrivo della ferrovia Adriatica.\nA Pescara nel frattempo procedevano le opere di bonifica e risanamento delle aree paludose e si muovevano i primi passi per l'abbattimento delle mura della fortezza (acquistata, mediante un prestito, dal Ministero del Tesoro il 24 marzo 1871 al prezzo di 106.676 lire, circa 500.000\u20ac) e l'espansione della citt\u00e0 verso la Pineta Dannunziana e i suoi lidi, un'area che nel 1912 sar\u00e0 anche al centro di un ambizioso progetto di Antonino Liberi volto alla creazione di una citt\u00e0 giardino in stile Liberty immersa nella pineta appena bonificata, secondo una classica impostazione urbanistica ottocentesca a cardi e decumani, che per\u00f2 trover\u00e0 solo parziale realizzazione; nonostante per Liberi l'antica famiglia feudale \"compia scientemente opera vandalica\", sar\u00e0 sua l'idea di battezzare la costruenda stazione balneare come \"pineta D'Avalos\". In seguito al fallimento dei precedenti interventi di recupero, e probabilmente senza che le autorit\u00e0 cittadine del tempo avessero consapevolezza del grande valore storico del manufatto, la chiesa di Santa Gerusalemme venne sbrigativamente demolita, dapprima la grande cappella di fronte all'ingresso nel 1871, poi la rotonda centrale nel 1892 e infine nel 1902 il vano est, con l'adiacente torre campanaria. Fu cos\u00ec, in un clima di ignoranza e superficialit\u00e0, che and\u00f2 perduto l'ultimo resto monumentale della citt\u00e0 romana di Aterno. Le basi delle poche colonne superstiti, al di sotto di alcuni metri rispetto al piano stradale, furono rinvenute nel 1992, e da allora sono custodite sul posto in teche di vetro, ai civici 8, 10 e 12 di viale Gabriele D'Annunzio, esattamente di fronte alla cattedrale di San Cetteo. L'espansione cittadina per\u00f2 si misurava prevalentemente in termini di estensione, e l'assenza di infrastrutture idraulico-sanitarie come acquedotti e fognature e di opere di difesa del territorio ebbero la loro parte nell'aggravare epidemie come quelle di colera del 1884 (ricordata da D'Annunzio nella novella \"La guerra del ponte\") e del 1885, e poi delle alluvioni del 1887 e 1888, rese ancora pi\u00f9 dannose dagli argini irrazionali dei cantieri della costruenda ferrovia Adriatica.\nLa costruzione dell'infrastruttura a opera della Societ\u00e0 per le Strade ferrate meridionali, con i suoi cantieri irriguardosi delle condizioni ambientali e volti alla minor spesa possibile, fin\u00ec infatti per alimentare le zone acquitrinose circostanti la fortezza impennando cos\u00ec i rischi per la salute della popolazione, che esposta a periodiche epidemie di malaria, tifo e colera non ebbe alcun tipo di risarcimento o compensazione; la societ\u00e0, pur negando ogni addebito, si limit\u00f2 a finanziare in parte la pulizia dei canali di bonifica; a creare difficolt\u00e0 poi c'erano anche la piazzaforte stessa, di non facile rimozione e soprattutto la costruzione di un ponte che finalmente unisse in modo sicuro e stabile le due sponde dopo il crollo definitivo dell'antico ponte romano in muratura e l'evidente inadeguatezza del ponte di barche, ricordato anche da D'Annunzio, che lo sostituiva ormai da secoli. A proposito di questo ci furono molte polemiche tra Pescara e Castellammare, con i dirigenti pescaresi divisi tra coloro che continuavano a rifiutare qualsiasi forma di collaborazione con gli \u201codiati\u201d cugini e coloro che invece cominciavano ad auspicare in maniera concreta una futura riunificazione dei due centri. Oggetto della contesa fu l'ubicazione del ponte di ferro (sostituito nel 1933 dal ponte \u201cLittorio\u201d in muratura): c'era infatti chi voleva sorgesse a monte del fiume (dove nel 1959 sorger\u00e0 il ponte D'Annunzio) per rimarcare la divisione con i teramani della sponda settentrionale e chi invece lo auspicava sulla direttrice di una delle vie principali di Castellammare, come infine avvenne: fu inaugurato il 27 aprile 1893 all'altezza di corso Vittorio Emanuele II; l'attraversamento, sostituito nel secondo dopoguerra dalla nuova costruzione del ponte Risorgimento, resta l'arteria principale della citt\u00e0.Permanevano tuttavia le gravi carenze cittadine riguardo all'igiene pubblica, alle infrastrutture sociali, agli ospedali, alle scuole, alle fognature e all'acqua corrente e potabile, molte delle quali destinate a rimanere irrisolte per tutto il XIX secolo. Sar\u00e0 solamente a partire dall'apertura della ferrovia Adriatica nel 1863 che si avvier\u00e0 un primo e deciso sviluppo sociale ed economico per le due cittadine: la stazione castellammarese (In seguito ridenominata stazione di Pescara Centrale), in origine un piccolo edificio in legno, venne attivata il 16 maggio 1863 dall'allora principe Umberto I con un viaggio inaugurale sulla linea Ancona-Pescara appena ultimata, e a novembre dello stesso anno dal re VIttorio Emanuele II con un secondo viaggio inaugurale per la linea Pescara-Foggia; nel 1881 sar\u00e0 ultimata anche la stazione di Pescara (dal 1927 stazione di Pescara Porta Nuova). Nel 1908, con grande sforzo di concertazione tra i due centri, fu completato il progetto del porto canale, dopo decenni di dibattiti e proposte contrastanti, e in questa fase le due cittadine, diventate nel frattempo frequentate colonie balneari, crebbero grazie ai nuovi e considerevoli flussi commerciali e turistici, facilitati dalla presenza delle due stazioni ferroviarie, dalle nuove infrastrutture portuali e dal crescente tenore di vita. Al di la di queste attivit\u00e0, erano poche le iniziative economiche di altro genere, soprattutto dopo che il 27 novembre 1864 il ministro della Guerra Alessandro Della Rovere rimosse il punto di difesa di Pescara, abolendone la relativa servit\u00f9 militare e di conseguenza tutta l'economia dell'indotto del presidio militare, che durava da pi\u00f9 di trecento anni. Contestualmente il comune si espandeva nell'entroterra, assorbendo la frazione di Fontanelle nel 1868 e gran parte del comune di San Silvestro nel 1879.\nL'inizio del XX secolo.\nNel censimento del 1901 la popolazione dei due comuni pescaresi ammontava a residenti, di cui residenti a Castellammare e a Pescara. Nonostante la presenza a Pescara di estese zone malariche definite dal regio decreto sulle aree malariche del 1902, la propensione al turismo balneare si consolid\u00f2 e nel 1905 gli alberghi di Castellammare Adriatico ospitavano circa quattromila turisti.\nNella citt\u00e0 iniziavano a trovare spazio diverse aree per mercati di tessuti e di generi alimentari. Inoltre il comune della sponda destra del fiume viveva un momento di grande trasformazione urbanistica, soprattutto in seguito al lento ma continuo recupero a uso civile delle aree della ormai ex fortezza, i cui materiali di risulta vennero riutilizzati per la costruzione di nuovi edifici pubblici o venduti.\nNei decenni le rivalit\u00e0 tra le due sponde del fiume si sopirono, mentre aumentavano la concordia e la comunione di intenti per promuovere iniziative di sviluppo: soprattutto il potenziamento del porto canale fu motivo di collaborazione delle due amministrazioni. Carlo Mezzanotte, deputato di Chieti, nell'estate del 1908 present\u00f2 alla Camera dei deputati una proposta di legge per la fusione dei due comuni di Pescara e Castellamare Adriatico, che seppur rimasta inattuata (la proposta prevedeva, fra le altre cose, l'inserimento di Castellammare nella provincia di Chieti), testimoniava la presenza sempre pi\u00f9 ineludibile nel dibattito pubblico della futura unit\u00e0 dei due centri, riavvicinati dalla costruzione del porto canale.\nIl 4 maggio del 1917, sul finire della Prima guerra mondiale, sulla sponda castellammarese si verific\u00f2 un'incursione dell'aviazione austriaca, che se da un lato provoc\u00f2 trascurabili danni materiali (la morte di tre persone, due donne e un uomo, e la distruzione del dormitorio e della mensa dei ferrovieri presso la stazione), dall'altro fece comprendere come la grande storia si preparasse ad affacciarsi in modi non sempre pacifici, nella vita dei due abitati. Le vittime di tale tragico evento sono ricordate da una piccola lapide, apposta in corso Vittorio Emanuele II 253.\nPer prevenire altri attacchi il Ministero della Guerra fece allora approntare un campo di aviazione lungo la via Tiburtina provvisto di due aerei da combattimento. Nacque cos\u00ec quello che poi diventer\u00e0 l'aeroporto di Pescara.\nPrimo dopoguerra.\nAlla fine del primo conflitto mondiale le due cittadine si presentavano ancora molto diverse tra loro: commerciale, artigianale e \u201cpopolare\u201d Pescara, borghese, signorile e turistica Castellammare Adriatico, scandita dalle grandi ville dei possidenti.\nUn primo concreto atto in favore della unificazione dei due comuni si verific\u00f2 nell'inverno del 1918: il 30 novembre i due consigli comunali si riunirono nello stesso momento e votarono lo stesso ordine del giorno e si impegnarono ad adoperarsi per chiedere al governo Orlando di decretare la fusione dei comuni; l'unico risultato ottenuto in quell'anno fu per\u00f2 solamente un accordo di gestione congiunta del servizio di tram a cavallo, sar\u00e0 infatti destinata a non concretizzarsi la proposta castellammarese dell'anno seguente di un ospedale consorziale, con la cittadina della sponda settentrionale che, in mancanza di riscontri pescaresi, provvide da s\u00e9 all'istituzione di un primo luogo di ricovero.\nPer la qualificazione degli abitanti delle due sponde e per la nascita della nuova provincia ci furono moltissime trattative, volte a stabilire soprattutto la denominazione della nuova comunit\u00e0; era chiaro a tutti che l'unione dei due comuni avrebbe sicuramente determinato il loro rapido progresso, sia dal punto di vista amministrativo ed economico che industriale e commerciale, si cercarono cos\u00ec faticosi compromessi volti a chiamare la citt\u00e0 unificata \"Aterno\" (fu preso in considerazione anche il nome \"Castelpescara\").\nNegli anni seguenti le due amministrazioni collaborarono per perorare la causa della fusione, e decisivo fu l'impegno di Gabriele D'Annunzio, che il 16 maggio del 1924 scrisse a Mussolini una lettera nella quale chiedeva la fusione delle due citt\u00e0 e l'elevazione a capoluogo di provincia. Con lo stesso intento operava l'allora deputato abruzzese Giacomo Acerbo.\nDal punto di vista economico la citt\u00e0 presentava nuove linee di sviluppo commerciale e industriale, mentre il turismo continuava a fiorire e i bagni di Castellammare Adriatico erano una meta turistica nota in tutta Italia. A rafforzare questo ruolo di centro di villeggiatura di livello nazionale, nel 1924, sotto la spinta politica del ministro Giacomo Acerbo, a Castellammare Adriatico venne organizzata la Coppa Acerbo, che divenne subito una delle gare automobilistiche pi\u00f9 importanti del tempo e un evento capace di portare in citt\u00e0 decine di migliaia di visitatori. Sempre in quel periodo iniziarono a vedersi i primi opifici e le prime attivit\u00e0 di tipo industriale in citt\u00e0, come il noto pastificio Puritas di Angelo Delfino, la fornace Verrocchio alla Madonna dei Sette Dolori, la fornace Forlani di via Caravaggio e le Fonderie Camplone sulla Tiburtina. Inoltre, il porto stava incominciando ad acquisire maggiore importanza e i volumi di traffico commerciale si facevano sempre pi\u00f9 ingenti, complice la navigabilit\u00e0 del fiume, al tempo mezzo ampiamente usato anche per i trasporti di materiali da e verso l'entroterra abruzzese.\nRiunificazione cittadina e istituzione della provincia.\nDopo centoventi anni di divisione cittadina, il 2 gennaio del 1927, venne istituita la provincia di Pescara, e tra i comuni amministrati vi era anche quello di Castellammare. Nell'articolo quattro il decreto di legge tuttavia sanciva: \u00abIl comune di Castellamare Adriatico \u00e8 unito a quello di Pescara\u00bb.\nA favore del provvedimento, inserito in una pi\u00f9 ampia azione di riorganizzazione del territorio italiano operata dal regime in quell'anno, sono state decisive la forte spinta popolare e, soprattutto, l'autorit\u00e0 politica del deputato e futuro ministro dell'agricoltura Giacomo Acerbo e il prestigio di cui godeva Gabriele D'Annunzio all'interno del regime fascista.\nIl nome della citt\u00e0 unita, negli intenti dei promotori, avrebbe dovuto essere \"Aterno\", ma l'influenza di D'Annunzio su Mussolini port\u00f2 quest'ultimo a dire che mai avrebbe \"sacrificato sull'altare della pace il nome del luogo natale del poeta\", e cos\u00ec prevalse Pescara. Il 6 dicembre 1926 Mussolini cos\u00ec telegraf\u00f2 a D'Annunzio, che si trovava a Gardone Riviera, annunciandogli la notizia:\nE D'Annunzio gli rispose:\nLa risposta dell'allora commissario prefettizio di Castellammare Adriatico, il barone De Landerset, alla comunicazione dell'avvenimento ricevuta dallo stesso D'Annunzio, fu invece scevra da entusiasmi, ma non da una sottile ironia:\nAlla nuova provincia vennero trasferiti dalla provincia di Teramo tutti i centri dell'area Vestina, ovvero i comuni del circondario di Penne all'infuori dei comuni del mandamento di Bisenti, mentre dalla provincia teatina arrivarono, scorporati dal circondario di Chieti, i comuni del versante nord-occidentale della Maiella, oltre a Pescara stessa; dalla provincia dell'Aquila passarono a quella pescarese i comuni di Popoli e Bussi sul Tirino, formando cos\u00ec la quarta provincia abruzzese, la pi\u00f9 piccola della regione e tra le meno estese d'Italia, con 1.230,33\u00a0km\u00b2 e quarantasei comuni amministrati. L'istituzione del nuovo ente fu anche un adeguamento alle mutate condizioni economiche di questi territori; l'aumento globale della popolazione di Castellammare Adriatico e Pescara nei primi due decenni del Novecento infatti fu pari al 61,3%, contro il 19,1% di Chieti, il 10% dell'Aquila e il 9,2% di Teramo, e al censimento generale dell'industria e del commercio del 1927, realizzato solo pochi mesi dopo l'elevazione della citt\u00e0 a capoluogo di provincia, solo tre capoluoghi abruzzesi, L'Aquila, Pescara e Teramo, vennero giudicati \u00abindustrialmente importanti\u00bb, ma era Pescara con i suoi 658 esercizi e 4.812 addetti a spiccare nettamente sugli altri. Il nuovo assetto amministrativo and\u00f2 quindi a sancire il definitivo spostamento verso il mare del baricentro economico abruzzese.\nIl ventennio fascista.\nDopo l'unificazione e l'elevazione a capoluogo di provincia, la citt\u00e0 fu protagonista di un forte sviluppo industriale ed edilizio, con la costruzione delle nuove sedi di tutte le pubbliche amministrazioni, di scuole, mercati e del primo vero ospedale cittadino, l'ospedale \"Santo Spirito\". Diversi sono i palazzi a uso pubblico costruiti in quel periodo che hanno conservato la loro funzione anche dopo il secondo conflitto mondiale, tra i quali il Palazzo di Citt\u00e0 e il Palazzo del Governo e diverse scuole della citt\u00e0 come il liceo classico ginnasio Gabriele D'Annunzio. Venne invece distrutto dai bombardamenti del 1943 l'allora Palazzo della prefettura, all'incrocio tra viale D'Annunzio e viale Vittoria Colonna; anche il circolo canottieri \"La Pescara\", sostenuto dallo stesso D'Annunzio, presidente ad honorem e coniatore del suo motto \"Arranca sotto\", venne ampliato in quel periodo.\nNel febbraio del 1928 fu unito al comune di Pescara anche il comune di Spoltore, che per\u00f2 riguadagner\u00e0 l'autonomia gi\u00e0 nel 1947. Particolare rilevanza tra le opere pubbliche di quel periodo ebbe il ponte Littorio, che pur se da inserire nel quadro dell'esaltazione dei tempi e del regime, fu anche la celebrazione della riunificazione dei due comuni e il simbolo dell'evoluzione della citt\u00e0. Disegnato da Cesare Bazzani, questo monumento che sostitu\u00ec la vecchia gabbia di ferro, fu rivestito e rifinito con travertino di Ascoli e granito di Sardegna e arricchito da quattro colonne che sostenevano quattro aquile di bronzo, opera dello scultore Ernesto Brozzi; alle basi recavano incisi ognuna un distico elegiaco. Questi erano in lingua latina, e furono dettati da Domenico Tinozzi, presidente della provincia, medico e letterato, la cui traduzione venne fornita da egli stesso:\nA completamento dell'opera, nel 1935 furono collocate sul ponte anche quattro grandi statue muliebri in bronzo, allegorie delle quattro fonti principali a cui l'Abruzzo attinge per le sue attivit\u00e0, cio\u00e8 il Monte, il Mare, il Fiume e il fertile Piano, realizzate dallo scultore abruzzese Nicola D\u2019Antino. Nel 1939 vennero definitivamente ultimati i lavori di bonifica delle aree di Portanuova, permettendo lo sviluppo del quartiere \"Marina\". La cattedrale di San Cetteo, voluta e parzialmente finanziata da Gabriele D'Annunzio, i cui lavori iniziarono nel 1933, venne conclusa nel 1938, assumendo il nome di \"Tempio della conciliazione\" in riferimento agli allora recenti Patti Lateranensi e alla riconciliazione tra stato e chiesa. La nuova costruzione andava a rimpiazzare la precedente e fatiscente cappella del santissimo Sacramento, gi\u00e0 detta di san Cetteo.\nNacquero anche altre infrastrutture in quegli anni, come la nuova ferrovia Pescara-Penne del 1929 e l'allora aeroporto della citt\u00e0, il \"Campo di fortuna di Pescara\", che venne ingrandito a cinquanta ettari e rimodernato, cambiando nome con decreto ministeriale il 25 giugno 1928 e intitolato, per volont\u00e0 di D'Annunzio, a Pasquale Liberi, un aviatore pescarese premiato con la medaglia di bronzo caduto in un incidente di volo a Mestre il 19 giugno 1921 a venticinque anni, e ricordato da un cippo all'interno della struttura. Venne seppellito nel cimitero di San Silvestro di Pescara, e cos\u00ec D'Annunzio lo ricordava in una lettera al padre del suo amico:\nNel censimento del 1936, l'ultima rilevazione precedente il secondo conflitto mondiale, il comune di Pescara (i cui abitanti avevano gi\u00e0 superato di numero quelli del suo storico capoluogo di provincia, Chieti, nelle precedenti rilevazioni del 1931) registrava abitanti, confermandosi la seconda citt\u00e0 abruzzese dopo i dell'Aquila, seguita da Teramo con abitanti e Chieti con abitanti.\nSeconda guerra mondiale.\nDiversamente da molte citt\u00e0 italiane, regolarmente bombardate gi\u00e0 dalle prime fasi della Seconda guerra mondiale, fino alla fine di agosto del 1943 Pescara non ebbe un contatto diretto con la guerra, e le normali attivit\u00e0 come l'andare al mare o il passeggio serale non si erano mai interrotte, nonostante gli sporadici allarmi e l'oscuramento in atto. Neppure l'arrivo dei profughi da altre citt\u00e0 meridionali preoccup\u00f2 la popolazione e le autorit\u00e0, convinte che la guerra avrebbe coinvolto solo i centri maggiori del Paese.\nI bombardamenti di Pescara avevano l'obiettivo di colpire in maniera decisiva le linee di rifornimento dell'esercito tedesco che faceva ampio uso del nodo ferroviario pescarese, in collegamento con Roma e il Nord Italia. Nonostante la violenza dei bombardamenti, l'impeto dell'attacco alleato alla linea Gustav e il contributo dei partigiani abruzzesi della brigata Maiella, la difesa dell'esercito tedesco in questo settore fu strenua e gli scontri, il cui momento pi\u00f9 violento si raggiunse con la Battaglia di Ortona, si dilungarono per molti mesi in pi\u00f9 del previsto, fino all'inizio di giugno del 1944.\nLa prima ricognizione aerea alleata sulla citt\u00e0 risaliva al 6 aprile 1943, nella quale vennero individuati gli obiettivi strategici da colpire come l'aeroporto, la stazione ferroviaria e gli attraversamenti sul fiume. Gli attacchi aerei avvennero in cinque incursioni principali e diversi raid minori tra l'agosto e il dicembre di quell'anno, su una citt\u00e0 dove nonostante i vari progetti nessun rifugio antiaereo venne mai costruito e dove le poche mitragliatrici poste sui palazzi pi\u00f9 alti non entrarono in funzione perch\u00e9 non presidiate o non operative.\nIl primo attacco del 31 agosto 1943 aveva lo scopo di colpire obiettivi militari (infrastrutture cittadine, oltre agli uomini e mezzi dell'esercito tedesco diretti a sud), il risultato tuttavia fu un massacro tra la popolazione civile con danni limitati agli obiettivi militari. Il numero dei morti della sola incursione del 31 agosto, pur non essendo mai stato accertato a causa della precipitosa fuga delle autorit\u00e0 cittadine, varia da seicento ai tremila. La maggior parte delle vittime furono anziani, donne e bambini. Furono colpite la questura, le poste e l'istituto Acerbo, allora adibito a caserma per allievi piloti: tra questi ultimi si registr\u00f2 una cinquantina di morti, a causa di una bomba caduta nei pressi dell'edificio proprio sul gruppo di cadetti, al rientro da una marcia. Intere famiglie, che erano riunite in casa per il pranzo, furono cancellate. Inoltre, venne colpita una fabbrica di vernice, da cui si sprigion\u00f2 una nube tossica che rese l'aria irrespirabile in alcune zone della citt\u00e0.\nA peggiorare il tutto ci pensarono le carenze e la disorganizzazione che caratterizzavano il sistema di Protezione civile dell'epoca; difatti la Croce Rossa disponeva di due sole autoambulanze e di pochissimi uomini, met\u00e0 dei quali in quei giorni erano stati trasferiti a Genova e Napoli proprio per fronteggiare i bombardamenti che colpivano quelle citt\u00e0. Infine i volontari dell'UNPA (Unione Nazionale Protezione Antiaerea) erano dotati solo di una maschera antigas, di un elmo e di un'ascia. A livello di mezzi, l'UNPA disponeva solo di qualche piccone, due biciclette e un pesante carretto da spingere a mano. I soccorsi, comunque permisero a molte persone di salvarsi e scongiurare infezioni ed epidemie. Questo risultato fu dovuto non tanto alla Protezione Civile, ma a chi era scampato al bombardamento e si era subito messo al lavoro con ogni mezzo possibile, spesso a mani nude. Il 3 settembre fu ordinato lo sgombero della popolazione per permettere un pi\u00f9 rapido ripristino dell'acqua, della luce e del gas e per procedere alle disinfezioni necessarie. I resti umani non ricomponibili vennero accatastati e dati alle fiamme. Diversi cadaveri vennero rinvenuti sotto le macerie anche a distanza di anni.\nIn definitiva, vi furono tantissimi morti e una distruzione quasi totale del quadrilatero settentrionale, la vecchia Castellammare, per un unico risultato strategico-militare tra l'altro non raggiunto, ovvero la distruzione della stazione ferroviaria, ottenendo solo la messa fuori servizio di qualche metro di tracciato ferroviario. La stazione infatti sar\u00e0 presto resa nuovamente operativa in brevissimo tempo, testimoniando i danni minimi se non nulli inferti dagli Alleati all'infrastruttura bersaglio.\nIn seguito all'annuncio della firma dell'armistizio di Cassibile dell'8 settembre di quell'anno, in citt\u00e0 come nel resto del Paese si diffuse la convinzione che la guerra fosse finita, lasciando la popolazione completamente impreparata per quello che sarebbe successo nei mesi seguenti, con gli sfollati che cominciarono a rientrare in citt\u00e0.\nPochi giorni dopo l'annuncio dell'armistizio infatti (e subito dopo aver assistito alle avvilenti vicissitudini della fuga di Vittorio Emanuele III a Pescara e Ortona), il 12 settembre Pescara veniva occupata senza offrire resistenza (la citt\u00e0 fu lasciata totalmente sguarnita da ci\u00f2 che restava delle autorit\u00e0 italiane del tempo) dall'esercito tedesco e dovette subire le razzie e la distruzione delle strutture portuali, fabbricati, strade, ponti e uffici pubblici da parte degli occupanti, che disseminarono di mine la spiaggia e il territorio circostante; furono eseguiti molti rastrellamenti tra la popolazione (impiegata nella realizzazione delle fortificazioni) e infine venne ordinato lo sfollamento definitivo della citt\u00e0 alla fine di settembre. La repressione fu durissima, come testimoniato dagli avvenimenti dell'11 febbraio 1944, ricordati da una lapide sul posto, in cui nove partigiani furono fucilati in una cava di argilla di una fornace abbandonata nella zona della Pineta Dannunziana, mentre altri tre cittadini pescaresi, trovati in possesso di armi da caccia non funzionanti e scariche, furono giustiziati dai tedeschi a colle Orlando il 13 ottobre 1943, anche loro commemorati da un cippo sul luogo.Il 14 settembre la citt\u00e0 fu violentemente bombardata per una seconda volta, e fu colpita anche Portanuova, dove fu centrato il borgo storico della vecchia fortezza, con la distruzione di tutto il lato meridionale di via dei Bastioni, cancellando per sempre le seicentesche chiese di san Giacomo e del Rosario, e con la distruzione della vecchia porta cittadina cinquecentesca nel Bagno borbonico, in seguito ricostruita come ingresso in stile moderno del museo delle genti d'Abruzzo. La strage pi\u00f9 grave si verific\u00f2 alla stazione centrale, dove in quel momento una folla stremata dalla fame stava saccheggiando dei vagoni carichi di merci e derrate alimentari di un convoglio di rifornimenti diretto a sud. Le bombe che caddero l\u00ec vicino provocarono tra i seicento e i novecento morti nel raggio di poche centinaia di metri. Il risultato di questa nuova incursione, oltre alle migliaia di morti, fu quello di convincere la maggior parte dei pescaresi ad andarsene di nuovo. Si spostarono fuori citt\u00e0 anche gli uffici pubblici, come il comune che si trasfer\u00ec a Spoltore. Pescara divenne una citt\u00e0 deserta.\nQuesto sfollamento consent\u00ec di avere un numero limitato di morti nelle successive incursioni aeree, come in quelle del 17, 19 e 20 settembre in cui vennero sganciate complessivamente centosessantacinque tonnellate di bombe. Un'altra incursione fu effettuata il 4 ottobre, quando dodici aerei bombardarono Portanuova con centinaia di bombe con il risultato di sedici morti tra la popolazione civile. Tra l'altro, questa incursione fall\u00ec il vero obiettivo che era un gruppo di tedeschi che aveva lasciato la citt\u00e0 gi\u00e0 da qualche ora.\nFu inoltre registrata un'ulteriore incursione il 17 ottobre: in questa occasione fu nuovamente colpita la ferrovia, dove i tedeschi concentravano uomini e mezzi. Due civili rimasero feriti e morirono decine di soldati della Wehrmacht. In seguito le azioni aeree diminuirono, se non in quantit\u00e0, almeno in gravit\u00e0: si registrarono diverse incursioni, ma di poco conto; finalmente gli Alleati colpirono solo obiettivi militari.\nUn'ennesima incursione aerea fu registrata l'8 dicembre; l'azione fu condotta da numerosi aerei che bombardarono la citt\u00e0 senza obiettivi specifici. Come in precedenza, i morti furono pochi a causa dello spopolamento. Questa fu l'ultima azione aerea su Pescara, che venne distrutta al 78%. Inoltre la citt\u00e0, bombardata per tre mesi e mezzo, sub\u00ec la morte di molti suoi cittadini, per un numero che varia dai duemila ai novemila. Inoltre molti altri, circa dodicimila, rimasero senza casa.\nAgli inizi di giugno 1944 i tedeschi abbandonarono Pescara ritirandosi verso nord, lasciandosi alle spalle una citt\u00e0 distrutta, secondo stime successive, all'80%; spariti o in rovina anche molti simboli cittadini, come le statue che adornavano il ponte Littorio, trafugate prima della distruzione dello stesso, le campane delle chiese del Sacro Cuore e di san Cetteo, destinate alla fusione per il recupero del bronzo o la torre comunale, abbattuta insieme a molti storici edifici per non lasciare punti di riferimento alle artiglierie nemiche. Fu in questi giorni che ignoti saccheggiarono la casa natale di Gabriele D'Annunzio, da cui vennero trafugati monili e preziosi appartenuti alla famiglia del poeta, e quando finirono i tedeschi seguitarono gli \"sciacalli\" locali e del circondario a finire di depredare quanto ancora di valore rimaneva nei palazzi, nei negozi e nelle banche distrutti e disabitati dell'ormai ex citt\u00e0 Liberty.\nSubito dopo, il 10 giugno 1944, gli Alleati e le forze del CIL provenienti da Chieti e Francavilla liberarono Pescara, coadiuvate dalla divisione Nembo del battaglione San Marco e da due brigate di truppe indiane del British Indian Army.\nDurante la guerra, diversi gruppi di antifascisti operarono nella citt\u00e0. Nel 1940, rientrato dall'esilio francese vi si stabil\u00ec l'ex deputato comunista Ettore Croce. Questi, malgrado la sorveglianza della polizia fascista riusc\u00ec a raggruppare attorno a s\u00e9 un piccolo gruppo di discepoli, tra cui il tregliese Mario Bellisario, che costituirono a loro volta piccoli nuclei antifascisti nei loro paesi d'origine e nella stessa Pescara. Dopo oltre 50 anni dal termine del conflitto, il presidente della Repubblica Carlo Azeglio Ciampi insign\u00ec la citt\u00e0 della Medaglia d'oro al Merito Civile:\nSecondo dopoguerra ed esplosione demografica.\nConclusi gli eventi bellici, lo scenario materiale economico e sociale della citt\u00e0 era disastroso: le attivit\u00e0 economiche erano ridotte al minimo, la citt\u00e0 quasi completamente in macerie ed erano in migliaia i \u201csenza tetto\u201d; inoltre le vie di comunicazione con il resto del Paese erano per lo pi\u00f9 accidentate e difficilmente percorribili.\nIn pochi anni tuttavia vennero rimosse le macerie e sanate alla meno peggio le esigenze primarie pi\u00f9 immediate, e la citt\u00e0 prese nuovamente a crescere, anche grazie al sempre pi\u00f9 vigoroso afflusso di nuovi residenti favorito dalla depressione economica che attanagliava le zone interne d'Abruzzo e le regioni limitrofe. In particolare la ricostruzione industriale fu rapida grazie al contributo dell'imprenditoria locale, che finanzi\u00f2 la ricostruzione in attesa dei contributi statali, e gi\u00e0 negli anni 1950 le maggiori attivit\u00e0 furono ripristinate. Nel 1951 Pescara, ritrovatasi al centro di un poderoso fenomeno di migrazione interna abruzzese (che, seppure attenuatosi nel corso dei decenni, non si \u00e8 mai arrestato), era diventata in pochi anni il centro maggiore della regione raggiungendo il numero di abitanti, dilatando l'area urbanizzata e occupando massicciamente lo spazio tra la linea ferroviaria e il mare, sia verso nord che verso sud. La citt\u00e0 crebbe soprattutto in altezza senza un piano preciso, con la sostituzione di storiche palazzine e villini con ampi condomini, sacrificando verde pubblico e conseguentemente congestionando il centro, le cui planimetrie furono concepite decenni prima del conflitto per densit\u00e0 abitative molto meno pressanti e senza alcuna possibile previsione di quella che sarebbe stata la motorizzazione di massa in Italia. Fu in questo periodo che i luoghi pi\u00f9 simbolici della citt\u00e0, come piazza della Rinascita e il lungomare assunsero le loro fisionomie definitive. Il centro storico, a pi\u00f9 riprese intaccato da demolizioni e ricostruzioni spesso indiscriminate gi\u00e0 a partire dalla seconda met\u00e0 del XIX secolo, fu segnato negli anni della ricostruzione da interventi molto impattanti, e nonostante la planimetria ne ricalcasse ancora le prime attestazioni cinquecentesche, la maggior parte del costruito era databile tra il XVIII e il XIX secolo, con le nuove costruzioni del dopoguerra che andarono a circondare la zona; nulla si era conservato di precedente a tali epoche. \nLa tradizione automobilistica di Pescara, storicamente rappresentata dalla Coppa Acerbo, ebbe modo di concretizzarsi ulteriormente quando la corsa 1000 miglia inser\u00ec la citt\u00e0 adriatica nel suo itinerario dall'edizione del 1949 a quella del 1957, culminando poi con l'organizzazione della settima gara del mondiale di Formula 1 del 1957 nel Circuito di Pescara.\nIn meno di vent'anni, dal 1951 al 1971, la citt\u00e0 raddoppi\u00f2 il numero degli abitanti raggiungendo residenti con un boom edilizio di grandi proporzioni, anche rispetto ai gi\u00e0 alti standard italiani del tempo.\nNel 1965 nacque l'universit\u00e0 degli Studi \"Gabriele d'Annunzio\" con i campus di Pescara, Teramo e Chieti, che riunir\u00e0 i precedenti consorzi universitari provinciali abruzzesi in un unico ente. La realizzazione della nuova stazione di Pescara Centrale, inaugurata il 31 gennaio 1988, fu un importante evento per lo sviluppo della citt\u00e0: l'apertura della nuova stazione ebbe particolare rilevanza dal punto di vista urbanistico poich\u00e9 l'intera linea ferroviaria venne trasferita su una sede sopraelevata, pi\u00f9 arretrata verso le colline e priva di intersezioni con le strade della citt\u00e0, cos\u00ec liberandola dai numerosi passaggi a livello. Il tracciato ferroviario dismesso \u00e8 stato riconvertito in un corridoio verde noto in citt\u00e0 come \"Strada parco\", destinato al trasporto pubblico di massa della filovia di Pescara. Nel 1967 l'Ente manifestazioni pescaresi, ente morale nato negli anni 1950 per la ricostruzione della vita culturale cittadina, diede vita al festival Pescara Jazz, primo festival estivo dedicato al jazz in Italia e divenuto negli anni punto di riferimento nazionale e internazionale del genere musicale. In seguito all'istituzione dell'ente regionale abruzzese nel 1971, che fisser\u00e0 all'Aquila il capoluogo, venne deciso in sede politica di stabilire le sedi del consiglio e della giunta regionali anche nella citt\u00e0 adriatica, creando una doppia sede per questi enti. Durante le accese negoziazioni, venne deciso di collocare a Pescara anche la maggior parte degli assessorati regionali.\nDalla Prima alla Seconda repubblica.\nDal punto di vista amministrativo, dopo la prima fase della ricostruzione gestita da amministrazioni di sinistra, guidate da Italo Giovannucci e Vincenzo Chiola (espressioni di maggioranze PCI-PSI), a partire dalle elezioni del 1956 la citt\u00e0 venne governata ininterrottamente dalla Democrazia Cristiana e dai suoi alleati fino al 1993. Queste amministrazioni tuttavia si resero protagoniste di discusse azioni urbanistiche, tra le quali la costruzione della sopraelevata dell'Asse attrezzato nel 1978 sul lungofiume meridionale, a ridosso del centro storico, la demolizione degli edifici superstiti del lato meridionale di corso Umberto I (e in altre zone della citt\u00e0) negli anni 1960 e la loro sostituzione con condomini e la demolizione nel 1963 del Teatro Pomponi sul lungomare (che a sua volta aveva gi\u00e0 rimpiazzato nel 1923 il Padiglione marino, primo stabilimento balneare cittadino e Kursaal di Castellammare, risalente al 1887), sacrificato per non affrontare costosi interventi di recupero; l'abbattimento del teatro tuttavia era gi\u00e0 previsto nei piani di ricostruzione del 1947 di Luigi Piccinato, spesso largamente ignorati, per fare spazio a un parco della Riviera mai realizzato. Negli stessi anni, precisamente nel 1963, cessava anche l'attivit\u00e0 della ferrovia Pescara-Penne, sostituita da un servizio autobus che nel corso dei decenni, sotto una lunga gestione governativa che terminer\u00e0 solo nel 2001, si estese sempre di pi\u00f9 in provincia e in regione, fino a confluire nella TUA nel 2015. Nel 1979 si registr\u00f2 il massimo storico di residenti in citt\u00e0, con abitanti; da allora la citt\u00e0 inizi\u00f2 a perdere abitanti in favore dei centri limitrofi dell'area metropolitana, attestandosi sui residenti. Nel 1988 molti componenti della giunta comunale presieduta dal sindaco Nevio Piscione (DC), incluso lo stesso sindaco, vennero giudicati colpevoli e condannati per abuso d'ufficio nell'ambito di assunzioni di dipendenti comunali. Una serie di indagini del 1993, nel periodo in cui la politica italiana era scossa dalle inchieste dette Mani pulite, port\u00f2 all'arresto e alla condanna per vari reati relativi alla corruzione nella gestione di appalti pubblici di numerosi esponenti regionali e comunali, come l'arresto del sindaco Giuseppe Ciccantelli (DC) e dei vertici locali della Democrazia Cristiana e del Partito Socialista Italiano in aprile per irregolarit\u00e0 nell'assegnazione dell'appalto del servizio di smaltimento rifiuti. L'assassinio in citt\u00e0, in circostanze mai del tutto chiarite, dell'avvocato chietino Fabrizio Fabrizi il 6 ottobre 1991 fu inoltre attribuito all'ambiente politico-criminale oggetto delle indagini e alla tentata penetrazione in regione della criminalit\u00e0 organizzata campana. Il clima di forte sfiducia nella classe politica e l'incalzare di sempre nuove indagini nei confronti degli amministratori pubblici indussero il consigliere comunale democristiano Valterio Cirillo, inquisito e poi prosciolto, a suicidarsi il 13 aprile 1993 lanciandosi dal sesto piano della sua abitazione in citt\u00e0. Un'altra inchiesta vedeva coinvolto Remo Gaspari, principale esponente abruzzese della Democrazia Cristiana, per l'uso per scopi personali degli elicotteri del corpo dei Vigili del Fuoco, e ulteriori indagini portarono all'arresto dei responsabili locali della RAI e dell'ex assessore all'edilizia Fernando Di Benedetto per falso ideologico, abuso in atti d'ufficio per fini patrimoniali e truffa ai danni dell'emittente pubblica nell'ambito della costruzione di una nuova sede regionale in citt\u00e0 nell'ottobre del 1993.\nLe elezioni del novembre 1993, immediatamente successive gli eventi di Mani pulite, segnarono la caduta della Prima repubblica, e furono le prime in cui i sindaci furono eletti direttamente dai cittadini: videro la coalizione dei Progressisti guidata dall'indipendente di sinistra Mario Collevecchio battere la lista civica di ispirazione DC-PSI, ma dopo una esperienza di governo di pochi mesi le elezioni furono annullate dopo un ricorso al TAR per un vizio di forma all'epoca della presentazione delle liste, e nella successiva tornata elettorale del novembre 1994 venne eletta la coalizione di centro-destra, capeggiata dal sindaco Carlo Pace (AN), che govern\u00f2 la citt\u00e0 per due mandati fino al 2003. In questo periodo la citt\u00e0' speriment\u00f2 un primo periodo di trasformazione urbanistica con l'approvazione del nuovo piano regolatore, la realizzazione di nuovi spazi museali e l'istituzione della riserva regionale della Pineta Dannunziana nel 2000.\nIl nuovo millennio.\nL'amministrazione di centro-sinistra del sindaco Luciano D'Alfonso (L'Ulivo), eletta nelle elezioni del maggio 2003 e riconfermata nella successiva tornata elettorale dell'aprile 2008 ha avviato l'opera di rilancio dell'impianto urbanistico della citt\u00e0, ripristinando l'uso di zone ed edifici storici abbandonati come l'ex caserma Cocco (adibita a parco pubblico) e l'ex fabbrica dell'Aurum, realizzando molti progetti come l'estensione della pedonalizzazione delle aree centrali, gi\u00e0 avviata dalla precedente amministrazione, e la creazione di una rete di piste ciclabili, dotando inoltre la citt\u00e0 di grandi opere come il ponte del Mare e l'avvio dei progetti preliminari per la costruzione del ponte Flaiano, che hanno inciso sull'aspetto della citt\u00e0 e sulla sua qualit\u00e0 della vita. Il secondo mandato dell'amministrazione non ha avuto lunga vita, a causa di una serie di imputazioni rivolte a D'Alfonso in merito a presunte attivit\u00e0 di tangenti tra imprenditori e comune di Pescara. D'Alfonso sar\u00e0 poi assolto, insieme a tutti gli altri imputati, per non aver commesso il fatto.\nNelle successive elezioni del 2009 venne eletta la coalizione di centro-destra del sindaco Luigi Albore Mascia (PdL); nello stesso anno la citt\u00e0 ha ospitato i XVI Giochi del Mediterraneo, mentre nel gennaio 2010 viene inaugurata la nuova stazione di Pescara Porta Nuova. L'amministrazione Albore Mascia \u00e8 stata in seguito accusata dalla Ragioneria generale dello Stato di aver portato le finanze del comune in una situazione di predissesto, determinando un debito di oltre 50 milioni di euro allo stato economico dell'ente. Alle elezioni del 2014, torna al governo la coalizione di centro-sinistra guidata dal sindaco Marco Alessandrini (PD), il cui lavoro amministrativo ha condotto al risanamento delle casse del comune. Rinunciata la candidatura ad un secondo mandato, alle elezioni del 2019 \u00e8 stato eletto il sindaco Carlo Masci (FI), a capo di una coalizione di centro-destra.\nArea metropolitana.\nIn seguito alla rapida saturazione edilizia dell'esiguo territorio comunale di km\u00b2 raggiunta negli anni 1970 (con una densit\u00e0 al 31 dicembre 2019 di ab./km\u00b2, Pescara \u00e8 tra i primi capoluoghi italiani per densit\u00e0 di popolazione, preceduta solo dalle grandi metropoli), la citt\u00e0 continu\u00f2 nel tempo a espandersi al di fuori dei propri confini nei comuni limitrofi (segnatamente a Montesilvano, Citt\u00e0 Sant'Angelo, Spoltore, Francavilla al Mare e San Giovanni Teatino), e gi\u00e0 a partire dagli anni 1980 Pescara insieme a Chieti \u00e8 al centro di un'area metropolitana sempre pi\u00f9 integrata e interdipendente, sostenuta e collegata dal sistema di tangenziali delle strada statale 714 e raccordo autostradale 12. Questa area tuttavia non \u00e8 stata individuata dal legislatore tra le citt\u00e0 metropolitane italiane, e nei propri limiti legislativi le amministrazioni locali hanno cercato comunque di assecondarne lo sviluppo, sia dal punto di vista urbanistico, cercando di costruire le infrastrutture di mobilit\u00e0 opportune (come nuovi svincoli e prolungamenti delle tangenziali nei comuni limitrofi), sia dal punto di vista della pianificazione del territorio e del trasporto pubblico locale in ottica metropolitana.\nLa suddetta area vista dall'alto assume la sagoma di una \"T\": dalla vallata che parte ai piedi di Chieti, punta sul mare e si allarga con le ali sulla riviera, a nord verso Montesilvano e a sud verso Francavilla al Mare. Essa comprende i comuni di Pescara, Montesilvano, Francavilla al Mare, Silvi, Citt\u00e0 Sant'Angelo, Chieti, Spoltore, Cappelle sul Tavo e San Giovanni Teatino, e conta circa 350.000 abitanti, approssimativamente un quarto dell'intera popolazione regionale.\nNuova Pescara.\nIl 25 maggio 2014 i residenti dei comuni di Pescara, Montesilvano e Spoltore si sono espressi in un referendum a favore dell'istituzione di un unico comune. Ha partecipato al voto il 69,46% degli aventi diritto e di questi il 64% si \u00e8 espresso a favore della fusione degli enti: a Pescara ha risposto Si il 70,32% dei votanti, a Montesilvano il 52,23%, a Spoltore il 51,15%. La relativa legge regionale \u00e8 stata approvata l'8 agosto 2018, fissando il 1\u00ba gennaio 2022 come data di nascita del nuovo comune. La scadenza \u00e8 stata successivamente differita al 1\u00ba gennaio 2023. Il nome \"Nuova Pescara\" (a volte anche \"Grande Pescara)\" \u00e8 un nome provvisorio di derivazione giornalistica, infatti resta ancora irrisolta la questione del nome che assumer\u00e0 il nuovo ente, in attesa di una decisione ufficiale."}
{"id": "2483188", "revid": "2051852", "url": "https://it.wikipedia.org/wiki?curid=2483188", "title": "Keri-Anne Payne", "text": "Carriera.\nHa vinto la medaglia d'argento nella 10 km di fondo alle Olimpiadi di Pechino 2008; nella stessa edizione ha gareggiato anche nei 200\u00a0m misti, arrivando 16\u00ba e nei 400\u00a0m misti, 15\u00ba.\nAi Mondiali di nuoto 2009 di Roma ha vinto la gara dei 10\u00a0km. Stessa cosa succede il 19 luglio 2011 sempre nella 10\u00a0km, ai Mondiali di nuoto 2011"}
{"id": "2483189", "revid": "287204", "url": "https://it.wikipedia.org/wiki?curid=2483189", "title": "Balsa Nova", "text": "Balsa Nova \u00e8 un comune del Brasile nello Stato del Paran\u00e1, parte della mesoregione Metropolitana de Curitiba e della microregione di Curitiba. Si trova a 60\u00a0km dalla capitale dello Stato Curitiba."}
{"id": "2483190", "revid": "729019", "url": "https://it.wikipedia.org/wiki?curid=2483190", "title": "Muscolo elevatore della scapola", "text": "Nell'anatomia umana il muscolo elevatore della scapola \u00e8 un muscolo del dorso.\nAnatomia.\nDi forma allungata e sottile viene coperto parzialmente dal muscolo sternocleidomastoideo. Prende origine dai processi trasversi delle prime quattro vertebre cervicali e si va ad inserire sull'angolo superiore della scapola. \u00c8 innervato dai rami laterali del plesso cervicale, e dal nervo scapolare dorsale, ramo del plesso brachiale.\nAzione.\nCon la sua contrazione solleva e ruota internamente la scapola dal busto."}
{"id": "2483195", "revid": "287204", "url": "https://it.wikipedia.org/wiki?curid=2483195", "title": "Abierto Mexicano Telcel 2006", "text": "L'Abierto Mexicano Telcel 2006 \u00e8 stato un torneo di tennis giocato sulla terra rossa. \u00c8 stata la 13\u00aa edizione del torneo maschile che fa parte della categoria International Series Gold nell'ambito dell'ATP Tour 2006, e la 6\u00aa del torneo femminile che fa parte della categoria Tier III nell'ambito del WTA Tour 2006. Sia il torneo maschile che quello femminile si sono giocati al Fairmont Acapulco Princess di Acapulco in Messico, dal 27 febbraio al 6 marzo 2006.\nCampioni.\nSingolare maschile.\n Luis Horna contro Juan Ignacio Chela, 7-6 (5), 6-4\nSingolare femminile.\n Anna-Lena Gr\u00f6nefeld contro Flavia Pennetta, 6-1, 4-6, 6-2\nDoppio maschile.\n Franti\u0161ek \u010cerm\u00e1k / Leo\u0161 Friedl contro Potito Starace / Filippo Volandri, 7-5, 6-2\nDoppio femminile.\n Anna-Lena Gr\u00f6nefeld / Meghann Shaughnessy contro Shinobu Asagoe / \u00c9milie Loit, 6-1, 6-3"}
{"id": "2483200", "revid": "34928", "url": "https://it.wikipedia.org/wiki?curid=2483200", "title": "Pithos", "text": "Il pithos (plurale pithoi) \u00e8 un'antica parola greca (\"\u03c0\u03af\u03b8\u03bf\u03c2\", \"\u03c0\u03af\u03b8\u03bf\u03b9\") che significa grande giara per immagazzinamento avente una forma caratteristica. Originariamente questo termine veniva usato dagli archeologi classici occidentali per indicare le giare scoperte negli scavi a Creta e in Grecia; attualmente il termine \u00e8 stato preso nella lingua inglese americana in un senso pi\u00f9 generale per significare una giara di immagazzinamento proveniente da un orizzonte culturale qualsiasi.\nPithos e fiscus.\nSebbene la parola sia greca, molti dei pithoi dell'antico Mediterraneo non furono prodotti dagli abitanti della Grecia continentale; per esempio, essi sono noti a Creta e nel Levante in contesti non-ellenici. Molti \"pithoi\" furono trovati nel Palazzo di Cnosso e nell'antico relitto di Uluburun. Anche l'antica cultura iberica di El Argar usava \"pithoi\" per sepolture nella sua fase B (1500-1300 a.C.).\nIl pithos \u00e8 meglio noto nella sua forma latina come \"fiscus\", dove i fondi venivano immagazzinati. Qualsiasi cosa potrebbe essere posta in un pithos; tuttavia, i pithoi furono usati principalmente per cereali, semi, vino e olio; furono inoltre associati comunemente al centro amministrativo e commerciale, il quale trasportava, teneva o ne riceveva grandi quantit\u00e0.\nI pithoi furono quasi universalmente di ceramica, un materiale ideale che tiene fuori l'acqua, lo sporco, gli insetti e i roditori. La maggior parte erano tanto alti o pi\u00f9 alti di un essere umano. La base era piatta in modo che essi avrebbero potuto essere sistemati in file in un magazzino o allineati lungo ogni conveniente corridoio o strada di passaggio, o anche sui gradini delle scale. I lug o pi\u00f9 raramente i pi\u00f9 fragili manici erano situati ai lati superiori per agevolarne il maneggiamento. Alcuni pithoi furono situati in buchi del pavimento. Essi venivano \"manovrati\" con funi. Alcuni vasi mostrano funi decorative in bassorilievo.\nL'utilit\u00e0 di un pithos per immagazzinamento sfortunatamente era tutta troppo facilmente volta a vantaggio del nemico, il quale doveva soltanto urtare un pithos pieno di olio e toccarlo con una fiaccola per produrre una grande conflagrazione. La maggior parte dei palazzi dell'et\u00e0 del bronzo egea furono bruciati in una maniera o nell'altra proprio in questo modo.\nRiguardo a pi\u00f9 note positive, l'estesa area di superficie di un \"pithos\" era un campo allettante per la decorazione. Per esempio, i pithoi recuperati a Cnosso mostravano disegni in bassorilievo di funi simulate. La migliore decorazione era riservata per il vasellame da tavola e servizio, ma la maggior parte dei \"pithoi\" hanno alcuni tipi di motivi o scene, molto spesso in bassorilievo, e ornati con bande intorno alla giara.\nCome la ceramica delle vasche da bagno di alcuni periodi, la dimensione di un \"pithos\" lo rendeva adatto per una pi\u00f9 conveniente cassa da morto, specialmente dove il legno scarseggiava. Esiste l'attestazione di sepolture nel Medio Elladico a Mycenae, a Thapsos e a Creta dove le ossa del defunto venivano poste dentro i \"pithoi\"."}
{"id": "2483203", "revid": "1305772", "url": "https://it.wikipedia.org/wiki?curid=2483203", "title": "Gives You Hell", "text": "Gives You Hell \u00e8 un singolo del gruppo musicale statunitense The All-American Rejects, pubblicato il 30 settembre 2008 come primo estratto dal terzo album in studio \"When the World Comes Down\"."}
{"id": "2483204", "revid": "287204", "url": "https://it.wikipedia.org/wiki?curid=2483204", "title": "Bocai\u00fava do Sul", "text": "Bocai\u00fava do Sul \u00e8 un comune del Brasile nello Stato del Paran\u00e1, parte della mesoregione Metropolitana de Curitiba e della microregione di Curitiba.\nIl comune venne fondato il 12 aprile 1871 e si trova a 42\u00a0km dalla capitale dello Stato Curitiba."}
{"id": "2483208", "revid": "1935652", "url": "https://it.wikipedia.org/wiki?curid=2483208", "title": "Pieve di Gallarate", "text": "La pieve di Gallarate o pieve della Beata Vergine Assunta di Gallarate () era il nome di un'antica pieve dell'arcidiocesi di Milano e del Ducato di Milano con capopieve a Gallarate.\nOggi il suo ex territorio ricade sotto il decanato di Gallarate e comprende 20 parrocchie. La patrona \u00e8 ancora oggi la Beata Vergine Assunta a cui \u00e8 dedicata la chiesa prepositurale di Gallarate.\nStoria.\nAnche se le prime notizie certe che ci pervengono circa la costituzione della pieve di Gallarate risalgono al XIII secolo, si ha ragione di credere che la canonica fosse stata istituita tra X e XI secolo e nel 1398 essa contava diciotto canonici oltre al prevosto, dato che viene rilevato anche nel 1564. Nel 1583 vi venne eretta una coadiutor\u00eca.\nAnche qui, da dopo il Concilio di Trento, venne costituito un vicariato che affianc\u00f2 di fatto le funzioni della pieve, il che per\u00f2 segn\u00f2 l'inesorabile inizio della decadenza della struttura plebana gallaratese, che gi\u00e0 all'epoca della visita del cardinale Giuseppe Pozzobonelli, contava dodici canonici oltre al prevosto che riuscivano a sopperire alle esigenze religiose della met\u00e0 degli abitanti effettivi della sola citt\u00e0 di Gallarate.\nLa pieve di Gallarate assunse parallele funzioni civili come strumento di controllo amministrativo locale del Milanese. Tra il 1786 e il 1791 fu parte della transitoria Provincia di Varese. Se la pieve civile fu soppressa da Napoleone nel 1797 sostituendola con effimeri distretti, quella religiosa continu\u00f2 fino al 1972 quando fu soppressa con decreto dell'arcivescovo di Milano Colombo. Essa aveva al tempo un'area di 91,55\u00a0km\u00b2 e una popolazione di 109.844 abitanti. \nOggi il prevosto della chiesa di Gallarate \u00e8 mons. Ivano Valagussa. La chiesa \u00e8 al civico 6 di Piazza Libert\u00e0.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:"}
{"id": "2483209", "revid": "729019", "url": "https://it.wikipedia.org/wiki?curid=2483209", "title": "Campionato europeo di Formula 2 1974", "text": "La stagione 1974 della Campionato europeo di Formula 2 fu disputata su 10 gare. Il campionato venne vinto dal pilota francese Patrick Depailler.\nElenco degli iscritti.\nElenco parziale degli iscritti all'ottava edizione dell'Europeo di Formula 2. Non essendo ancora fissi, i numeri di gara sono puramente indicativi.\nRisultati e classifiche.\nClassifica Piloti.\nContano i 7 migliori risultati, ma nessun pilota si trova nella condizione di dover scartare. Solo piloti non graduati possono marcare punti validi per la classifica."}
{"id": "2483210", "revid": "287204", "url": "https://it.wikipedia.org/wiki?curid=2483210", "title": "Campina Grande do Sul", "text": "Campina Grande do Sul \u00e8 un comune del Brasile nello Stato del Paran\u00e1, parte della mesoregione Metropolitana de Curitiba e della microregione di Curitiba. Si trova a 26\u00a0km dalla capitale dello Stato Curitiba."}
{"id": "2483211", "revid": "74801", "url": "https://it.wikipedia.org/wiki?curid=2483211", "title": "Dorchester on Thames", "text": "Dorchester on Thames (\"Dorchester sul Tamigi\") \u00e8 un villaggio sulle rive del Tamigi nell'Oxfordshire, a circa a nord-ovest di Wallingford e a a sud-est di Oxford."}
{"id": "2483212", "revid": "316995", "url": "https://it.wikipedia.org/wiki?curid=2483212", "title": "7 anni in Tibet", "text": ""}
{"id": "2483214", "revid": "287204", "url": "https://it.wikipedia.org/wiki?curid=2483214", "title": "Campo Magro", "text": "Campo Magro \u00e8 un comune del Brasile nello Stato del Paran\u00e1, parte della mesoregione Metropolitana de Curitiba e della microregione di Curitiba.\nIl comune venne fondato l'11 dicembre 1955 e si trova a 10\u00a0km dalla capitale dello Stato Curitiba."}
{"id": "2483218", "revid": "284822", "url": "https://it.wikipedia.org/wiki?curid=2483218", "title": "Giarba", "text": ""}
{"id": "2483220", "revid": "6923", "url": "https://it.wikipedia.org/wiki?curid=2483220", "title": "Group Racing Development", "text": "La Group Racing Development \u00e8 stata una piccola casa automobilistica inglese produttrice di vetture da competizione contraddistinte con il marchio GRD, la sede era a Griston, nella contea di Norfolk.\nLa storia.\nNel 1971, la GRD nasce per iniziativa del tecnico Mike Warner, proveniente dalla Lotus e di Derek Wild, che prese a occuparsi della parte commerciale.\nTra i tecnici si annover\u00f2 il giapponese Moto Moriwaki. L'attivit\u00e0 dell'azienda fu rivolta alla produzione di vetture monoposto di Formula 2, Formula 3, Formula Atlantic e vetture Sport.\nL'importatore italiano era la \"Scuderia Monzeglio Corse\" di Torino.\nL'attivit\u00e0 cess\u00f2 nel 1974, il marchio venne rilevato ed utilizzato per alcuni anni dalla Van Diemen che ne rilev\u00f2 i progetti."}
{"id": "2483222", "revid": "287204", "url": "https://it.wikipedia.org/wiki?curid=2483222", "title": "Contenda", "text": "Contenda \u00e8 un comune del Brasile nello Stato del Paran\u00e1, parte della mesoregione Metropolitana de Curitiba e della microregione di Curitiba. Si trova a 36\u00a0km dalla capitale dello Stato Curitiba."}
{"id": "2483224", "revid": "287204", "url": "https://it.wikipedia.org/wiki?curid=2483224", "title": "Charles Wolcott", "text": "Compositore.\nWolcott fu un importante compositore musicale pi\u00f9 volte candidato all'Oscar.\nNel 1937 si trasfer\u00ec a Hollywood e inizi\u00f2 a lavorare presso gli studi Disney scrivendo musica e colonne sonore per i cartoni animati fra i quali emersero quelle di Pinocchio e di Bambi.\nNel 1944 divenne direttore generale musicale della Disney.\nNel 1950 pass\u00f2 alla Metro-Goldwyn-Mayer come direttore musicale associato per divenirne nel 1958 direttore musicale generale.\nBahai.\nWolcott, fervente bahai, fu nominato membro del Consiglio Internazionale Bahai nell'elezione del Ridv\u00e1n 1961.\nNel 1963 fu eletto membro della Casa Universale di Giustizia, il supremo organo di governo della fede bahai, carica che tenne fino al 1987."}
{"id": "2483226", "revid": "1346043", "url": "https://it.wikipedia.org/wiki?curid=2483226", "title": "The Wind Blows", "text": "The Wind Blows \u00e8 una canzone della band alternative rock statunitense The All-American Rejects, secondo singolo estratto dall'album \"When the World Comes Down\", edito nel 2008.\nVideo.\nIl videoclip \u00e8 stato girato e diretto da Rich Lee il 30 e il 31 marzo 2009."}
{"id": "2483227", "revid": "287204", "url": "https://it.wikipedia.org/wiki?curid=2483227", "title": "Fazenda Rio Grande", "text": "Fazenda Rio Grande \u00e8 un comune del Brasile nello Stato del Paran\u00e1, parte della mesoregione Metropolitana de Curitiba e della microregione di Curitiba.\nIl comune venne fondato il 26 gennaio 1990 e si trova a 35\u00a0km dalla capitale dello Stato Curitiba."}
{"id": "2483228", "revid": "1632387", "url": "https://it.wikipedia.org/wiki?curid=2483228", "title": "Masiano", "text": "Masiano \u00e8 una frazione situata nella zona sud del comune di Pistoia. Confina a nord-est con la frazione di Piuvica, a nord con la frazione Le Fornacette, a ovest con la frazione Casenuove di Masiano, a sud-est con La Bottegaccia, frazione del comune di Quarrata e a sud con Ponte Stella, una frazione del comune di Serravalle Pistoiese.\nAttualmente nel territorio \u00e8 molto diffusa l'attivit\u00e0 vivaistica, con la presenza di aziende a carattere familiare. In passato la frazione di Masiano era nota per la coltivazione di pan\u00ecco e di viti e per la produzione di vino. Infatti qui vi si trovava la cantina sociale, dismessa dalla funzione originaria e oggi sede provinciale per le infrastrutture del territorio."}
{"id": "2483230", "revid": "716642", "url": "https://it.wikipedia.org/wiki?curid=2483230", "title": "Macclesfield Town Football Club", "text": "Il Macclesfield Football Club \u00e8 una societ\u00e0 calcistica con sede a Macclesfield, nel Cheshire, in Inghilterra.\nMilita nella North West Counties League, nona serie del campionato inglese di calcio.\nStoria.\nNella stagione 2005-2006 ha raggiunto la semifinale di Football League Trophy. Nelle stagioni 1969-1970 e 1995-1996 ha vinto il FA Trophy, di cui nelle stagioni 1988-1989 e 2016-2017 \u00e8 invece stato finalista perdente (nelle stagioni 1973-1974 e 1991-1992 ha invece raggiunto le semifinali della competizione).\nNumeri ritirati.\nL\u201911 gennaio 2011, all\u2019et\u00e0 di 29 anni, mor\u00ec nel sonno il centrocampista Richard Butcher. La societ\u00e0 del Macclesfield decise di ritirare la maglia numero 21."}
{"id": "2483231", "revid": "25598462", "url": "https://it.wikipedia.org/wiki?curid=2483231", "title": "Bambaja", "text": ""}
{"id": "2483232", "revid": "355597", "url": "https://it.wikipedia.org/wiki?curid=2483232", "title": "Macclesfield Town F.C.", "text": ""}
{"id": "2483234", "revid": "25598485", "url": "https://it.wikipedia.org/wiki?curid=2483234", "title": "L'Antico", "text": ""}
{"id": "2483235", "revid": "287204", "url": "https://it.wikipedia.org/wiki?curid=2483235", "title": "Itaperu\u00e7u", "text": "Itaperu\u00e7u \u00e8 un comune del Brasile nello Stato del Paran\u00e1, parte della mesoregione Metropolitana de Curitiba e della microregione di Curitiba.\nIl comune venne fondato il 1\u00ba gennaio 1993 e si trova a 37\u00a0km dalla capitale dello Stato Curitiba."}
{"id": "2483236", "revid": "729019", "url": "https://it.wikipedia.org/wiki?curid=2483236", "title": "Elva Cars", "text": "Elva Cars \u00e8 stato un costruttore di auto da corsa fondato nel Regno Unito nel 1955 da Frank Nichols e che divenne famoso per le vetture di Formula Junior. Il nome deriva dall'espressione francese \"elle va\" (\"ella va\").\nL'azienda fu ceduta alla Trojan nel 1961.\nLa neonata McLaren, nel 1965, si appoggi\u00f2 alla Elva per produrre una piccola serie di biposto."}
{"id": "2483237", "revid": "121533110", "url": "https://it.wikipedia.org/wiki?curid=2483237", "title": "Alain Koffi", "text": ""}
{"id": "2483238", "revid": "767487", "url": "https://it.wikipedia.org/wiki?curid=2483238", "title": "Cercan\u00edas", "text": "Cercan\u00edas \u00e8 il nome dato ai servizi ferroviari suburbani attivi nelle pi\u00f9 grandi aree metropolitane della Spagna. In Catalogna prendono il nome di Rodalies, mentre nei Paesi Baschi viene anche usato il termine locale Aldiriak. Il servizio \u00e8 gestito dalla compagnia ferroviaria Renfe Operadora.\nAttualmente sono attivi dodici servizi ferroviari \"Cercan\u00edas\":\nLe reti \"Cercan\u00edas\" di Barcellona, Bilbao, Madrid, Siviglia e Valencia sono interconnesse con le metropolitane cittadine.\nLa rete madrilena \u00e8 stata obiettivo di un attentato terroristico nel 2004. L'attentato avvenne nelle stazioni di Santa Eugenia, El Pozo e Atocha."}
{"id": "2483239", "revid": "287204", "url": "https://it.wikipedia.org/wiki?curid=2483239", "title": "Mandirituba", "text": "Mandirituba \u00e8 un comune del Brasile nello Stato del Paran\u00e1, parte della mesoregione Metropolitana de Curitiba e della microregione di Curitiba.\nIl comune venne fondato il 25 luglio 1960 e si trova a 40\u00a0km dalla capitale dello Stato Curitiba."}
{"id": "2483240", "revid": "287204", "url": "https://it.wikipedia.org/wiki?curid=2483240", "title": "Cercanias", "text": ""}
{"id": "2483242", "revid": "36426", "url": "https://it.wikipedia.org/wiki?curid=2483242", "title": "Madonna con Bambino e due angeli (Botticelli)", "text": ""}
{"id": "2483244", "revid": "275619", "url": "https://it.wikipedia.org/wiki?curid=2483244", "title": "Karin (Naruto)", "text": ""}
{"id": "2483245", "revid": "287204", "url": "https://it.wikipedia.org/wiki?curid=2483245", "title": "Barrac\u00e3o (Paran\u00e1)", "text": "Barrac\u00e3o \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483246", "revid": "287204", "url": "https://it.wikipedia.org/wiki?curid=2483246", "title": "Piraquara", "text": "Piraquara \u00e8 un comune del Brasile nello Stato del Paran\u00e1, parte della mesoregione Metropolitana de Curitiba e della microregione di Curitiba.\nVenne fondato il 29 gennaio 1890."}
{"id": "2483247", "revid": "767487", "url": "https://it.wikipedia.org/wiki?curid=2483247", "title": "Fire Power (album)", "text": "Fire Power \u00e8 il terzo album dei Legs Diamond, pubblicato nel 1979 per l'etichetta discografica Cream Records."}
{"id": "2483248", "revid": "287204", "url": "https://it.wikipedia.org/wiki?curid=2483248", "title": "Boa Esperan\u00e7a do Igua\u00e7u", "text": "Boa Esperan\u00e7a do Igua\u00e7u \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483250", "revid": "287204", "url": "https://it.wikipedia.org/wiki?curid=2483250", "title": "Bom Jesus do Sul", "text": "Bom Jesus do Sul \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483251", "revid": "8596", "url": "https://it.wikipedia.org/wiki?curid=2483251", "title": "Patrick Tatopoulos", "text": "Biografia.\nNato a Parigi, figlio di padre greco e madre francese, parla fluentemente tre lingue; francese, inglese e greco. Trascorre la prima parte della sua vita nella capitale francese, dove i genitori gestivano un negozio di abbigliamento, appassionandosi alle arti visive ed iniziando a lavorare per la pubblicit\u00e0 e realizzando le copertine per albi di fumetti. Studia presso \u00c9cole d'Art D\u00e9coratif de Paris, in seguito al \u00c9cole des Arts Appliqu\u00e9s de Paris ed infine al \u00c9cole des Beaux-Arts, dopodich\u00e9 inizia a spostarsi, vivendo a Roma e in Grecia, dove ha modo di presentare i suoi lavori, oltre a lavorare assiduamente per la pubblicit\u00e0 come designer.\nNel 1989 decide di tentare la fortuna e si trasferisce negli Stati Uniti, ben presto i suoi lavori nella pubblicit\u00e0 vengono notati dal mondo del cinema. La sua prima esperienza hollywoodiana, \u00e8 come supervisore agli effetti speciali e designer per l'adattamento cinematografico del 1993 del videogioco \"Super Mario Bros.\". L'anno seguente \u00e8 curatore dei costumi, delle scenografie e degli effetti speciali di \"Stargate\", questo film scena la prima collaborazione con il regista Roland Emmerich, che continuer\u00e0 negli anni seguenti con film come \"Independence Day\" e \"Godzilla\". Nel 1996 fonda una propria societ\u00e0 di effetti speciali, la Tatopoulos Studios.\nOltre ad Emmerich, Tatopoulos \u00e8 un assiduo collaboratore di registi come Alex Proyas e Len Wiseman, per il primo ha curato le scenografie di \"Dark City\" e gli effetti speciali di \"Io, Robot\", mentre per Wiseman ha lavorato per l'intera trilogia di \"Underworld\", fino al terzo capitolo della saga, \"Underworld - La ribellione dei Lycans\", che segna il suo debutto alla regia, dopo il cortometraggio del 2000 \"Bird of Passage\".\nDal 2010 al 2014 ha preso parte come giudice al talent show \"Face Off\"."}
{"id": "2483252", "revid": "287204", "url": "https://it.wikipedia.org/wiki?curid=2483252", "title": "Cruzeiro do Igua\u00e7u", "text": "Cruzeiro do Igua\u00e7u \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483253", "revid": "287204", "url": "https://it.wikipedia.org/wiki?curid=2483253", "title": "Quatro Barras", "text": "Quatro Barras \u00e8 un comune del Brasile nello Stato del Paran\u00e1, parte della mesoregione Metropolitana de Curitiba e della microregione di Curitiba.\nIl comune venne fondato il 9 novembre 1961 e si trova a 23\u00a0km dalla capitale dello Stato Curitiba."}
{"id": "2483254", "revid": "287204", "url": "https://it.wikipedia.org/wiki?curid=2483254", "title": "En\u00e9as Marques", "text": "En\u00e9as Marques \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483255", "revid": "287204", "url": "https://it.wikipedia.org/wiki?curid=2483255", "title": "Flor da Serra do Sul", "text": "Flor da Serra do Sul \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483256", "revid": "287204", "url": "https://it.wikipedia.org/wiki?curid=2483256", "title": "Rio Branco do Sul", "text": "Rio Branco do Sul \u00e8 un comune del Brasile nello Stato del Paran\u00e1, parte della mesoregione Metropolitana de Curitiba e della microregione di Curitiba.\nIl comune venne fondato l'11 ottobre 1790 e si trova a 32\u00a0km dalla capitale dello Stato Curitiba."}
{"id": "2483259", "revid": "2163182", "url": "https://it.wikipedia.org/wiki?curid=2483259", "title": "Francisco Beltr\u00e3o", "text": "Francisco Beltr\u00e3o \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483260", "revid": "287204", "url": "https://it.wikipedia.org/wiki?curid=2483260", "title": "Manfrin\u00f3polis", "text": "Manfrin\u00f3polis \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483261", "revid": "287204", "url": "https://it.wikipedia.org/wiki?curid=2483261", "title": "Tunas do Paran\u00e1", "text": "Tunas do Paran\u00e1 \u00e8 un comune del Brasile nello Stato del Paran\u00e1, parte della mesoregione Metropolitana de Curitiba e della microregione di Curitiba. Si trova a 72\u00a0km dalla capitale dello Stato Curitiba."}
{"id": "2483262", "revid": "1924342", "url": "https://it.wikipedia.org/wiki?curid=2483262", "title": "Sweet Dreams (Beyonc\u00e9)", "text": "Sweet Dreams \u00e8 un singolo della cantante statunitense Beyonc\u00e9, pubblicato il 2 giugno 2009 come sesto estratto dal terzo album in studio \"I Am... Sasha Fierce\".\nDescrizione e pubblicazione.\n\"Sweet Dreams\" \u00e8 stato scritto e prodotto da Beyonc\u00e9 Knowles, James Scheffer, Wayne Wilkins e Rico Love. Il singolo \u00e8 il sesto pubblicato dall'album negli Stati Uniti (dopo \"Ego\", \"Halo\", \"Diva,\" \"Single Ladies (Put a Ring on It)\" e \"If I Were a Boy\"), mentre \u00e8 il quarto messo in commercio nel mercato internazionale (escludendo, quindi, \"Ego\" e \"Diva\"). Il brano viene esibito agli MTV Europe Music Awards 2009 .\nVideo musicale.\nIl videoclip di \"Sweet Dreams\" \u00e8 stato presentato in anteprima su YouTube il 9 luglio 2009. Il video inizia con Beyonce che si risveglia da un incubo urlando. Quando inizia il brano vero e proprio, la cantante viene mostrata insieme a due ballerine in un ambiente deserto dallo sfondo alternativamente bianco e blu. In seguito l'ambientazione del video cambia, mostrando la cantante in una specie di salone degli specchi con indosso una armatura dorata."}
{"id": "2483264", "revid": "287204", "url": "https://it.wikipedia.org/wiki?curid=2483264", "title": "Marmeleiro", "text": "Marmeleiro \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483265", "revid": "1372005", "url": "https://it.wikipedia.org/wiki?curid=2483265", "title": "Guillaume de Sonnac", "text": "Biografia.\nNacque da una nobile famiglia francese della regione di Rouergue, non si conosce la data di nascita. Fr\u00e0 Matteo Paris lo descrive come \"un uomo discreto e circospetto, che era anche abile ed esperto negli affari di guerra\".\nDe Sonnac era il Precettore di Aquitania per i templari di Francia dal 1236 e arriv\u00f2 in Terra Santa attorno nell'autunno 1247, trovando \"i resti del Regno di Gerusalemme in uno stato precario\". Il Gran Maestro Armand de P\u00e9rigord era stato fatto prigioniero nella Battaglia di La Forbie nel 1244, e non si seppe con certezza che fine avesse fatto e tre anni dopo, alla fine della reggenza di Richard de Bures, de Sonnac venne scelto come nuovo Gran Maestro dell'Ordine.\nNel 1247, i cristiani avevano perso le loro basi di Tiberiade, nel Monte Tabor, Belvoir e ad Ascalona. In questa situazione Luigi IX di Francia prepar\u00f2 la settima crociata, sbarcando a Limassol, a Cipro il 17 settembre 1248, cos\u00ec De Sonnac salp\u00f2 da San Giovanni d'Acri per incontrarlo e iniziare i preparativi. Poco dopo, il Gran Maestro ricevette un emiro dal sultano che offriva ai crociati un trattato di pace, ma il re ordin\u00f2 di cessare ogni negoziato senza aver ottenuto il permesso da parte sua, cos\u00ec de Sonnac non discusse del trattato.\nIl 5 giugno 1249, l'armata crociata francese insieme ai templari di de Sonnac assedi\u00f2 Damietta, caduta in mano egiziana durante la quinta crociata. Dopo una lunga battaglia che ha visto combattere lo stesso sovrano con le sue truppe, gli egiziani si ritirarono lasciando la citt\u00e0 indifesa.\nDe Sonnac partecip\u00f2 poi anche alla Battaglia di Mansura, insieme con il Luigi IX, il fratello Roberto I d'Artois e William II Longesp\u00e9e, che comandava il contingente inglese. L'8 febbraio 1250 un beduino indic\u00f2 ai crociati dove potevano oltrepassare il Nilo, cos\u00ec de Sonnac, Roberto I e William II si lanciarono all'assalto dei musulmani senza l'aiuto dell'armata francese principale, presi di sorpresa gli egiziani si ritirano ripiegando rapidamente nella citt\u00e0. Roberto I per\u00f2 si lanci\u00f2 all'inseguimento anche se senza il resto delle forze francesi fu in inferiorit\u00e0 numerica, cos\u00ec secondo Matteo Paris, anche se contrario de Sonnac fu costretto a seguirlo con i suoi templari. I tre comandanti caricarono Mansura con uomini stanchi e senza rinforzi e rapidamente vennero completamente circondati. De Sonnac rifiut\u00f2 la resa e i suoi cavalieri combatterono fino all'ultimo uomo. Il conte Longespee mor\u00ec in combattimento cos\u00ec come Roberto I, de Sonnac invece riusc\u00ec a scappare, gravemente ferito con un solo occhio e con due soli cavalieri degli originali 280, fuori dalla citt\u00e0 trov\u00f2 per\u00f2 l'esercito francese che veniva in rinforzo, dopo che si fece dare le prime cure mediche torn\u00f2 ad aiutare i suoi a respingere gli inseguitori musulmani.\nI cristiani nel loro accampamento fuori dalla citt\u00e0 era comunque sotto costanti attacchi e a seguito di uno attacco particolarmente violento De Sonnac mor\u00ec: vi aveva partecipato tra le file francesi combattendo nonostante la benda in un occhio, durante la battaglia per\u00f2 venne ferito nuovamente al volto rimanendo completamente cieco, e cos\u00ec venne poi facilmente ucciso dai musulmani."}
{"id": "2483266", "revid": "88740", "url": "https://it.wikipedia.org/wiki?curid=2483266", "title": "Atzbach (Lahnau)", "text": "Atzbach \u00e8 una frazione del comune tedesco di Lahnau, nell'Assia.\nConta (2007) 2.968 abitanti.\nStoria.\nAtzbach fu nominata per la prima volta nel 774.\nCostitu\u00ec un comune autonomo fino al 31 dicembre 1976, quando con altri 13 comuni e le citt\u00e0 di Gie\u00dfen e Wetzlar and\u00f2 a formare la nuova citt\u00e0 di Lahn, divenendone un quartiere (\"Stadtteil\") compreso nel distretto urbano (\"Stadtbezirk\") di Lahntal.\nIl 31 luglio 1979, a seguito delle proteste della cittadinanza, la citt\u00e0 di Lahn fu sciolta, e il distretto urbano di Lahntal divenne un comune indipendente, con il nome di Lahnau; da quella data, Atzbach ne costituisce pertanto una frazione (\"Ortsteil\")."}
{"id": "2483267", "revid": "25152", "url": "https://it.wikipedia.org/wiki?curid=2483267", "title": "Consiglio Internazionale Bahai", "text": ""}
{"id": "2483268", "revid": "287204", "url": "https://it.wikipedia.org/wiki?curid=2483268", "title": "Nova Esperan\u00e7a do Sudoeste", "text": "Nova Esperan\u00e7a do Sudoeste \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483270", "revid": "287204", "url": "https://it.wikipedia.org/wiki?curid=2483270", "title": "Pietro Rescigno", "text": "Biografia.\nPietro Rescigno, emerito di diritto civile alla Sapienza - Universit\u00e0 di Roma, \u00e8 uno dei maggiori giuristi italiani. Laureatosi in giurisprudenza all'Universit\u00e0 di Napoli nel 1948, allievo di Francesco Santoro-Passarelli e di Alessandro Graziani, assistente volontario, poi ordinario, infine professore incaricato, nel 1950 ottiene la libera docenza e nel 1952 vince il concorso a cattedra, per essere poi chiamato nella facolt\u00e0 di giurisprudenza dell'Universit\u00e0 degli Studi di Macerata. Confermato in ruolo nel 1958, passa all'ateneo di Pavia, nel 1960 a quello di Bologna e nel 1970 \u00e8 chiamato all'universit\u00e0 La Sapienza di Roma, dove conclude la sua carriera accademica come professore emerito nel 2005. In quelle facolt\u00e0 ha insegnato istituzioni di diritto privato e diritto civile, tenendo anche corsi presso le scuole di specializzazione. Ha anche tenuto corsi, conferenze e seminari in altre Universit\u00e0 italiane ed europee e in America Latina.\nRescigno ha contribuito allo sviluppo degli studi in moltissimi campi del diritto civile che assumono rilievo per la scienza giuridica nel suo complesso (teoria generale, persone fisiche e giuridiche, matrimonio e famiglia, obbligazioni, contratto, successioni, propriet\u00e0 e diritti reali). Si segnala in particolare la sua attenzione agli studi delle societ\u00e0 intermedie e dei diritti della persona, con costante riferimento alla realt\u00e0 sociale sottostante agli istituti giuridici e alla comparazione tra gli ordinamenti, offrendo un apporto rilevante alla costruzione del pluralismo sociale in Italia.\nAccademico dei Lincei, membro dell'Accademia delle scienze dell'Istituto di Bologna, dell'Istituto veneto di scienze, lettere ed arti, dell'Accademia Pontaniana di Napoli, dell'Istituto lombardo di scienze e lettere, dell'Accademia Peloritana di Messina, dell'European Academy, dell'Associazione Italiana dell'Arbitrato (A.I.A.), di cui presiede il Consiglio scientifico. Presidente del Comitato scientifico dell'Istituto italiano per gli studi filosofici di Napoli. Membro dal 1990 al 2006 del Comitato Nazionale per la Bioetica. Gi\u00e0 presidente dell'Irsi (Istituto di ricerche sullo Stato e le istituzioni) della Cisl; componente della Consulta legale della Societ\u00e0 Italiana degli Autori ed Editori, ha fatto parte di commissioni e comitati scientifici presso il Ministero di Grazie e Giustizia e presso altre organizzazioni statali e internazionali. Dal 1951 esercita con notevole successo la professione di avvocato.\nAutore o curatore di innumerevoli pubblicazioni, fra cui due fondamentali trattati in oltre venti volumi: il \"Trattato di diritto privato\" e il \"Trattato dei contratti\" (quest'ultimo diretto insieme a Enrico Gabrielli), entrambi editi dalla UTET, la pi\u00f9 antica casa editrice italiana.\nLe prime due monografie giovanili di Pietro Rescigno (Incapacit\u00e0 naturale e adempimento del 1950 e Interpretazione del testamento del 1952) e poi la terza (Studi sull'accollo del 1958) ancora oggi rappresentano riferimenti essenziali e altissimi della scienza e della pratica del diritto. Oltre a innumerevoli altri studi \u00e8 stato autore di un Manuale di diritto privato che per molti anni ha rappresentato il testo pi\u00f9 brillante e intellettualmente stimolante fra quelli in circolazione. Affiancandosi alla pur nutrita manualistica precedente con un metodo per pi\u00f9 aspetti innovativo (tra cui la considerazione del significato della Carta costituzionale per gli istituti privatistici), il manuale del Rescigno, anzich\u00e9 fornire una pedissequa esplicazione degli istituti giuridici previsti dal diritto positivo, offre un originale disegno della materia ricco di riflessioni e spunti. Costantemente aggiornato, esso rappresenta un punto di riferimento culturale per studenti e studiosi, che trovano le motivazioni che hanno indotto il legislatore italiano a disciplinare i rapporti fra i privati e una riflessione critica degli istituti in vigore.\nFondatore e direttore dei Quaderni del pluralismo.\nCondirettore delle riviste: Rivista di Diritto Civile, Giurisprudenza Italiana, Rivista di Diritto Commerciale, Il Diritto dell'Informazione dell'Informatica, Gius, Rivista Critica di Diritto Privato. Direttore della Biblioteca di Diritto Privato, della Sezione Civile della Enciclopedia Giuridica dell'Istituto dell'Enciclopedia Italiana, del Trattato di Diritto Privato, del Trattato dei contratti con Enrico Gabrielli.\nDirettore delle collane: Biblioteca di Diritto Privato, Legislazione Economica, Diritto e problemi contemporanei, Momenti del pensiero giuridico moderno, Osservatorio di leggi e di attualit\u00e0 giuridiche, Quaderni del notariato.\n\u00c8 stato insignito di numerosi riconoscimenti in Italia e all'estero, fra cui la laurea \"honoris causa\" in giurisprudenza dell'Universit\u00e0 di Bologna nel 2001 e la nomina a professore \"honoris causa\" delle Universit\u00e0 San Marcos di Lima e Externado di Bogot\u00e0."}
{"id": "2483271", "revid": "287204", "url": "https://it.wikipedia.org/wiki?curid=2483271", "title": "Nova Prata do Igua\u00e7u", "text": "Nova Prata do Igua\u00e7u \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483274", "revid": "287204", "url": "https://it.wikipedia.org/wiki?curid=2483274", "title": "Pinhal de S\u00e3o Bento", "text": "Pinhal de S\u00e3o Bento \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483276", "revid": "242434", "url": "https://it.wikipedia.org/wiki?curid=2483276", "title": "Ayutthaya (provincia)", "text": ""}
{"id": "2483277", "revid": "242434", "url": "https://it.wikipedia.org/wiki?curid=2483277", "title": "Buri Ram (provincia)", "text": ""}
{"id": "2483278", "revid": "242434", "url": "https://it.wikipedia.org/wiki?curid=2483278", "title": "Chachoengsao (provincia)", "text": ""}
{"id": "2483279", "revid": "242434", "url": "https://it.wikipedia.org/wiki?curid=2483279", "title": "Chainat (provincia)", "text": ""}
{"id": "2483280", "revid": "242434", "url": "https://it.wikipedia.org/wiki?curid=2483280", "title": "Chaiyaphum (provincia)", "text": ""}
{"id": "2483281", "revid": "242434", "url": "https://it.wikipedia.org/wiki?curid=2483281", "title": "Chanthaburi (provincia)", "text": ""}
{"id": "2483282", "revid": "242434", "url": "https://it.wikipedia.org/wiki?curid=2483282", "title": "Chiang Mai (provincia)", "text": ""}
{"id": "2483283", "revid": "242434", "url": "https://it.wikipedia.org/wiki?curid=2483283", "title": "Chiang Rai (provincia)", "text": ""}
{"id": "2483284", "revid": "38120", "url": "https://it.wikipedia.org/wiki?curid=2483284", "title": "Lista di anime trasmessi su Bim Bum Bam", "text": ""}
{"id": "2483285", "revid": "242434", "url": "https://it.wikipedia.org/wiki?curid=2483285", "title": "Chonburi (provincia)", "text": ""}
{"id": "2483286", "revid": "242434", "url": "https://it.wikipedia.org/wiki?curid=2483286", "title": "Chumphon (provincia)", "text": ""}
{"id": "2483287", "revid": "242434", "url": "https://it.wikipedia.org/wiki?curid=2483287", "title": "Kalasin (provincia)", "text": ""}
{"id": "2483288", "revid": "242434", "url": "https://it.wikipedia.org/wiki?curid=2483288", "title": "Kamphaeng Phet (provincia)", "text": ""}
{"id": "2483289", "revid": "242434", "url": "https://it.wikipedia.org/wiki?curid=2483289", "title": "Kanchanaburi (provincia)", "text": ""}
{"id": "2483290", "revid": "242434", "url": "https://it.wikipedia.org/wiki?curid=2483290", "title": "Khon Kaen (provincia)", "text": ""}
{"id": "2483291", "revid": "287204", "url": "https://it.wikipedia.org/wiki?curid=2483291", "title": "Renascen\u00e7a", "text": "Renascen\u00e7a \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483292", "revid": "242434", "url": "https://it.wikipedia.org/wiki?curid=2483292", "title": "Krabi (provincia)", "text": ""}
{"id": "2483293", "revid": "242434", "url": "https://it.wikipedia.org/wiki?curid=2483293", "title": "Lampang (provincia)", "text": ""}
{"id": "2483294", "revid": "242434", "url": "https://it.wikipedia.org/wiki?curid=2483294", "title": "Lamphun (provincia)", "text": ""}
{"id": "2483295", "revid": "242434", "url": "https://it.wikipedia.org/wiki?curid=2483295", "title": "Loei (provincia)", "text": ""}
{"id": "2483296", "revid": "242434", "url": "https://it.wikipedia.org/wiki?curid=2483296", "title": "Lopburi (provincia)", "text": ""}
{"id": "2483297", "revid": "242434", "url": "https://it.wikipedia.org/wiki?curid=2483297", "title": "Mae Hong Son (provincia)", "text": ""}
{"id": "2483298", "revid": "242434", "url": "https://it.wikipedia.org/wiki?curid=2483298", "title": "Maha Sarakham (provincia)", "text": ""}
{"id": "2483299", "revid": "242434", "url": "https://it.wikipedia.org/wiki?curid=2483299", "title": "Mukdahan (provincia)", "text": ""}
{"id": "2483300", "revid": "242434", "url": "https://it.wikipedia.org/wiki?curid=2483300", "title": "Nakhon Nayok (provincia)", "text": ""}
{"id": "2483301", "revid": "242434", "url": "https://it.wikipedia.org/wiki?curid=2483301", "title": "Nakhon Pathom (provincia)", "text": ""}
{"id": "2483302", "revid": "242434", "url": "https://it.wikipedia.org/wiki?curid=2483302", "title": "Nakhon Phanom (provincia)", "text": ""}
{"id": "2483304", "revid": "242434", "url": "https://it.wikipedia.org/wiki?curid=2483304", "title": "Nakhon Ratchasima (provincia)", "text": ""}
{"id": "2483306", "revid": "242434", "url": "https://it.wikipedia.org/wiki?curid=2483306", "title": "Nakhon Sawan (provincia)", "text": ""}
{"id": "2483307", "revid": "287204", "url": "https://it.wikipedia.org/wiki?curid=2483307", "title": "Salgado Filho", "text": " \nSalgado Filho \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483308", "revid": "242434", "url": "https://it.wikipedia.org/wiki?curid=2483308", "title": "Nakhon Si Thammarat (provincia)", "text": ""}
{"id": "2483309", "revid": "242434", "url": "https://it.wikipedia.org/wiki?curid=2483309", "title": "Nan (provincia)", "text": ""}
{"id": "2483310", "revid": "242434", "url": "https://it.wikipedia.org/wiki?curid=2483310", "title": "Narathiwat (provincia)", "text": ""}
{"id": "2483311", "revid": "242434", "url": "https://it.wikipedia.org/wiki?curid=2483311", "title": "Nong Khai (provincia)", "text": ""}
{"id": "2483312", "revid": "242434", "url": "https://it.wikipedia.org/wiki?curid=2483312", "title": "Nongbua Lamphu (provincia)", "text": ""}
{"id": "2483313", "revid": "242434", "url": "https://it.wikipedia.org/wiki?curid=2483313", "title": "Nonthaburi (provincia)", "text": ""}
{"id": "2483314", "revid": "242434", "url": "https://it.wikipedia.org/wiki?curid=2483314", "title": "Pathum Thani (provincia)", "text": ""}
{"id": "2483315", "revid": "242434", "url": "https://it.wikipedia.org/wiki?curid=2483315", "title": "Pattani (provincia)", "text": ""}
{"id": "2483316", "revid": "242434", "url": "https://it.wikipedia.org/wiki?curid=2483316", "title": "Phang Nga (provincia)", "text": ""}
{"id": "2483317", "revid": "242434", "url": "https://it.wikipedia.org/wiki?curid=2483317", "title": "Phatthalung (provincia)", "text": ""}
{"id": "2483318", "revid": "242434", "url": "https://it.wikipedia.org/wiki?curid=2483318", "title": "Phayao (provincia)", "text": ""}
{"id": "2483319", "revid": "242434", "url": "https://it.wikipedia.org/wiki?curid=2483319", "title": "Phetchabun (provincia)", "text": ""}
{"id": "2483320", "revid": "242434", "url": "https://it.wikipedia.org/wiki?curid=2483320", "title": "Phetchaburi (provincia)", "text": ""}
{"id": "2483322", "revid": "242434", "url": "https://it.wikipedia.org/wiki?curid=2483322", "title": "Phichit (provincia)", "text": ""}
{"id": "2483323", "revid": "287204", "url": "https://it.wikipedia.org/wiki?curid=2483323", "title": "Superligaen 2005-2006", "text": "La Superligaen 2005-2006 \u00e8 stata la 93\u00aa edizione della massima serie del campionato di calcio danese e 16\u00aa come Superligaen, disputata tra il 19 luglio 2005 e il 14 maggio 2006 e conclusa con la vittoria del FC K\u00f8benhavn, al suo quinto titolo.\nIl capocannoniere del torneo \u00e8 stato Steffen H\u00f8jer del Viborg FF con 16 reti."}
{"id": "2483324", "revid": "242434", "url": "https://it.wikipedia.org/wiki?curid=2483324", "title": "Phitsanulok (provincia)", "text": ""}
{"id": "2483325", "revid": "242434", "url": "https://it.wikipedia.org/wiki?curid=2483325", "title": "Phrae (provincia)", "text": ""}
{"id": "2483326", "revid": "242434", "url": "https://it.wikipedia.org/wiki?curid=2483326", "title": "Phuket (provincia)", "text": ""}
{"id": "2483328", "revid": "242434", "url": "https://it.wikipedia.org/wiki?curid=2483328", "title": "Prachinburi (provincia)", "text": ""}
{"id": "2483329", "revid": "287204", "url": "https://it.wikipedia.org/wiki?curid=2483329", "title": "Salto do Lontra", "text": "Salto do Lontra \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483330", "revid": "242434", "url": "https://it.wikipedia.org/wiki?curid=2483330", "title": "Prachuap Khiri Khan (provincia)", "text": ""}
{"id": "2483331", "revid": "242434", "url": "https://it.wikipedia.org/wiki?curid=2483331", "title": "Ranong (provincia)", "text": ""}
{"id": "2483332", "revid": "242434", "url": "https://it.wikipedia.org/wiki?curid=2483332", "title": "Ratchaburi (provincia)", "text": ""}
{"id": "2483333", "revid": "242434", "url": "https://it.wikipedia.org/wiki?curid=2483333", "title": "Rayong (provincia)", "text": ""}
{"id": "2483334", "revid": "242434", "url": "https://it.wikipedia.org/wiki?curid=2483334", "title": "Roi Et (provincia)", "text": ""}
{"id": "2483335", "revid": "242434", "url": "https://it.wikipedia.org/wiki?curid=2483335", "title": "Sa Kaeo (provincia)", "text": ""}
{"id": "2483336", "revid": "242434", "url": "https://it.wikipedia.org/wiki?curid=2483336", "title": "Sakon Nakhon (provincia)", "text": ""}
{"id": "2483337", "revid": "242434", "url": "https://it.wikipedia.org/wiki?curid=2483337", "title": "Samut Prakan (provincia)", "text": ""}
{"id": "2483338", "revid": "242434", "url": "https://it.wikipedia.org/wiki?curid=2483338", "title": "Samut Sakhon (provincia)", "text": ""}
{"id": "2483340", "revid": "242434", "url": "https://it.wikipedia.org/wiki?curid=2483340", "title": "Samut Songkhram (provincia)", "text": ""}
{"id": "2483341", "revid": "242434", "url": "https://it.wikipedia.org/wiki?curid=2483341", "title": "Saraburi (provincia)", "text": ""}
{"id": "2483342", "revid": "242434", "url": "https://it.wikipedia.org/wiki?curid=2483342", "title": "Satun (provincia)", "text": ""}
{"id": "2483343", "revid": "486946", "url": "https://it.wikipedia.org/wiki?curid=2483343", "title": "Sing Buri (provincia)", "text": ""}
{"id": "2483344", "revid": "242434", "url": "https://it.wikipedia.org/wiki?curid=2483344", "title": "Sisaket (provincia)", "text": ""}
{"id": "2483345", "revid": "242434", "url": "https://it.wikipedia.org/wiki?curid=2483345", "title": "Songkhla (provincia)", "text": ""}
{"id": "2483346", "revid": "242434", "url": "https://it.wikipedia.org/wiki?curid=2483346", "title": "Sukhothai (provincia)", "text": ""}
{"id": "2483347", "revid": "242434", "url": "https://it.wikipedia.org/wiki?curid=2483347", "title": "Suphanburi (provincia)", "text": ""}
{"id": "2483348", "revid": "242434", "url": "https://it.wikipedia.org/wiki?curid=2483348", "title": "Surat Thani (provincia)", "text": ""}
{"id": "2483349", "revid": "242434", "url": "https://it.wikipedia.org/wiki?curid=2483349", "title": "Surin (provincia)", "text": ""}
{"id": "2483350", "revid": "242434", "url": "https://it.wikipedia.org/wiki?curid=2483350", "title": "Tak (provincia)", "text": ""}
{"id": "2483352", "revid": "287204", "url": "https://it.wikipedia.org/wiki?curid=2483352", "title": "Santo Ant\u00f4nio do Sudoeste", "text": "Santo Ant\u00f4nio do Sudoeste \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483353", "revid": "242434", "url": "https://it.wikipedia.org/wiki?curid=2483353", "title": "Trang (provincia)", "text": ""}
{"id": "2483354", "revid": "242434", "url": "https://it.wikipedia.org/wiki?curid=2483354", "title": "Trat (provincia)", "text": ""}
{"id": "2483355", "revid": "242434", "url": "https://it.wikipedia.org/wiki?curid=2483355", "title": "Ubon Ratchathani (provincia)", "text": ""}
{"id": "2483357", "revid": "242434", "url": "https://it.wikipedia.org/wiki?curid=2483357", "title": "Uthai Thani (provincia)", "text": ""}
{"id": "2483358", "revid": "242434", "url": "https://it.wikipedia.org/wiki?curid=2483358", "title": "Uttaradit (provincia)", "text": ""}
{"id": "2483359", "revid": "242434", "url": "https://it.wikipedia.org/wiki?curid=2483359", "title": "Yala (provincia)", "text": ""}
{"id": "2483360", "revid": "242434", "url": "https://it.wikipedia.org/wiki?curid=2483360", "title": "Yasothon (provincia)", "text": ""}
{"id": "2483363", "revid": "287204", "url": "https://it.wikipedia.org/wiki?curid=2483363", "title": "S\u00e3o Jorge d'Oeste", "text": "S\u00e3o Jorge d'Oeste \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483366", "revid": "287204", "url": "https://it.wikipedia.org/wiki?curid=2483366", "title": "Ver\u00ea", "text": "Ver\u00ea \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Francisco Beltr\u00e3o."}
{"id": "2483369", "revid": "640277", "url": "https://it.wikipedia.org/wiki?curid=2483369", "title": "Frank Hershey", "text": "Biografia.\nNato nel Michigan, Frank Hershey crebbe in realt\u00e0 in California, e precisamente a Beverly Hills. Fino all'et\u00e0 di 20 anni non parve interessarsi al mondo dell'automobile, dove invece avrebbe in seguito contribuito in maniera significativa. In realt\u00e0 amava disegnare schizzi di autovetture. Tali disegni furono notati da un consulente finanziario di famiglia, che consigli\u00f2 il giovane Frank di inviarne qualcuno presso la Murphy Coach Works di Pasadena (California), perch\u00e9 avrebbe potuto trovare un lavoro. All'inizio i suoi lavori vennero tuttavia rifiutati, sostenendo che non era abbastanza in gamba. Allora il consulente finanziario, amico di uno dei vertici della \"Murphy Coach Works\", accorse in aiuto di Frank, recandosi di persona a mettere una buona parola per il giovane. Frank Springs, la persona con cui Hershey ebbe il suo primo colloquio, stavolta cambi\u00f2 idea e port\u00f2 il giovane Hershey a lavorare nella \"Murphy Coach Works\". Uno dei lavori pi\u00f9 noti di Hershey presso questa ditta fu il prototipo della Peerless V16, realizzato nel 1932 e rimasto per\u00f2 tale a causa delle difficolt\u00e0 economiche della stessa Peerless.\nL'anno seguente, Frank Hershey approd\u00f2 alla General Motors, presso il reparto design, dove venne accolto sotto l'ala protettrice di Harley Earl. Fino al 1940 si occup\u00f2 prevalentemente di disegnare modelli della Pontiac. Vi furono alcune eccezioni: per esempio nel 1936 l'incarico di disegnare la nuova ammiraglia della tedesca Opel, dal 1929 sotto la General Motors. Tale incarico dar\u00e0 vita alla prima generazione della Opel Kapit\u00e4n, vettura monoscocca che richiese la collaborazione di Karl Mersheimer, designer tedesco maggiormente esperto di progettazione su vetture monoscocca, un argomento che all'epoca era ancora indigesto presso l'industria automobilistica statunitense. Dopo le prime difficolt\u00e0, Hershey non solo contribu\u00ec alla creazione della nuova ammiraglia, ma firm\u00f2 anche il restyling della primissima Kadett. Nei tardi anni trenta, Hershey ricevette anche un altro incarico al di fuori degli Stati Uniti e dovette recarsi dall'altra parte del mondo, presso l'australiana Holden, anch'essa un marchio General Motors.\nNel periodo bellico, Hershey prest\u00f2 servizio presso la Marina Militare. \nAlla fine della guerra, Hershey lasci\u00f2 la General Motors per passare alla Packard ed all'inizio degli anni cinquanta fin\u00ec alla Ford. Harley Earl tent\u00f2 di farlo tornare nuovamente alla General Motors, ma invano. Pi\u00f9 tardi Hershey scoprir\u00e0 di aver fatto la scelta sbagliata, perch\u00e9 era il primo candidato a succedere allo stesso Harley Earl.\nAlla Ford, Hershey ridisegn\u00f2 praticamente l'intera gamma alta del marchio rimasta in produzione dal 1953 al 1957 ed inoltre firm\u00f2 la linea della nuova sportiva della Casa, ossia la Ford Thunderbird. Ma dopo alcuni contrasti interni, dovuti al fatto che la Ford intendeva attribuire la paternit\u00e0 stilistica delle vetture di Hershey a George Walker, candidato al ruolo di vicepresidente del design Ford, si crearono dissapori tra i due e nel 1955 Hershey lasci\u00f2 la Ford.\nLe sue ultime attivit\u00e0 lavorative furono alla Kaiser Aluminum e alla Rite Autotronics, dove ebbe ruoli di responsabilit\u00e0 nel settore del design.\nFrank Hershey mor\u00ec il 20 ottobre del 1997."}
{"id": "2483371", "revid": "287204", "url": "https://it.wikipedia.org/wiki?curid=2483371", "title": "Bom Sucesso do Sul", "text": "Bom Sucesso do Sul \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Pato Branco."}
{"id": "2483376", "revid": "287204", "url": "https://it.wikipedia.org/wiki?curid=2483376", "title": "Chopinzinho", "text": "Chopinzinho \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Pato Branco."}
{"id": "2483380", "revid": "287204", "url": "https://it.wikipedia.org/wiki?curid=2483380", "title": "Coronel Vivida", "text": "Coronel Vivida \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Pato Branco."}
{"id": "2483383", "revid": "287204", "url": "https://it.wikipedia.org/wiki?curid=2483383", "title": "Itapejara d'Oeste", "text": "Itapejara d'Oeste \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Pato Branco."}
{"id": "2483387", "revid": "287204", "url": "https://it.wikipedia.org/wiki?curid=2483387", "title": "Mari\u00f3polis", "text": "Mari\u00f3polis \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Pato Branco."}
{"id": "2483389", "revid": "1745361", "url": "https://it.wikipedia.org/wiki?curid=2483389", "title": "Gorti", "text": "Gorti () \u00e8 un personaggio della mitologia greca. Fu un principe di Arcadia ed eponimo della citt\u00e0 di Gortys.\nGenealogia.\nFiglio di Stinfalo.\nNon sono noti nomi di spose o progenie.\nMitologia.\nFu un principe di Arcadia ed eponimo della citt\u00e0 di Gortys."}
{"id": "2483390", "revid": "827882", "url": "https://it.wikipedia.org/wiki?curid=2483390", "title": "Trading Snakeoil for Wolftickets", "text": "Trading Snakeoil for Wolftickets \u00e8 il secondo album di Gary Jules, pubblicato l'etichetta Sanctuary Records nel 2001."}
{"id": "2483391", "revid": "287204", "url": "https://it.wikipedia.org/wiki?curid=2483391", "title": "S\u00e3o Jo\u00e3o (Paran\u00e1)", "text": "S\u00e3o Jo\u00e3o \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Pato Branco."}
{"id": "2483395", "revid": "287204", "url": "https://it.wikipedia.org/wiki?curid=2483395", "title": "Saudade do Igua\u00e7u", "text": "Saudade do Igua\u00e7u \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Pato Branco."}
{"id": "2483397", "revid": "287204", "url": "https://it.wikipedia.org/wiki?curid=2483397", "title": "Sulina (Brasile)", "text": "Sulina \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Pato Branco."}
{"id": "2483399", "revid": "287204", "url": "https://it.wikipedia.org/wiki?curid=2483399", "title": "Vitorino", "text": "Vitorino \u00e8 un comune del Brasile nello Stato del Paran\u00e1, parte della mesoregione del Sudoeste Paranaense e della microregione di Pato Branco."}
{"id": "2483401", "revid": "110157", "url": "https://it.wikipedia.org/wiki?curid=2483401", "title": "Greetings from the Side", "text": "Greetings from the Side \u00e8 il primo album di Gary Jules con l'etichetta A&amp;M Records, pubblicato nel 1998."}
{"id": "2483405", "revid": "102438512", "url": "https://it.wikipedia.org/wiki?curid=2483405", "title": "Georgios Reppas", "text": "Biografia.\nFormatosi nel Vouliagmeni al pari di molti compagni di squadra della Nazionale, nel 2004 \u00e8 passato a giocare nel Panionios, con cui \u00e8 arrivato in finale di Coppa LEN nella stagione 2008-2009 e con cui ha vinto tre scudetti e due Coppe nazionali. Con la Nazionale ha vinto due bronzi nella World League ed uno ai Mondiali di nuoto.\n\u00c8 ufficiale della Limeniko Soma, la Guardia costiera greca."}
{"id": "2483411", "revid": "1924342", "url": "https://it.wikipedia.org/wiki?curid=2483411", "title": "Valentina (nome)", "text": "Origine e diffusione.\n\u00c8 la forma femminile di Valentino, un derivato del nome Valente; pu\u00f2 essere considerato un suo patronimico (quindi \"discendente di Valente\"), mentre alcune fonti gli danno un significato analogo (\"forte\", \"vigoroso\", \"gagliardo\").\nOnomastico.\nL'onomastico si pu\u00f2 festeggiare in memoria di diverse sante, alle date seguenti:\nData la scarsa notoriet\u00e0 di tali sante, \u00e8 frequente anche che l'onomastico venga festeggiato il 14 febbraio, in onore del ben pi\u00f9 noto san Valentino."}
{"id": "2483417", "revid": "2184720", "url": "https://it.wikipedia.org/wiki?curid=2483417", "title": "Buoni o cattivi (singolo)", "text": "Buoni o cattivi \u00e8 un singolo del cantautore italiano Vasco Rossi, pubblicato nel 2004 come primo estratto dall'album omonimo. \u00c8 stato frequentemente trasmesso in radio, raggiungendo la posizione numero 1 dell'airplay.\nVideo musicale.\nIl videoclip, pubblicato il 1\u00ba aprile 2004, \u00e8 stato girato di sera e vede alcuni ballerini esibirsi per le strade di una citt\u00e0. Vasco e la sua band si esibiscono su un palco proprio mentre le persone ballano. Il video termina con un'inquadratura, fatta da dietro, ad Andrea Lehotsk\u00e1.\nIl videoclip, diretto da Stefano Salvati, racchiude varie citazioni dal film \"Gangs of New York\" di Martin Scorsese. Dall'inizio del programma, diventa sigla de \"L'arena\"."}
{"id": "2483420", "revid": "941725", "url": "https://it.wikipedia.org/wiki?curid=2483420", "title": "Anna Kyoyama", "text": " \u00e8 un personaggio immaginario femminile creato dal mangaka Hiroyuki Takei. Appare per la prima volta nella storia breve \"Anna l'itako\" (\"Itako no Anna\") e viene successivamente ripresa dall'autore nei manga \"Butsu Zone\", da cui \u00e8 stato tratto un OAV, e \"Shaman King\", che ha ispirato l'omonimo anime. In quest'ultima opera, cartacea ed audiovisiva, Anna occupa il ruolo femminile principale.\nIl suo cognome, , si scrive con gli stessi ideogrammi del nome del monte Osore.\nDescrizione.\nCreazione e sviluppo.\nAnna esordisce in una storia breve di \"Shonen Jump\", \"Anna l'itako\" del 1994 (in seguito pubblicata come capitolo speciale nell'ultimo tankobon di \"Butsu Zone\"), disegnata da Hiroyuki Takei a 22 anni, dopo che la seconda opera del mangaka vinse il premio Tezuka e lui cominci\u00f2 a disegnare per Shonen Jump. Inizialmente, Takei aveva intenzione di scrivere una serie di manga con Anna protagonista, ma cambi\u00f2 idea quando su Jump usc\u00ec una serie simile.\nAnna fu poi impiegata da Takei in \"Butsu Zone\" e in \"Shaman King\" come aiutante dei protagonisti, sempre con alcuni particolari diversi (l'aspetto nel primo caso, le origini nel secondo) rispetto alla prima storia.\nPersonalit\u00e0.\nAnna \u00e8 una itako (medium nel doppiaggio dell'anime del 2001 di \"Shaman King\") residente sul monte Osore. Qui \u00e8 stata abbandonata quando era una bambina, poi trovata da una \"itako\" (Kiyo in \"Anna l'itako\" e in \"Butsu Zone\", Kino in \"Shaman King\") che l'ha presa con s\u00e9 ed \u00e8 diventata la sua addestratrice. La giovane Kyoyama \u00e8 in grado di evocare i defunti e fondersi con essi, replicandone i movimenti, le capacit\u00e0 e il modo di parlare.\nAnna \u00e8 solitamente disegnata come una ragazzina dai capelli biondi a caschetto (tranne in \"Butsu Zone\", dove l'autore ha dovuto disegnarli pi\u00f9 lunghi e raccolti in una coda perch\u00e9 erano uguali a quelli della protagonista del manga, Sachi), sui quali \u00e8 annodato un foulard rosso (decorato con delle svastiche in \"Anna l'itako\" e con dei rombi bianchi in \"Butsu Zone\"), e con gli occhi azzurri (neri in \"Shaman King\"). Solitamente indossa un vestito nero e al collo porta una collana di perle.\nSe caratterialmente a prima vista pu\u00f2 sembrare una ragazza fredda, dura, seria e distaccata che difficilmente si fa intimorire da qualcuno, in realt\u00e0 Anna ha un carattere dolce, generoso, altruista e sentimentale, e tiene molto ai suoi amici. Il suo unico difetto (introdotto per la prima volta in \"Butsu Zone\") \u00e8 di essere molto attaccata ai soldi e parsimoniosa.\nStoria.\n\"Anna l'itako\".\nNella storia in cui esordisce, Anna viene presentata come una giovane itako, cresciuta ed allevata dalla nonna adottiva Kiyo (anche lei itako) dopo la morte del nonno Alfred. In questa storia, Anna aiuta il giovane bonzo Renkyu e il capo del tempio, Jikaku Daishi, a proteggere la preziosa katana Harusame (nome che sar\u00e0 poi impiegato per la spada di Amidamaru in \"Shaman King\") da un perfido collezionista fanatico di katane, disposto ad uccidere pur di avere ci\u00f2 che vuole. Per farlo, la giovane itako si fonde con lo spirito del precedente proprietario: il samurai Tojiro.\n\"Butsu Zone\".\nL'Anna di \"Butsu Zone\" riprende per molti aspetti quella della precedente storia, anche lei infatti \u00e8 in possesso dell'Harusame ed \u00e8 cresciuta con la nonna Kiyo (Kiyo \u00e8 in realt\u00e0 solo la nonna adottiva, la castit\u00e0 \u00e8 obbligatoria per le itako), ma introduce anche elementi che saranno ripresi in \"Shaman King\": l'elevata capacit\u00e0 sensitiva (la giovane Kyoyama capisce subito che Jizo e Senju non sono umani, ma hotoke che hanno preso possesso di due statue che li rappresentano) e l'attaccamento al denaro della ragazza (quando incontra Sachi, Anna le chiede 1000 yen come ricompensa per averla salvata), che in seguito si scoprir\u00e0 derivare dal desiderio di ritrovare i veri genitori senza usare le capacit\u00e0 di itako. Anna gestisce con la nonna (unica persona in grado d'intimorirla) un fatiscente ryokan nei pressi del monte Osore. Non \u00e8 ancora una vera itako, in quanto non ha effettuato la cerimonia di yurushi (il rito iniziatico delle itako).\nNella storia, Anna dovr\u00e0 essenzialmente aiutare il gruppo dei protagonisti a riparare il corpo di Senju; lo far\u00e0 fondendosi con l'anima del butsushi (ossia lo scultore di statue buddiste), che cre\u00f2 il corpo nell'epoca Edo. Anna si riveler\u00e0 una buona amica per Sachi, e nel capitolo finale si scoprir\u00e0 che ha preso una cotta per Ashura (precedentemente nemico dei protagonisti). Nell'ultima tavola, che vede i protagonisti cresciuti, Anna accompagner\u00e0 Sachi e gli altri nel loro viaggio finch\u00e9 l'amica non raggiunger\u00e0 il Nirvana.\n\"Shaman King\".\nManga.\nAll'inizio di quest'opera, Anna ha 13 anni. \u00c8 la fidanzata del protagonista Yoh Asakura e sua futura moglie. In passato, \u00e8 stata allieva di Kino Asakura (personaggio molto simile a Kiyo come disegno), nonna di Yoh ed anche lei, come Kiyo di \"Butsu Zone\", itako che ha allevato Anna. Questa era stata abbandonata dal padre, che temeva i poteri della sua bambina, una reishi, una persona, cio\u00e8, capace di vedere nei cuori altrui. In questa serie, per la fusione con le anime Anna si serve del rosario che porta al collo (cosa non necessaria nelle precedenti storie). Successivamente, i suoi poteri saranno amplificati con la collana di 1080 perle, fabbricata da Kino, con cui Kyoyama riuscir\u00e0 a controllare due shikigami, un tempo appartenenti ad Hao Asakura: Zenki e Kouki. Il sogno di Anna \u00e8 quello di aprire un centro termale e vivere di rendita.\nAnna vuole a tutti i costi che Yoh vinca il Torneo degli Sciamani per poter diventare la Regina degli Sciamani. Il ragazzo glielo aveva promesso da bambino dopo averla salvata dall'oni (demone) pi\u00f9 grande generato dai pensieri della piccola Anna, che, sapendo vedere nei cuori altrui e, perci\u00f2, i pensieri malvagi, era colma d'odio. Perch\u00e9 Yoh riesca a vincere il torneo, Anna si trasferisce nella casa a Tokyo del ragazzo (nella citt\u00e0 si terr\u00e0 il primo girone), e non esita a sottoporlo ai pi\u00f9 duri allenamenti, intimorendo chiunque provi a ribellarsi a lei (specialmente l'amico di Yoh, Manta).\nAnna si riveler\u00e0 essere un personaggio molto importante per Yoh ed i suoi amici nella battaglia contro Hao, soprattutto a causa delle sue ampie conoscenze. Yoh dovr\u00e0 anche cercare di proteggerla dal malefico gemello, che mostra un forte interesse nei confronti di Anna, dovuto anche alla grande somiglianza della ragazza con Asano (madre dell'originale Hao).\nNell'ultimo capitolo, \"Il poema di Funbari\" - dov'\u00e8 protagonista il figlio di 7 anni che ha avuto con Yoh, Hana Asakura - Anna, ora ventunenne, fa solo una piccola apparizione alla fine: \u00e8 avvolta in una mantella con cappuccio che le nasconde lo sguardo, ed \u00e8 in compagnia di Yoh. Nell'edizione \"Kanzenban\", per\u00f2, torna insieme al protagonista, che adesso \u00e8 suo marito, nella casa di Tokyo, dove Tamao Tamamura si \u00e8 presa cura di Hana per 7 anni fingendosi sua madre; ora il bambino incontra i suoi veri genitori. Anna comparir\u00e0 poi nel sequel \"Shaman King Flowers\".\nAnime (2001).\nNella versione americana dell'anime quando era piccola, salv\u00f2 Yoh da un gruppo di spiriti malvagi, e si fece promettere che, appena divenuto Re degli Sciamani, il giovane le avrebbe chiesto di sposarlo; non si parla, dunque, delle capacit\u00e0 di reishi della ragazza. Inoltre, la collana dalle 1080 perle \u00e8 un cimelio della famiglia Asakura che si trova ad Osorezan, nel fiume di Sai, che collega il mondo dei vivi e quello dei morti. Dopo essersene impossessata per sconfiggere Hao, Anna rafforza la sua mente purificandosi nelle Cascate di Iris, per evitare che i forti poteri della collana la facciano impazzire.\nApparizioni in altri media.\nInsieme ad altri protagonisti delle serie di \"Sh\u014dnen Jump\", Anna \u00e8 un personaggio giocabile nei videogiochi per Nintendo DS \"Jump Super Stars e \"Jump Ultimate Stars\". Inoltre appare nel videogioco ', tratto dalla serie televisiva.\nAccoglienza.\nAnna \u00e8 la mascotte ufficiale della polizia della prefettura di Aomori, citt\u00e0 natale dell'autore e, nella finzione, della stessa Anna. In un sondaggio sulla popolarit\u00e0 di \"Shaman King\" risalente al 2018, Anna \u00e8 stata votata come il terzo personaggio pi\u00f9 popolare della serie. Winfrey Widjijanto di Honey's Anime ha classificato Anna come il settimo miglior personaggio della serie. Anthony Mazzuca di CBR ha classificato Anna come uno dei migliori cinque sciamani della serie. Cecilia Riviere dello stesso sito ha classificato Anna come il sesto personaggio pi\u00f9 potente della serie."}
{"id": "2483422", "revid": "2184720", "url": "https://it.wikipedia.org/wiki?curid=2483422", "title": "Come stai", "text": "Come stai \u00e8 il secondo brano estratto dall'album \"Buoni o cattivi\" di Vasco Rossi, scritto dallo stesso Rossi per il testo e da Tullio Ferro e Guido Elmi per la musica.\nLa Vodafone scelse questa canzone per pubblicizzare un suo prodotto, ma Vasco Rossi rifiut\u00f2 perch\u00e9 non ne condivideva lo spirito ma la Vodafone la us\u00f2 ugualmente. Dal 2016 anche il TG5 usa questa canzone come sigla della rubrica \"TG5 Salute\".\nIl brano, tormentone estivo nel 2004, \u00e8 rimasto per 15 settimane il pi\u00f9 trasmesso in radio.\nIl video.\nIl video, pubblicato il 10 giugno 2004 in contemporanea con i video musicali di \"Un senso\" e di \"E...\", \u00e8 un montaggio di vari spezzoni di concerto che hanno visto come protagonista il rocker emiliano, tra i fan del concerto si nota Andrea Lehotsk\u00e1."}
{"id": "2483423", "revid": "110157", "url": "https://it.wikipedia.org/wiki?curid=2483423", "title": "Dornbusch", "text": "Dornbusch \u00e8 un quartiere (\"Stadtteil\") della citt\u00e0 di Francoforte sul Meno, appartenente al distretto Mitte-Nord."}
{"id": "2483427", "revid": "348618", "url": "https://it.wikipedia.org/wiki?curid=2483427", "title": "Se\u00f1orita", "text": ""}
{"id": "2483429", "revid": "767487", "url": "https://it.wikipedia.org/wiki?curid=2483429", "title": "Gary Jules (album)", "text": "Gary Jules \u00e8 il terzo album di Gary Jules, pubblicato dall'etichetta Down Up Down Music nel 2006."}
{"id": "2483436", "revid": "2184720", "url": "https://it.wikipedia.org/wiki?curid=2483436", "title": "Se\u00f1orita (Vasco Rossi)", "text": "Se\u00f1orita \u00e8 un singolo pubblicato nel 2005 come quinto ed ultimo estratto dal quattordicesimo album di Vasco Rossi \"Buoni o cattivi\".\nVideo musicale.\nIl videoclip, pubblicato il 7 ottobre 2005, mostra il cantante girare in macchina e farsi ammirare da molte ragazze che sono per strada. La protagonista \u00e8 Andrea Lehotsk\u00e1."}
{"id": "2483442", "revid": "124895706", "url": "https://it.wikipedia.org/wiki?curid=2483442", "title": "Askos", "text": "L'askos o asco (greco antico - tubo; plurale - askoi) \u00e8 un'antica forma vascolare greca usata per versare piccole quantit\u00e0 di liquidi oleosi, utilizzata come unguentario o per riempire le lampade ad olio. Il nome col quale in epoca moderna si designa tale forma \u00e8 convenzionale, esso era originariamente usato per gli otri da vino in pelle d'animale, come se ne vedono spesso sulle rappresentazioni vascolari a tema dionisiaco, e viene usato in epoca moderna per designare questa forma vascolare in base alla somiglianza morfologica. \nL'uso \u00e8 diffuso in Grecia e in Italia gi\u00e0 in epoca preistorica e perdurante fino al periodo classico ed ellenistico. \nUna tipologia di askos ha la forma piatta e tonda, pi\u00f9 larga che alta, e per un tubo (collo) con beccuccio, impostato a una o a entrambe le estremit\u00e0, collegato all'ansa leggermente arcuata che si estende lungo tutta la parte superiore, da un beccuccio all'altro o da un'estremit\u00e0 del corpo al beccuccio sull'estremit\u00e0 opposta. La caratteristica forma del collo lo rende adatto a trattenere la fuoriuscita dei liquidi oleosi. Sono in genere variamente ornati con decorazioni geometriche e figurate, frequenti sia a figure rosse, sia a vernice nera. \nNe esistono varianti plastiche zoomorfe o antropomorfe bifronti di stile teatrale, realizzate in ceramica od in bronzo. Di questa tipologiA un esemplare \u00e8 conservato nei Musei Vaticani, ricorda le maschere del Teatro Kabuki tradizionale giapponese. una variante di dimensioni maggiori e con corpo profondo a forma di uccello \u00e8 frequente nella ceramica italiota, e in quella apula in particolare; gli askoi canosini, ancora pi\u00f9 grandi, derivano da una tipologia indigena presente nella ceramica daunia. \nAltri particolari esemplari provengono dal territorio di Crotone: si tratta di un askos in bronzo datato al 540-530 a.C. proveniente dalla chora meridionale di Kroton in territorio di Cutro, e di un secondo askos in bronzo, proveniente dalla loc. Murge di Strongoli, entrambi di raffinata fattura e raffiguranti delle sirene, le figure mitologico-religiose greche dal corpo di uccello e la testa di donna; l'impugnatura \u00e8 un \"kouros\" (giovane) portato sulle spalle della sirena, e rappresenta un defunto trasportato dalla sirena; provengono infatti da contesti funerari a corredo di tombe: si pensava infatti che le sirene stazionavano alle porte degli Inferi con il compito di consolare le anime dei defunti con il loro dolce canto e di accompagnarle nell'Ade."}
{"id": "2483444", "revid": "287204", "url": "https://it.wikipedia.org/wiki?curid=2483444", "title": "Senorita", "text": ""}
{"id": "2483445", "revid": "80339", "url": "https://it.wikipedia.org/wiki?curid=2483445", "title": "Oceano Tetide", "text": ""}
{"id": "2483447", "revid": "1318658", "url": "https://it.wikipedia.org/wiki?curid=2483447", "title": "Blum\u00f9n", "text": "Blum\u00f9n \u00e8 il diciannovesimo album del cantautore italiano pop Roberto Vecchioni, il secondo pubblicato per la EMI, nel 1993.\nIl disco ha ottenuto un buon successo commerciale, raggiungendo la terza posizione della classifica italiana. Il brano \"Paco\" \u00e8 dedicato al cane di Vecchioni, morto dopo aver dato tante soddisfazioni al proprio padrone.\nNel brano che d\u00e0 il titolo all'album recita alcune battute il comico Gene Gnocchi, nel ruolo di Dio."}
{"id": "2483448", "revid": "287204", "url": "https://it.wikipedia.org/wiki?curid=2483448", "title": "Bird (album)", "text": "Bird \u00e8 il quarto album di Gary Jules, pubblicato nel 2008."}
{"id": "2483453", "revid": "2184720", "url": "https://it.wikipedia.org/wiki?curid=2483453", "title": "Un senso", "text": "Un senso \u00e8 il terzo brano estratto dall'album di Vasco Rossi \"Buoni o cattivi\". Il brano, talvolta intitolato semplicemente Senso, che parla del senso della vita, \u00e8 frutto di una collaborazione fra Vasco Rossi e Saverio Grandi (testo e musica) e Gaetano Curreri (musica), anche se spesso viene attribuito al solo Vasco Rossi.\nPresente nel film \"Non ti muovere\" di Sergio Castellitto, la canzone \u00e8 stata premiata ai Nastri d'argento ma non \u00e8 stata inserita nella colonna sonora ufficiale.\n\u00c8 stato frequentemente trasmesso in radio, raggiungendo la posizione numero 1 dell'airplay.\nVideo.\nIl video vede Vasco Rossi esibirsi con un'orchestra al Teatro municipale Romolo Valli di Reggio Emilia, in cui Andrea Lehotsk\u00e1 ricopre il ruolo di violinista tenendo l'arco correttamente al minuto 3:39 (nel filmato YouTube).\nNelle esecuzioni live, la canzone finisce al minuto 4:08, si fa una pausa di 10 secondi e subito dopo c'\u00e8 una variazione rispetto all'originale:\nStef Burns inizia un assolo di circa 2 minuti che rappresenta il finale della canzone.\nCuriosit\u00e0.\nNel 2009 il politico Pier Luigi Bersani adott\u00f2 i versi \"un senso a questa storia\" come slogan per la propria candidatura a segretario del PD, utilizzando la canzone in occasione degli eventi della campagna elettorale, ed ottenendo infine l'incarico."}
{"id": "2483460", "revid": "1632387", "url": "https://it.wikipedia.org/wiki?curid=2483460", "title": "La Roux", "text": "La Roux (pronuncia /l\u0259\u02c8ru\u02d0/) \u00e8 un gruppo synthpop inglese formato da due componenti, la cantante Elly Jackson, e il coautore e co-produttore Ben Langmaid. Le loro sonorit\u00e0 sono influenzate dal synthpop degli anni ottanta, come ad esempio Yazoo, The Human League, Heaven 17 e Blancmange. Il nome del gruppo (letteralmente \"La rosso\", per un'errata traduzione nel femminile dal francese, che Jackson ha voluto conservare) deriva dai capelli rossi di Elly.\nMembri.\nElly Jackson.\nElly Jackson \u00e8 figlia dell'attrice Trudie Goodwin ed \u00e8 nata il 12 marzo 1988. \u00c8 cresciuta a Herne Hill, Londra, dove ha frequentato una scuola molto religiosa, in cui era vittima di bullismo per il suo stile androgino.\nPer quanto riguarda la musica, il suo primo interesse \u00e8 stato il folk, le piacevano Carole King e Nick Drake, che aveva scoperto nella collezione di dischi dei suoi genitori. I suoi gusti cambiarono durante l'adolescenza, maturando un interesse per la scena rave.\nBen Langmaid.\nLangmaid, che preferisce non stare sotto i riflettori, \u00e8 un produttore e compositore che ha lavorato a lungo a Londra, ma che ha trovato in La Roux un progetto stabile da conciliare con la sua grande passione per l'electro-pop anni 80.\nCarriera del gruppo.\nIl primo singolo dei La Roux, \"Quicksand\" \u00e8 uscito in Gran Bretagna con una etichetta indipendente, la Kitsun\u00e9 Music, il 15 dicembre del 2008. Non ha avuto successo e l'etichetta ha licenziato i due, che hanno poi trovato appoggio alla Polydor Records.\n\"La Roux\" (2009).\nIl secondo singolo \u00e8 \"In for the Kill\" (16 marzo 2009). Questa canzone ha debuttato al numero 11 nella classifica inglese pochissimi giorni dopo l'uscita, scalandola fino al numero 2. Il terzo singolo, del 22 giugno 2009, \u00e8 \"Bulletproof\" e si \u00e8 piazzato al primo posto in UK. La Polydor ha fatto uscire l'album omonimo dei La Roux la settimana seguente. Il disco \u00e8 stato nominato per un Mercury Prize, ottenendo inoltre vasti consensi nel resto d'Europa, ed in seguito anche negli USA, grazie a \"Bulletproof\", hit di successo mondiale.\n\"Trouble in Paradise\" (2014).\nL'8 aprile 2014 vengono ufficializzati alcuni dettagli del secondo album del duo. \"Trouble in Paradise\" esce, sempre via Polydor, il 7 luglio 2014, preceduto da \"Let Me Down Gently\", singolo presentato in anteprima alla BBC Radio 1 il 12 maggio."}
{"id": "2483462", "revid": "755885", "url": "https://it.wikipedia.org/wiki?curid=2483462", "title": "E...", "text": "E... \u00e8 il quarto brano estratto dall'album di Vasco Rossi \"Buoni o cattivi\".\nVasco ha cambiato leggermente il testo del brano di Pia Tuccitto.\nVideo musicale.\nIl video viene pubblicato il 10 giugno 2005, in contemporanea ai video musicali di \"Un senso\" e di \"Come stai\".\nLa protagonista del video \u00e8 Andrea Lehotsk\u00e1, che nel suo letto chiude gli occhi ed immagina di incontrare Vasco in un deserto, che nel frattempo, seduto su un tavolino, le sta scrivendo e dedicando i versi di questa canzone."}
{"id": "2483471", "revid": "73843", "url": "https://it.wikipedia.org/wiki?curid=2483471", "title": "Santa Rosal\u00eda (Bassa California del Sud)", "text": ""}
{"id": "2483481", "revid": "287204", "url": "https://it.wikipedia.org/wiki?curid=2483481", "title": "\u00c9tnico ma non troppo", "text": "\u00c9tnico ma non troppo \u00e8 il terzo album di Hevia, pubblicato nel 2003 dalla EMI."}
{"id": "2483483", "revid": "1305772", "url": "https://it.wikipedia.org/wiki?curid=2483483", "title": "H (disambigua)", "text": ""}
{"id": "2483485", "revid": "25600514", "url": "https://it.wikipedia.org/wiki?curid=2483485", "title": "Mother 2", "text": ""}
{"id": "2483488", "revid": "729019", "url": "https://it.wikipedia.org/wiki?curid=2483488", "title": "Muscoli spinotrasversari", "text": "Nell'anatomia umana il muscoli spinotrasversari sono una coppia di muscoli del dorso.\nAnatomia.\nEssi sono:"}
{"id": "2483491", "revid": "599013", "url": "https://it.wikipedia.org/wiki?curid=2483491", "title": "Andrea Chiarabini", "text": "Biografia.\nDopo aver vinto tre medaglie ai Campionati europei giovanili disputati a Budapest nel 2009 a soli 14 anni \u00e8 entrato a far parte della Nazionale di nuoto che ha rappresentato l'Italia ai Mondiali di Roma raggiungendo in coppia con Francesco Dell'Uomo uno storico quinto posto dalla piattaforma 10\u00a0m sincro.\nAi campionati mondiali di nuoto di Barcellona 2013 ha gareggiato nel concorso dei tuffi dalla piattaforma 10 metri maschile, chiudendo al 12 posto in classifica.\nFa parte delle Fiamme oro, il Gruppo sportivo della Polizia di Stato."}
{"id": "2483497", "revid": "298055", "url": "https://it.wikipedia.org/wiki?curid=2483497", "title": "Diego Giordano", "text": ""}
{"id": "2483498", "revid": "219355", "url": "https://it.wikipedia.org/wiki?curid=2483498", "title": "Ciclo del CoQ", "text": ""}
{"id": "2483499", "revid": "219355", "url": "https://it.wikipedia.org/wiki?curid=2483499", "title": "Ciclo dell'ubichinone", "text": ""}
{"id": "2483500", "revid": "701660", "url": "https://it.wikipedia.org/wiki?curid=2483500", "title": "Muscolo dentato posteriore superiore", "text": "Il muscolo dentato posteriore superiore \u00e8 un muscolo del dorso.\nAnatomia.\nSi ritrova al di sotto del muscolo grande romboide, e del muscolo trapezio che lo ricoprono.\nOrigina dalla parte inferiore del legamento nucale e dal processo spinoso dell'ultima vertebra cervicale e le prime tre vertebre toraciche. Portandosi in basso e lateralmente forma quattro digitazioni carnose che si inseriscono sulla faccia posteriore della 2\u00aa,3\u00b0,4\u00aa e 5\u00aa costa. Risulta innervato dai nervi intercostali e la sua azione si esplica innalzando le coste aumentando il volume della gabbia toracica e fungendo da muscolo inspiratore."}
{"id": "2483503", "revid": "409107", "url": "https://it.wikipedia.org/wiki?curid=2483503", "title": "Sincronetta", "text": ""}
{"id": "2483508", "revid": "599013", "url": "https://it.wikipedia.org/wiki?curid=2483508", "title": "Isidro Nozal", "text": "Carriera.\nPassa professionista nel 1999 con la ONCE-Deutsche Bank, squadra diretta da Manolo Saiz. Dopo due vittorie in piccole corse nel 2002, si impone all'attenzione del grande pubblico durante la Vuelta a Espa\u00f1a 2003, vincendo due tappe e vestendo la maglia oro di leader della classifica generale per 16 giorni. Terminer\u00e0 la corsa al secondo posto con un distacco di 28\" da Roberto Heras, capitano della US Postal Service.\nPer la stagione seguente la squadra di Saiz, rinominata Liberty Seguros, ingaggia Heras; Nozal ne diventa quindi gregario, contribuendo al successo di Heras nella Vuelta a Espa\u00f1a 2004 e concludendo lui stesso al settimo posto. Nel giugno 2005, appena prima del Giro del Delfinato, gli viene riscontrato un valore di ematocrito troppo alto (52 contro il 50 massimo): la Liberty lo sospende temporaneamente, reintegrandolo in squadra poco dopo.\nNel maggio 2006 scoppia lo scandalo dell\"'Operaci\u00f3n Puerto\", e la Liberty Seguros abbandona la sponsorizzazione. Il team, divenuto Astana grazie all'apporto di capitale da parte del governo kazako, non viene ammesso al Tour de France di luglio; nello stesso mese Nozal, assieme ad altri quattro compagni, viene scagionato dalle autorit\u00e0 spagnole e dichiarato estraneo alla vicenda. Al termine della stagione il basco lascia comunque il team e il 31 dicembre firma un contratto annuale per la Karpin-Galicia, squadra del circuito Continental Professional.\nScaduto il contratto, nel 2008 si accasa alla Liberty Seguros Continental, ex LA Aluminios, piccola squadra portoghese con cui non ottiene vittorie. Il 18 settembre 2009 viene resa pubblica la sua positivit\u00e0 al CERA nel Giro del Portogallo, al pari dei suoi compagni di squadra H\u00e9ctor Guerra e Nuno Ribeiro, risultati confermati il 21 ottobre dalle controanalisi. Ne consegue l'immediata sospensione dei tre da parte dell'UCI. Nozal conclude quell'anno la carriera professionistica."}
{"id": "2483512", "revid": "1305772", "url": "https://it.wikipedia.org/wiki?curid=2483512", "title": "I (disambigua)", "text": ""}
{"id": "2483519", "revid": "125424963", "url": "https://it.wikipedia.org/wiki?curid=2483519", "title": "Rhyton", "text": "Il rhyt\u00f2n (plurale rhyt\u00e0) \u00e8 un contenitore dal quale i liquidi erano destinati ad essere bevuti, o anche versati in alcune cerimonie come la libagione. I rhyt\u00e0 erano molto comuni nell'antica Persia, dove erano chiamati Takuk (\u062a\u06a9\u0648\u06a9). La parola occidentale rhyt\u00f2n \u00e8 la traslitterazione dell'antico greco \u1fe5\u03c5\u03c4\u03cc\u03bd.\nDopo la vittoria greca sugli invasori persiani nel 479 a.C. molto argento, oro e altri lussi inclusi numerosi rhyta furono portati ad Atene. I rhyta persiani, apparsi ad Atene improvvisamente in grande quantit\u00e0 dopo la guerra, furono immediatamente imitati dagli artisti greci.\nNome e funzione.\nLa parola si pensa derivi dal greco \"rhein\", \"scorrere\", che a sua volta deriva dall'indoeuropeo \"*sreu-\", \"flusso\", e significherebbe perci\u00f2 \"che versa\". Molti vasi considerati rhyta erano caratterizzati da un'ampia apertura superiore e un foro attraverso un restringimento conico inferiore da cui il liquido scorreva. Si attingeva vino o acqua da un contenitore di immagazzinamento dopo avere chiuso il foro con un dito e si stappava poi lasciando il fluido scorrere in bocca (o per terra nel caso della libagione) allo stesso modo in cui oggi si pu\u00f2 bere da un otre.\nSmith mette in evidenza che questo uso viene attestato nei dipinti classici e accetta l'etimologia di Ateneo per cui esso fu denominato \"apo tes rhyseos\", \"dalla corrente\". Smith categorizz\u00f2 anche il nome come una recente forma (in periodi classici) di un vaso precedentemente chiamato \"keras\", \"corno\", nel senso di corno potorio. La parola \"rhyton\" non \u00e8 presente in ci\u00f2 che \u00e8 conosciuto della pi\u00f9 vecchia forma di greco, greco miceneo, scritto in Lineare B, ma il rhyton a testa di toro, di cui molti esemplari sopravvivono, viene menzionato nell'inventario dei vasi a Cnosso, per es. nella tavoletta 231 (K872), come \"ke-ra-a\", mostrato con l'ideogramma del toro. La parola \u00e8 resa come un aggettivo, \"*kera(h)a\", con l'intervocalica \"h\" micenea.\nVasta provenienza.\nNon si pu\u00f2 supporre che ogni corno per bere o vaso per libagione fosse forato in basso, specialmente nella fase preistorica della forma. La funzione di attingitoio sarebbe venuta prima. Una volta che i fori ad una delle estremit\u00e0 iniziarono ad apparire, comunque, ispirarono interpretazioni zoomorfe e decorazioni plastiche nella forma di teste di animali, con il fluido che scorreva dal beccuccio come da un muso bovino, equino, di cervo e anche canino.\nI rhyta si trovano tra i resti di civilt\u00e0 che parlano differenti lingue e gruppi di lingue, appartenenti o prossime al Vicino e Medio Oriente, come la Persia dal secondo millennio a.C. in avanti. Essi sono spesso conformati come teste animali o a forma di corno e possono essere molto decorati, con metalli e pietre preziose. Nella Creta minoica, le teste di toro d'oro e d'argento con aperture rotonde per il vino (che permettono al vino di scorrere dalla bocca del toro) sembravano essere particolarmente comuni, e molte sono state recuperate dai grandi palazzi (Museo archeologico di Iraklio).\nNon tutti i rhyta erano cos\u00ec costosi; molti erano tazze in ceramica di forma conica e decorate in modo semplice.\nRhyta realizzati in lamina d'oro sbalzato di particolare bellezza sono stati reperiti in Bulgaria negli ultimi decenni. In particolare, il Tesoro di Panagjuri\u0161te (o Panagyurishte, scoperto nel 1949 a 2\u00a0km a sud dell'omonima citt\u00e0), conservato presso il Museo di Storia nazionale di Sofia, \u00e8 stato esposto durante l'estate del 2011 a Burgas. I reperti sono stati datati tra la fine del IV e l'inizio del III secolo a.C. e provengono dalle regioni in quel tempo abitate dagli Odrisi e dai Geti. Fu sepolto probabilmente per evitare che fosse trafugato dagli invasori Macedoni o Celti. Si ritiene che possa essere appartenuto al re tracio Seute III.\nSimbolismo greco.\nLa ceramica ateniese classica, come i vasi a figure rosse, era decorata con temi tipicamente tratti dalla mitologia. Un tema standard della raffigurazione erano i satiri, i quali simboleggiavano trivialit\u00e0, con rhyta ed otri. I rhyta a forma di corno si trovano frequentemente rappresentati nelle composizioni unitamente agli organi maschili eretti dei satiri, ma questo tema vistosamente sessuale e talvolta umoristico sembra essere stato uno sviluppo tardo, in linea con il gusto ateniese, quale viene espresso nelle commedie di Aristofane. I rhyta decorati e preziosi delle pi\u00f9 antiche grandi civilt\u00e0 sono grandiosi piuttosto che licenziosi.\nLa connessione dei satiri con il vino e i rhyta \u00e8 stata fatta precedentemente. Nella poesia epica di Nonno, \"Dionysiaca,\" egli descrive i satiri nella scoperta per la prima volta della \"fabbricazione\" del vino:\nKarl Kerenyi, nel citare questo passaggio, sottolinea: \"Al centro di questo mito riccamente elaborato, in cui anche il poeta richiama il rhyta, non \u00e8 facile separare gli elementi cretesi da quelli originatisi in Asia Minore.\""}
{"id": "2483521", "revid": "110157", "url": "https://it.wikipedia.org/wiki?curid=2483521", "title": "Royal Academy of Dramatic Art", "text": "La Royal Academy of Dramatic Art (RADA) \u00e8 una scuola di teatro, tra le pi\u00f9 antiche della Gran Bretagna. Ha sede nel quartiere Bloomsbury di Londra.\nStoria.\nFondata nel 1904 dall'attore inglese Herbert Beerbohm Tree.\nStruttura.\nLa scuola \u00e8 amministrata dal King's College London, facente parte dell'Universit\u00e0 di Londra. L'ammissione non richiede alcuna formazione scolastica pregressa, tuttavia prevede un percorso di selezione che consta di un'audizione preliminare sino a un \"workshop\" finale."}
{"id": "2483523", "revid": "71433", "url": "https://it.wikipedia.org/wiki?curid=2483523", "title": "RADA", "text": ""}
{"id": "2483525", "revid": "767487", "url": "https://it.wikipedia.org/wiki?curid=2483525", "title": "Blinded by the Light", "text": "Blinded by the Light \u00e8 una canzone del cantautore statunitense Bruce Springsteen, pubblicata nel 1973 come primo singolo tratto dal suo album di debutto, \"Greetings from Asbury Park, N.J.\".\nStoria.\n\"Blinded by the Light \", prima traccia dell'album di debutto uscito nel gennaio del 1973, fu pubblicata come singolo il 23 febbraio dello stesso anno. La versione per il 45 giri, che conteneva come lato B la canzone \"The Angel\", anch'essa tratta da \"Greetings\", fu accorciata in sede di post-produzione eliminando un intero ritornello per renderla pi\u00f9 adatta alla trasmissione radiofonica nelle stazioni AM. Nonostante lo sforzo promozionale della Columbia all'inizio non ebbe particolare successo e non entr\u00f2 in classifica.\nNel luglio del 1972 Springsteen aveva inciso con la sua band una decina di tracce per il suo primo album. Clive Davis, presidente della Columbia Records, si dichiar\u00f2 insoddisfatto del risultato poich\u00e9 a suo parere nessuna canzone del disco era adatta ad essere lanciata come singolo. Springsteen compose allora due nuove canzoni, \"Spirit in the Night\" e \"Blinded by the Light\", che furono registrate alla fine dell'estate dopo che i musicisti erano gi\u00e0 stati congedati. Springsteen suon\u00f2 cos\u00ec tutti gli strumenti, ma richiam\u00f2 per\u00f2 Vini Lopez per le parti di batteria, ottenne il contributo del pianista Harold Wheeler e chiese a Clarence Clemons, un sassofonista che aveva conosciuto l'anno prima a Asbury Park, di partecipare alle sessioni di registrazione aggiuntive.\nLa canzone.\nSpringsteen ha raccontato di aver scritto la canzone nel suo appartamento a Asbury Park e di aver steso prima il testo e poi composto la musica, anche se in alcune cronache si dice che il cantautore l'avrebbe composta in spiaggia, dopo il dialogo con Clive Davis che chiedeva una \"hit\" per il traino dell'album. Il testo \u00e8 molto \"verboso\", come osservato nella recensione di Lester Bangs su \"Rolling Stone\", quasi a voler confermare l'idea di Springsteen come il \"nuovo Dylan\", l'etichetta che i discografici avevano scelto per il lancio pubblicitario dell'esordiente artista. In effetti lo stile di scrittura pu\u00f2 ricordare, secondo alcuni commentatori, quello di Bob Dylan del periodo 1965-66, l'epoca della \"trilogia elettrica\" di \"Bringing It All Back Home\", \"Highway 61 Revisited\" e \"Blonde on Blonde\", analogia che comunque \u00e8 sempre stata minimizzata da Sprigsteen. L'accostamento con Dylan, in forza del \"fiume di parole\" utilizzato da Springsteen nelle canzoni di \"Greetings\", fu sottolineato anche nelle reconsioni dell'epoca che segnalarono anche il debito artistico verso Van Morrison e The Band. La canzone \u00e8 popolata, come di consueto per le composizioni springsteeniane di quel periodo, da personaggi pittoreschi a volte ispirati a persone reali. I \"batteristi pazzi\" del testo sono ad esempio un richiamo a Vini Lopez soprannominato \"Mad Dog\" (\"Cane pazzo\") e il protagonista stesso del pezzo \u00e8 identificabile con Sprigsteen adolescente. La scelta delle parole, apparentemente senza senso, colp\u00ec comunque i critici per la loro forza evocativa.\n\"Blinded by the Light\", nonostante sia uscita come singolo, \u00e8 stata suonata piuttosto raramente in concerto. In tutto si contano poco pi\u00f9 di settanta esecuzioni nell'arco di oltre 40 anni di cui alcune con un arrangiamento completamente diverso dall'originale durante il \"tour\" con la Seeger Sessions Band nel 2006.\nCover.\nNel 1976 il gruppo Manfred Mann's Earth Band realizz\u00f2 una propria versione della canzone per l'album \"The Roaring Silence\" che raggiunse la prima posizione della Billboard Hot 100 il 19 febbraio 1977, prima e unica volta in cui Bruce Springsteen raggiunse la vetta della classifica statunitense dei singoli, sia pur solo come autore. Vi riusc\u00ec come interprete nel 1985 ma come membro del supergruppo USA for Africa con \"We Are the World\"."}
{"id": "2483529", "revid": "71433", "url": "https://it.wikipedia.org/wiki?curid=2483529", "title": "Royal Academy of Dramatic Arts", "text": ""}
{"id": "2483535", "revid": "486946", "url": "https://it.wikipedia.org/wiki?curid=2483535", "title": "Modello chemiosmotico", "text": ""}
{"id": "2483536", "revid": "729019", "url": "https://it.wikipedia.org/wiki?curid=2483536", "title": "Bayswater (metropolitana di Londra)", "text": "Bayswater \u00e8 una stazione della metropolitana di Londra sulle linee Circle e District.\nLa stazione di Bayswater fu aperta il 1\u00ba ottobre 1868, appena 5 anni dopo che apr\u00ec il primo tratto della Metropolitan Railway. Cambi\u00f2 nome varie volte: divenne Bayswater (Queen's Road) &amp; Westbourne Grove nel 1923, Bayswater (Queen's Road) nel 1933 e Bayswater (Queensway) nel 1946. Alla fine il suffisso fu omesso.\nHa una sola entrata che d\u00e0 sul lato occidentale di Queensway (W2) nella City of Westminster. A pochi minuti di distanza, all'estremo sud di Queensway, si trova una stazione della Central Line, Queensway.\nLa stazione di Bayswater \u00e8 situata nella \"Travelcard Zone 1\"."}
{"id": "2483538", "revid": "486946", "url": "https://it.wikipedia.org/wiki?curid=2483538", "title": "Modello chemioosmotico", "text": ""}
{"id": "2483540", "revid": "219355", "url": "https://it.wikipedia.org/wiki?curid=2483540", "title": "Ciclo del CoQ10", "text": ""}
{"id": "2483541", "revid": "219355", "url": "https://it.wikipedia.org/wiki?curid=2483541", "title": "Ciclo CoQ10", "text": ""}
{"id": "2483542", "revid": "219355", "url": "https://it.wikipedia.org/wiki?curid=2483542", "title": "Ciclo del coenzima Q10", "text": ""}
{"id": "2483545", "revid": "125926229", "url": "https://it.wikipedia.org/wiki?curid=2483545", "title": "Fontana luminosa", "text": "La Fontana luminosa \u00e8 una fontana monumentale dell'Aquila, uno dei simboli della citt\u00e0.\nStoria.\nRealizzata nel 1934 dallo scultore Nicola D'Antino a conclusione di un lungo e impegnativo progetto di sistemazione urbanistica della citt\u00e0 cominciato nel 1927 e che lo port\u00f2 anche alla realizzazione delle fontane gemelle di piazza Duomo, \u00e8 stata sottoposta a numerosi restauri di cui l'ultimo successivo al terremoto dell'Aquila del 2009 dal quale, tuttavia, la fontana non ha subito gravi danni, tornando fruibile al pubblico nel dicembre del 2016.\nDescrizione.\nSituata al centro di piazza Battaglione Alpini, all'ingresso di corso Vittorio Emanuele e, quindi, del centro storico della citt\u00e0, a fianco del Forte spagnolo, \u00e8 caratterizzata da due nudi femminili in bronzo sorreggenti la caratteristica \"conca abruzzese\", posti su una vasca a pianta circolare, posta rialzata da gradini rispetto al livello della strada. Prende il nome dal suggestivo gioco di luci sull'acqua che si anima nelle ore notturne e la sua funzione di propileo \u00e8 accentuato dagli edifici gemelli di Palazzo del Combattente e Palazzo Leone prospicienti la fontana.\nCircondata solo per met\u00e0 da edifici, aprendosi per un quarto al parco del Castello e per il restante quarto alla zona degli impianti sportivi, la piazza e la fontana costituiscono un punto di ritrovo per gli aquilani. Particolarmente apprezzato \u00e8 il panorama che si ha dalla fontana verso il Gran Sasso d'Italia."}
{"id": "2483549", "revid": "169529", "url": "https://it.wikipedia.org/wiki?curid=2483549", "title": "Disapplicazione", "text": "La disapplicazione \u00e8 un istituto che sancisce il potere del giudice ordinario di non applicare un atto normativo o amministrativo quando questo contrasti con le fonti superiori.\nGeneralit\u00e0.\nLe moderne costituzioni recepiscono il principio della separazione dei poteri in tre differenti centri: potere legislativo (Parlamento, in genere bicamerale), potere esecutivo (Governo), potere giudiziario (magistratura). Queste tre unit\u00e0 sono separate e nello stesso tempo coordinate fra loro mediante un meccanismo di pesi e contrappesi (e controlli), che garantiscono ad uno Stato sovrano la conservazione di un ordinamento giuridico interno di tipo liberale e democratico.\nAl potere giudiziario \u00e8 riservato il compito di applicare, di far rispettare la legge. Questo ruolo non si risolve in un mero compito notarile, dato che il giudice si trova di fronte non ad una singola legge, ma ad una pluralit\u00e0 di leggi da applicare. E queste non di rado sono in contrasto fra loro, vale a dire non applicabili tutte quante insieme, se non al prezzo di dover inevitabilmente sacrificare l'osservanza di qualche norma.\nNello stesso tempo, esiste una gerarchia delle fonti del diritto, affermata nelle Costituzioni stesse, nel Diritto dell'Unione europea e, in qualche misura ancora imperativa e coattiva, anche nel diritto internazionale, quale pu\u00f2 essere ad esempio l'applicazione di una Risoluzione delle Nazioni Unite ottenuta mediante l'embargo o il ricorso alla forza militare.\nIl cosiddetto criterio gerarchico riflette il principio \"lex superior derogat inferiori\" (la legge di rango superiore deroga la legge di rango inferiore), e prevale sull'altro principio \"Lex specialis derogat generali\" applicato soltanto a fonti del diritto del medeismo rango (due norme costituzionali, due leggi ordinarie del Parlamento, ecc.), ma aventi tra loro un diverso grado di specificit\u00e0.\nQuesto problema delle antinomie giuridiche riguarda numerose discipline del diritto. L'onere di dirimere questi contrasti spetta al giudice naturale precostituito dalla legge, che secondo la Costituzione Italiana \u00e8 certo ed unico (per tipologia di procedura), ovvero l'onere di rinviare gli atti al secondo giudice competente per legge (es.: la Corte Costituzionale, la Corte di giustizia UE), in attesa di una risposta nel merito che consenta la ripresa e prosieguo del giudizio sospeso.\nLa decisione del giudice richiede quindi una interpretazione ed una ermeneutica delle fonti.\nAtti del Parlamento e del potere esecutivo hanno in generale efficacia \"erga omnes\", secondo il basilare principio di uguaglianza dei cittadini davanti alla legge. Diversamente, la disapplicazione non interessa tutti i potenziali aventi diritto, ma solo la parte dei ricorrenti, che abbiano il diritto o l'interesse legittimo ad agire in giudizio.\nA seconda della procedura prevista dalla legge, il processo o il procedimento possono ammettere il ricorso in forma collettiva. \nUna sentenza, su un tema poco o per nulla affrontato nella giurisprudenza esistente, spesso finisce col creare un precedente giuridico per le sentenze future inerenti casi simili. Di nuovo, anch'essa non \u00e8 legge: per far valere un diritto affermato in una sentenza, il singolo deve presentare un ricorso (ovvero \"aggiungere\" il proprio nominativo e caso in un ricorso collettivo gi\u00e0 avviato), finch\u00e9 il legislatore non sia intervenuto a far modificare la legge per recepire il nuovo orientamento dei giudici.\nStati Uniti.\nUn simile diritto \u00e8 previsto anche in altri ordinamenti. Negli Stati Uniti, il giudice federale ha il potere di disapplicare un \"executive order\" del Presidente, tenendo presente che il ricorso al precedente giuridico \u00e8 molto comune (e originario) dei Paesi di \"common law\".\nLa Corte Suprema storicamente si \u00e8 spesso pronunciata su temi di rilievo nella vita quotidiana di milioni di persone, e, in modo definitivo, di fatto senza lasciare campo ad un nuovo intervento legislativo orientato diversamente.\nIl 30 luglio 2014, il Capogruppo dei Repubblicani al Congresso ha presentato una istanza allo \"speaker\" (in parte equivalente del nostro Presidente della Camera) John Boehner contro la \"Obamacare\" che avrebbe ecceduto la delega legislativa approvata in merito per il Presidente. L'istanza conferiva allo \"speaker\" il mandato di citare in giudizio Obama, ed il 21 Novembre 2014 ha dato luogo al deposito del ricorso presso la Corte del Distretto della Colombia..\nIn questo caso, il sistema delle garanzie e dei controlli \u00e8 di tipo \"misto\": il Parlamento accerta un abuso di potere da parte dell'Esecutivo, e deposita contro i suoi atti un ricorso al giudice competente, che di conseguenza pu\u00f2 disapplicare il provvedimento presidenziale, creando il precedente per tutti gli altri \"eventuali \" ricorsi successivi. La disapplicazione non vale soltanto nello specifico caso del ricorrente, ma il precedente giuridico cos\u00ec creato automaticamente si estende a tutti i potenziali aventi diritto, senza la necessit\u00e0 di un preventivo ricorso, annullando di fatto l'atto stesso.\nUnione Europea.\nNel diritto dell'Unione Europea, il principio della preferenza comunitaria stabilisce il rapporto di sovraordinanzione delle norme comunitarie rispetto alle norme degli Stati membri dell'Unione europea. \nIn base a questo principio di fonte primaria, in presenza di una legge, regolamento o sentenza anche a precedente vincolante, in contrasto con le leggi, atti o sentenze emanati da organi dell'Unione europea, il giudice dello Stato membro \u00e8 tenuto a disapplicare le leggi o atti dell'ordinamento di appartenenza, in favore di quello dell'Unione. In tal modo si esplica la preminenza del diritto comunitario nelle materie a competenza concorrente o esclusiva dell'Unione Europea. Ci\u00f2 vale sia nei rapporti equiordinati fra soggetti privati (persone fisiche e/o giuridiche) sia nel diritto amministrativo, mentre gli Stati membri restano indipendenti e sovrani per quanto riguarda il diritto penale.\nItalia.\nDiritto amministrativo.\nPer l'ordinamento italiano, la generale possibilit\u00e0 di opposizione agli atti della pubblica amministrazione trova fondamento nella Costituzione: \nIl diritto di azione in giudizio ricomprende anche l'opposizione avverso atti della pubblica amministrazione in attuazione di decreti del Consiglio dei Ministri, che nella persona del Presidente, mantiene l'unit\u00e0 di indirizzo politico ed amministrativo, mentre ministri sono responsabili collegialmente degli atti del Consiglio dei ministri, e individualmente \"degli atti dei loro dicasteri\" (art. 95). Durante il procedimento amministrativo per un singolo atto di applicazione, \u00e8 probabile che il tribunale amministrativo -anche per prevenire la mole di contenzioso che incombe da parte degli altri aventi diritto- opti per sollevare direttamente alla Consulta la questione di legittimit\u00e0 costituzionale del provvedimento governativo alla base dei ricorsi.\nIn particolare, l'istituto della disapplicazione trova il proprio fondamento negli articoli 4 e 5, legge 20 marzo 1865, n. 2248 (All. E) e sancisce il potere del giudice ordinario, qualora ne riscontri l'illegittimit\u00e0, di ignorare gli effetti di un atto amministrativo rilevante nel giudizio che sta decidendo, cio\u00e8 di disapplicarlo.\nTale potere nasce dall'esigenza di superare l'eventuale vincolo di un atto amministrativo invalido che il giudice ordinario non potrebbe materialmente invalidare. Proprio l'art. 4 della legge 20 marzo 1865, n. 2248 (All. E), infatti, sancisce l'impossibilit\u00e0 per il giudice ordinario di annullare o modificare l'atto da disapplicare, potest\u00e0 che invece \u00e8 attribuita al giudice amministrativo.\nLa differenza fra annullamento e disapplicazione \u00e8 radicale: mentre l'annullamento fa venir meno l'atto e tutti i suoi effetti (anche retroattivamente), che quindi sono cancellati \"erga omnes\", la disapplicazione fa s\u00ec che l'atto non abbia effetto per il solo giudizio in cui viene pronunciata (cio\u00e8 \"inter partes\").\nL'atto disapplicato in un giudizio tuttavia continua ad essere efficace e, fintanto che non intervenga un annullamento, una modifica o una revoca, ogni giudice dovr\u00e0 indipendentemente decidere se disapplicarlo.\nTuttavia, esiste l'azione collettiva in giudizio, che, finch\u00e9 aperta, assicura agli aderenti l'attribuzione del loro specifico caso ad un giudizio in corso \"gi\u00e0 deciso\" per altri casi simili al proprio, ad un giudice di cui si \u00e8 gi\u00e0 reso pi\u00f9 volte manifesto l'orientamento giurisprudenziale, e quindi \u00e8 ben prevedibile l'esito finale.\nOltre alle fonti del diritto di secondo grado, la declaratoria di nullit\u00e0 (illegittimit\u00e0) da parte di un tribunale amministrativo pu\u00f2 riguardare anche un atto normativo quale un decreto ministeriale, anche previa sospensione, fatto non infrequente nei settori della scuola o della sanit\u00e0.\nIn sede della Corte di giustizia dell'Unione europea, il principio di precauzione ha trovato campo in numerose sentenze di disapplicazione di \nleggi nazionali, ma per la preminenza del diritto comunitario, esso trova applicazione anche fra i giudici degli Stati membri.\nLa disapplicazione riguarda ambiti molti diversi (quali salute pubblica, sicurezza e ambiente), \u00e8 motivata da precedenti giurisprudenziali \"incrociati\" fra un ambito e l'altro, in sede UE e nazionale, ed anche in rapporto ad atti di notevole dettaglio tecnico.\nIl consolidato principio di precauzione (art. 191, par. 2, del Trattato istitutivo della C.E) \u00e8 stato interpretato a pi\u00f9 riprese dalle sentenze della Corte di Giustizia UE nel senso che: \"\u00abqualora risulti impossibile determinare con certezza l\u2019esistenza o la portata del rischio asserito a causa della natura insufficiente, non concludente o imprecisa dei risultati degli studi condotti, ma persista la probabilit\u00e0 di un danno reale per la salute nell\u2019ipotesi in cui il rischio si realizzasse, il principio di precauzione giustifica l\u2019adozione di misure restrittive, purch\u00e9 esse siano non discriminatorie e oggettive\u00bb\". Ci\u00f2 avvenne durante un procedimento al TAR del Lazio, in merito alle limitazioni all\u2019uso del fenarimol come sostanza attiva; la sentenza unionale europea, tuttavia, \u00e8 altrove citata, ad esempio dal Consiglio di Stato e dal TAR Friuli-Venezia Giulia.\nLe circolari amministrative sono atti diretti agli organi e uffici dell'amministrazione e non hanno di per s\u00e9 valore provvedimentale o, comunque, vincolante per i soggetti estranei all'amministrazione. La circolare \u00e8 un atto della pubblica amministrazione rivolto a s\u00e9 stessa, e di natura regolamentare, non soggetto quindi al vaglio di legittimit\u00e0 della Corte Costituzionale, se non indirettamente mediante la censura delle leggi cui l'atto regolamentare deve esplicitamente richiamarsi e deve essere conforme, e fonti di rango superiore il cui annullamento comporta anche la nullit\u00e0 di tutti gli altri atti amministrativi derivati in loro attuazione.\nIn questo caso, il TAR non annulla la circolare che in s\u00e9 non pu\u00f2 ledere terzi potenziali ricorrenti, bens\u00ec l'atto applicativo della circolare che lede un suo diritto e interesse legittimo, chiedendone l'annullamento o la disapplicazione (se ad esempio l'atto riguarda una pluralit\u00e0 di soggetti aventi ad oggetto la medesima obbligazione di fare o di dare, in conseguenza di una comune condotta illecita). Il ricorso deve essere tempestivo, con onere della prova a carico di chi ricorre avverso il provvedimento di attuazione ritenuto lesivo della propria posizione sostanziale differenziata.\nI conflitti di giurisdizione in merito all'identificazione del giudice naturale precostituito per legge, sono oggetto di ricorso alla Consulta. Non infrequenti sono state in passato le sentenze riguardo alla incerta attribuzione della competenza processuale al giudice ordinario vs al giudice amministrativo.\nLa sentenza 6 luglio 2004 n. 204 della Consulta ha qualificato la giustizia amministrativa come avente il carattere di giurisdizione soggettiva e non di difesa dell'oggettiva legittimit\u00e0 dell'azione amministrativa, e al giudice amministrativo quindi spetta il ricorso avverso un atto ivi presentato quale attuazione illegittima di un potere amministrativo: \u00e8 importante che il ricorso (quasi esclusivamente documentale, salvo eccezioni) sia ben formalizzato in modo da evidenziare per il singolo i diritti e gli interessi lesi, con i requisiti della attualit\u00e0 e della concretezza (gli stessi che legittimano una richiesta di sospensiva d'urgenza, spesso contestuale alla istanza di presentazione del ricorso stesso).\nPropriamente si tratta di un ricorso \"per impugnazione\" a critica vincolata, cio\u00e8 ammesso soltanto nei casi articolati dalle legge (Consiglio di Stato, Sezione 4, Sentenza del 06-12-2013, n. 5830).\nQuindi l'atto amministrativo impugnato deve in sostanza essere nominativo, identificando il ricorrente quale il soggetto di diritto titolare sia formale che sostanziale del diritto fatto valere in giudizio. Il ricorso deve avere il carattere della tempestivit\u00e0, e ha l'onere di provare che il diritto o interesse lesi soddisfano i requisiti soggettivi \nTale presunta illegittimit\u00e0 di potere amministrativo oggetto del giudizio, non riguarda il merito amministrativo, ma nemmeno si limita all'\"ultimo anello\" che interfaccia la PA al cittadino, ma pu\u00f2 risalire l'intera catena decisionale fino al vertice governativo.\nIl risultato sarebbe altrimenti quello di una immunit\u00e0 di fatto a favore del responsabile politico che optasse per governare con lo strumento delle circolari interne (che \u00e8 di natura regolamentare), e di una immunit\u00e0 del responsabile amministrativo subordinato in ruolo il quale autorizzasse provvedimenti in s\u00e9 pur legittimi in attuazione di atti regolamentari di rilevante impatto sociale e non assoggettabili al vaglio di costituzionalit\u00e0 (nemmeno nel metodo, per la scelta dello strumento di una circolare).\nAtti normativi.\nPur trattandosi di un istituto di tipo diverso, anche gli atti normativi (regolamenti, leggi...) possono essere disapplicati.\nAttraverso questo meccanismo il giudice non applica una norma in contrasto con una fonte superiore (come la Costituzione) nel giudizio che \u00e8 chiamato a decidere. La norma tuttavia resta pienamente in vigore, anche se i giudici non la applicano, e richiede quindi un intervento del legislatore per rimuovere o modificare una legge divenuta in sostanza inutile, specialmente negli ordinamenti col precedente vincolante.\nIn questo modo si impedisce l'applicazione di leggi o atti normativi non conformi a fonti superiori, e al contempo si conserva una separazione dei poteri che non concede alla magistratura il potere legislativo."}
{"id": "2483550", "revid": "1543377", "url": "https://it.wikipedia.org/wiki?curid=2483550", "title": "Open Content Alliance", "text": "L'Open Content Alliance (OCA) \u00e8 un consorzio di organizzazioni che ha come obiettivo la realizzazione permanente di un archivio pubblico di testi digitalizzati. La sua creazione \u00e8 stata annunciata da Yahoo!, da Internet Archive, dall'University of California, dall'University of Toronto e da altre istituzioni..\nL\"'Open Content Alliance\" fu fondata nell'Ottobre 2005 da un consorzio di istituzioni accademiche, come alternativa aperta al progetto di Google Books. L'OCA era basata su un partenariato fra imprese private e le biblioteche, coordinati dall'Internet Archive. Le biblioteche mettevano a disposizione le copie da digitalizzare, mentre Internet Archive ovvero gli sponsor privati finanziavano la digitalizzazione.\nOperativit\u00e0.\nIl flusso logistico e l'organizzazione operativa furono molto simili a quelle implementate per il progetto Google Libri. Le singole biblioteche preparavano un piano di digitalizzazione che, fra le altre informazioni, conteneva la lista delle opere da digitalizzare nell'ambito del progetto. Formalizzato con le biblioteche un contratto in qualit\u00e0 di fornitore esterno, l'OCA procurava le attrezzature e le risorse umane necessarie all'interno dei propri siti operativi, distinti dalle biblioteche. Il personale delle biblioteche inviava il materiale nei siti di OCA, che provvedeva a restituirli alla biblioteche dopo la loro digitalizzazione\nAl personale non selezionato da OCA non era in alcun modo permesso di eseguire attivit\u00e0 con i mezzi di digitalizzazione, ma, diversamente da Google, OCa consentiva le ispezioni nei propri siti operativi.\nDopo un'indagine iniziale delle tecnologie di digitalizzazione automatizzate reperibili sul mercato, OCA prefer\u00ec la scansione manuale, sviluppando un proprio sistema di scansione chiamato \"Scribe\". Le singole unit\u00e0 condividevano:\nPer ogni pagina, l'operatore del sistema Scribe aveva il compito di rilasciare un pedale che faceva abbassare una lastra di vetro a forma di V sul libro, in modo tale da tenere ferme le pagine durante la digitalizzazione. Le singole immagini erano sottoposte ad un controllo visivo di qualit\u00e0, e se del caso aggiustate manualmente. La media era di 350 pagine digitalizzate per operatore/ora, vale a dire una pagina ogni 10 secondi.\nLe immagini digitalizzate a colori erano scaricate su un computer tramite collegamento USB, e quindi trasmesse in formato .jpg ad un server centrale di OCA, per le successive fasi del processamento.\nPartecipanti.\nI partecipanti al consorzio sono:\nIl progetto \"Biodiversity Heritage Library,\" \u00e8 composto da:\nBibliografia.\nBlog Posts"}
{"id": "2483551", "revid": "47767", "url": "https://it.wikipedia.org/wiki?curid=2483551", "title": "Leimone", "text": "Nella mitologia greca, Leimone era il nome di uno dei figli di Tegeate e di Mera, la figlia di Atlante.\nIl mito.\nAveva diversi fratelli: Scefro e Archedio e secondo altre versioni a questo elenco si aggiungevano Cidone, Catreo e Gorti che forse era il figlio di Radamanto) \nDi lui si parla anche in un'altra occasione: quando vide il suo fratello Scefro parlare con il dio Apollo fraintese le sue parole, e pens\u00f2 che lo stesse calunniando pesantemente. Trov\u00f2 allora giusto intervenire uccidendolo, in realt\u00e0 stava parlando serenamente con la divinit\u00e0. Artemide che si trovava con il fratello vendic\u00f2 immediatamente la morte del ragazzo uccidendo lo stesso Leimone. La furia della divinit\u00e0 colp\u00ec l'intero regno. \nIn ricordo di ci\u00f2 il popolo dei Tegeati istitu\u00ec una festa durante la quale una sacerdotessa della dea dava simbolicamente la caccia a un ragazzo proprio per ricordare tale avvenimento.) "}
{"id": "2483558", "revid": "767487", "url": "https://it.wikipedia.org/wiki?curid=2483558", "title": "Spirit in the Night", "text": "Spirit in the Night \u00e8 un singolo del cantautore statunitense Bruce Springsteen, pubblicato nel 1973 come secondo estratto dal suo album di debutto, \"Greetings from Asbury Park, N.J.\".\nDescrizione.\n\"Spirit in the Night\" fu una delle ultime canzoni che Bruce Springsteen compose per l'album \"Greetings from Asbury Park, N.J.\" Nel luglio del 1972 Springsteen aveva inciso con la sua band una decina di tracce per il suo primo album allorch\u00e9 Clive Davis, presidente della Columbia Records, si dichiar\u00f2 insoddisfatto del risultato. Secondo lui nessuna canzone del disco era potenzialmente una \"hit\" e chiese al cantautore di scrivere qualcosa di nuovo che potesse essere lanciato come singolo e che andasse bene per le trasmissioni alla radio. Springsteen compose allora due nuove canzoni, in spiaggia, \"Spirit in the Night\" e \"Blinded by the Light\", che furono registrate alla fine dell'estate dopo che i musicisti erano gi\u00e0 stati congedati. Springsteen suon\u00f2 cos\u00ec tutti gli strumenti, ma richiam\u00f2 per\u00f2 Vini Lopez per le parti di batteria, ottenne il contributo del pianista Harold Wheeler e chiese a Clarence Clemons, un sassofonista che aveva conosciuto l'anno prima a Asbury Park, di partecipare alle \"session\".\nLa canzone fu pubblicata come secondo singolo tratto da \"Greetings\" l'11 maggio 1973 con \"For You\", altro brano dell'album, come lato B ottenendo per\u00f2 uno scarso successo di vendita.\nLa canzone.\n\"Spirit in the Night\" si discosta significativamente dalle atmosfere vagamente folk dei brani di \"Greetings\", avvicinandosi al rhythm and blues del successivo album. Il testo narra l'avventura di un gruppo di ragazzi che si recano al forse immaginario lago Greasy, mescolando riferimenti autobiografici ad altri fantasiosi. Il lago sarebbe effettivamente ispirato due luoghi reali, frequentati probabilmente da Springsteen e dai suoi amici. Si arricchisce la galleria dei personaggi improbabili e pittoreschi che erano il marchio di fabbrica della prima produzione springsteeniana: Wild Billy (Billy \"il Selvaggio\"), Killer Joe (Joe \"il Sicario\"), Hazy Davy (Davy \"il Pallido\") e Crazy Janey (Janey \"la Matta\") con cui il protagonista fa l'amore sulle rive di un lago, sorta di rito di iniziazione a cui \"gli spiriti della notte\" danno significato.. Il racconto del bacio del protagonista con Janey sarebbe ispirato al primo bacio tra Springsteen e la sua fidanzata dell'epoca, Diane Lozito, soprannminata proprio \"Crazy\" Diane, avvenuto durante una festa notturna in spiaggia. Hazy Davy era il nomignolo di David Hazlett, il batterista dei Mercy Flight, la band di Richmond, la capitale della Virginia, che aveva diviso spesso il palco con gli Steel Mill di Springsteen e Steven Van Zandt nei primi anni settanta. Hazlett stesso aveva sostituito in qualche occasione Vini Lopez negli Steel Mill.\nIl tono notturno della canzone sarebbe stato ispirata a \"The Moon Struck One\", una canzone della Band scritta da Robbie Robertson e pubblicata nell'album \"Cahoots\" del 1971. \"Spirit in the Night\" \u00e8 anche una delle primissime canzoni di Springsteen in cui uno dei temi ricorrenti \u00e8 il cosiddetto \"cars &amp; girls\", il viaggio in automobile di due innamorati in fuga dalla realt\u00e0 quotidiana.\nLa canzone divent\u00f2 uno dei momenti chiave dei concerti di Springsteen che la esegu\u00ec, a volte anche in versione acustica, per tutta la sua carriera, rimanendo uno dei pochi brani del suo primo disco eseguiti con regolarit\u00e0. A partire dal 1978, durante il pezzo, il cantante si immergeva tra la folla seguito da Clemons che eseguiva il suo assolo al sassofono tenore.\nCover.\nLa Manfred Mann's Earth Band realizz\u00f2 una sua versione di \"Spirit in the Night\" per l'album \"Nightingales and Bombers\" del 1975, una delle prime canzone di Springsteen incise da altri artisti. Nel 1977 il gruppo inglese incise una nuova versione (intitolata erroneamente \"Spirit\" in alcune edizioni), interpretata dal nuovo cantante Chris Thompson, che usc\u00ec come singolo ed ebbe un successo superiore a quello della versione originale di Springsteen, raggiungendo la posizione n\u00b040 della Billboard Hot 100, pur senza pareggiare quello di \"Blinded by the Light\" che, nella versione della Earth Band, raggiunse il primo posto nella classifica statunitense nel 1977."}
{"id": "2483561", "revid": "1745361", "url": "https://it.wikipedia.org/wiki?curid=2483561", "title": "Scefro", "text": "Nella mitologia greca, Scefro era il nome di uno dei figli di Tegeate e di Mera, la figlia di Atlante,\nIl mito.\nAveva diversi fratelli: Leimone e Archedio e secondo altre versioni a questo elenco si aggiungevano Cidone, Catreo e Gorti che forse era il figlio di Radamanto) \nEra diventato amico del dio Apollo, con cui parlava tranquillamente in occasione di una sua venuta con la sorella Artemide in quei luoghi. Durante l'amabile conversazione venne brutalmente interrotto da un suo fratello, Leimone, che credendo stesse calunniando la divinit\u00e0 trov\u00f2 opportuno ucciderlo. A questo evento l'ira delle due divinit\u00e0 si abbatte prima sull'assassino uccidendolo e poi sul paese intero. Mera e Tegeate non sapevano come riuscire a calmare le divinit\u00e0 a nulla valsero tutti i sacrifici che ordinavano, la carestia si era abbattuta sul paese. Alla fine si rivolser\u00f2 all'oracolo di Delfi che sugger\u00ec di rendere gli onori funebri al giovane. Fu fatto e gli dei si calmarono. "}
{"id": "2483567", "revid": "1543377", "url": "https://it.wikipedia.org/wiki?curid=2483567", "title": "Large Millimeter Telescope", "text": "Il Large Millimeter Telescope (LMT) (in spagnolo Gran Telescopio Milim\u00e9trico o GTM) \u00e8 stato inaugurato il 22 novembre 2006. \u00c8 il pi\u00f9 grande telescopio a singola apertura al mondo nell'intervallo delle onde radio millimetriche da circa 0,85 a 4\u00a0mm di lunghezza d'onda. La sua superficie attiva ha un diametro di 50\u00a0m e l'area di raccolta supera i 2000\u00a0m\u00b2 di superficie.\nLMT \u00e8 stato costruito sulla cima della Sierra Negra (stato di Puebla), vulcano estinto al quinto posto fra le montagne pi\u00f9 alte del Messico e compagno della montagna pi\u00f9 alta, il Pico de Orizaba. La costruzione del telescopio \u00e8 durata 10 anni con un costo di 116 milioni di dollari ed \u00e8 frutto di una collaborazione tra il Messico (70%) e gli Stati Uniti d'America (30%), attraverso rispettivamente l'Instituto Nacional de Astrof\u00edsica, \u00d3ptica y Electr\u00f3nica (INAOE) e l'University of Massachusetts at Amherst (UMass).\nQuesto telescopio viene utilizzato in vari filoni della ricerca astronomica: le osservazioni alle lunghezze d'onda millimetriche permettono agli astronomi di esplorare le regioni del mezzo interstellare oscurate da polveri, in particolar modo quelle sede di formazione stellare. Inoltre vengono osservati planetesimi del Sistema solare e pianeti e dischi protoplanetari di sistemi extrasolari in quanto relativamente freddi ed emittenti quindi la maggior parte della propria radiazione alle lunghezze d'onda millimetriche. Infine vengono compiute osservazioni di nuclei galattici attivi e delle fluttuazioni nella radiazione cosmica di fondo."}
{"id": "2483571", "revid": "125882963", "url": "https://it.wikipedia.org/wiki?curid=2483571", "title": "Stati degli Stati Uniti d'America per superficie", "text": "Questa voce rappresenta una lista degli Stati degli Stati Uniti d'America in ordine di superficie terrestre occupata.\nI soli primi 4 Stati per estensione costituiscono pi\u00f9 di un terzo della superficie complessiva degli Stati Uniti d'America.\nIn corsivo sono indicate le dipendenze statunitensi e il Distretto di Columbia, in quanto questi non sono Stati. Le percentuali sono approssimate ai centesimi."}
{"id": "2483573", "revid": "4711", "url": "https://it.wikipedia.org/wiki?curid=2483573", "title": "Milton Palacio", "text": ""}
{"id": "2483575", "revid": "228587", "url": "https://it.wikipedia.org/wiki?curid=2483575", "title": "Rochdale Association Football Club", "text": "Il Rochdale Association Football Club, meglio noto come Rochdale, \u00e8 una societ\u00e0 calcistica inglese con sede nella citt\u00e0 di Rochdale. Milita in Football League Two, quarta divisione del campionato inglese di calcio.\nStoria.\nNelle stagioni 1994-1995 e 1999-2000 ha raggiunto le semifinali di Football League Trophy.\nStadio.\nGioca le partite casalinghe al Spotland Stadium.\nRosa.\n2021-2022.\n\"Rosa aggiornata al 29 gennaio 2022\"\n2020-2021.\n\"Rosa aggiornata al 9 dicembre 2020\"\n2019-2020.\n\"Rosa aggiornata al 6 novembre 2019\"\n2017-2018.\n\"Rosa aggiornata al 2 febbraio 2018\"\n2016-2017.\n\"Rosa aggiornata al 1 settembre 2016\"\n2015-2016.\n\"Rosa aggiornata al 27 marzo 2016\""}
{"id": "2483576", "revid": "355597", "url": "https://it.wikipedia.org/wiki?curid=2483576", "title": "Rochdale A.F.C.", "text": ""}
{"id": "2483578", "revid": "25601452", "url": "https://it.wikipedia.org/wiki?curid=2483578", "title": "Landr\u00fcckentunnel", "text": ""}
{"id": "2483579", "revid": "1782831", "url": "https://it.wikipedia.org/wiki?curid=2483579", "title": "Abe (personaggio)", "text": "Abraham \u201cAbe\u201d Lure (conosciuto dagli altri mudokon come labbra-cucite) \u00e8 il protagonista della serie di videogiochi \"Oddworld\". Compare per la prima volta in '; nel primo capitolo \u00e8 uno schiavo, addetto alle pulizie della fabbrica in cui lavora, i Mattatoi Ernia. Le sue caratteristiche principali sono il modo goffo di camminare, l'immensa sfortuna, la pelle violacea, il suo codino colorato e le labbra cucite. La sua storia continua in ' e \"\", episodi in cui il protagonista si evolve stilisticamente.\nPassato e caratteristiche fisiche.\nAbe \u00e8 un mudokon nato da un uovo, nella sezione N.1029 dei Mattatoi Ernia, fabbrica gestita dai glukkon. Attualmente ha 16 anni. \u00c8 stato allevato nella scuola materna della fabbrica nella quale diverr\u00e0 schiavo fino alla sua fuga (tali particolari non sono presenti nel gioco originale; sono infatti reperibili direttamente dal sito ufficiale di Oddworld Innhabitants). Abe infatti decide di fuggire, dopo essere stato nominato impiegato dell'anno, perch\u00e9 ha scoperto che i glukkon (dopo aver consumato quasi tutte le creature del luogo) decidono che \u00e8 arrivato il momento di macellare e ricavare dei nuovi snack dai mudokon, i \"Mudokon Pops\". Una cosa che caratterizza ulteriormente Abe \u00e8 il colore della sua pelle, che presenta pigmenti blu-violacei invece che verdastri come quelli dei suoi simili; in pi\u00f9 il suo corpo \u00e8 adornato da stupendi tatuaggi, dai primi due sulle mani all'ultimo sul petto, sembra quasi che abbiano una vita propria. La maggior parte dei suoi tatuaggi sono stati ottenuti grazie alle sfide mistiche alle quali \u00e8 stato sottoposto dagli sciamani mudokon. Un altro particolare sono le sue labbra cucite: si dice che gli siano state cucite dalla madre poich\u00e9 da bambino piangeva troppo.\nStile di vita e carriera lavorativa.\nQuando Abe era ancora un lavoratore schiavizzato dei Mattatoi Ernia, basava la sua intera vita lavorativa sulla difesa dei diritti dei Mudokon, gravati da un eccessivo carico di lavoro. Tutti i dipendenti, incluso Abe, non hanno mai potuto avere una vita sociale normale; per questo motivo, durante quel periodo, Abe ha anche ricevuto il premio \"Impiegato dell'anno\" nel settore pulizie dei mattatoi. Dopo la sua fuga, Abe diventa leader e capo sociale e militare dei lavoratori del Partito Libero del Fango.\nAbe e il dovere.\nAbe \u00e8 un mudokon con un incredibile senso dell'intuizione. Non \u00e8 il tipo di mudokon da indietreggiare davanti a un obbligo, infatti ogni compito gli venga assegnato (anche se nel suo mondo immaginario) per lui deve essere portato a termine. \u00c8 possibile immaginare che Abe abbia qualche difficolt\u00e0 nel capire quando una cosa avviene nel mondo reale o nel suo mondo immaginario. In verit\u00e0 Abe non ha mai fatto distinzione tra i due mondi: per lui sono la stessa cosa, senza nessuna differenza."}
{"id": "2483580", "revid": "287204", "url": "https://it.wikipedia.org/wiki?curid=2483580", "title": "Obsessi\u00f3n", "text": "Obsessi\u00f3n \u00e8 il quarto album di Hevia, pubblicato nel 2007 dalla EMI."}
{"id": "2483581", "revid": "149485", "url": "https://it.wikipedia.org/wiki?curid=2483581", "title": "Federica Vitale", "text": "Carriera.\nSi \u00e8 dimostrata una buona stileliberista in vasca, specializzata nelle distanze pi\u00f9 lunghe; vinse anche due titoli italiani, il primo nel 2004 nei 1500\u00a0m e il secondo due anni dopo nei 5000\u00a0m ai primaverili. Nel 2005 esord\u00ec in nazionale nel nuoto di fondo molto positivamente, quando giunse seconda nei 10\u00a0km ai Mondiali di Montreal battendo allo sprint Britta Kamrau e venendo superata solo da Edith van Dijk. Nello stesso anno conquista anche un terzo posto nei 10\u00a0km nella Coppa LEN disputatasi a Bracciano.\nNel 2006, sempre a Bracciano, \u00e8 medaglia d'argento nella Coppa LEN, specialit\u00e0 5\u00a0km; ha partecipato anche ai mondiali di fondo di Napoli e agli europei di Budapest dove \u00e8 arrivata settima nei 10\u00a0km. Ha avuto meno successo nel 2007 e nel 2008 e nel 2009 \u00e8 passata alla distanza pi\u00f9 lunga, i 25\u00a0km. Arrivata sul podio ai campionati italiani, \u00e8 stata convocata ai Mondiali di Roma 2009 dove \u00e8 riuscita a conquistare la medaglia di bronzo nei 25\u00a0km, battuta da Anna Uvarova di otto decimi nello sprint per il secondo posto.\nLe cose non sono andate cos\u00ec bene nel 2010: ai mondiali di Roberval si \u00e8 dovuta ritirare nella gara dei 25\u00a0km, e agli europei di Budapest \u00e8 arrivata tredicesima.\nPalmar\u00e8s.\n\"nota: questa lista \u00e8 incompleta\"\nCampionati italiani.\n2 titoli individuali, cos\u00ec ripartiti:"}
{"id": "2483583", "revid": "399", "url": "https://it.wikipedia.org/wiki?curid=2483583", "title": "Neutro", "text": "Il termine \"neutro\" (dal latino \"neutrum\", accusativo di \"neuter\", a sua volta composto di \"ne\", \"non\", e \"uter\", \"entrambi\") indica ci\u00f2 che non appartiene n\u00e9 all'una n\u00e9 all'altra di due categorie intese come opposte. Ha diversi significati:"}
{"id": "2483588", "revid": "125258927", "url": "https://it.wikipedia.org/wiki?curid=2483588", "title": "Cheltenham Town Football Club", "text": "Il Cheltenham Town Football Club \u00e8 una societ\u00e0 calcistica inglese con sede nella citt\u00e0 di Cheltenham.\nMilita in Football League One, terza serie del campionato inglese di calcio.\nStoria.\nIl Cheltenham Town \u00e8 stato fondato nel 1887 e i massimi risultati raggiunti durante la sua storia sono i 4 campionati disputati in Football League One, gli ottavi di finale in FA Cup nella stagione 2001-2002 e la vittoria dell'FA Trophy nella stagione 1997-1998 (l'anno seguente ha anche raggiunto le semifinali in questa stessa competizione).\nStadio.\nGioca le partite casalinghe al Whaddon Road."}
{"id": "2483591", "revid": "355597", "url": "https://it.wikipedia.org/wiki?curid=2483591", "title": "Cheltenham Town F.C.", "text": ""}
{"id": "2483600", "revid": "1782831", "url": "https://it.wikipedia.org/wiki?curid=2483600", "title": "L'alibi nero", "text": "L'alibi nero (\"Black Alibi\") \u00e8 un romanzo noir scritto nel 1942 da Cornell Woolrich.\nDa questo romanzo nel 1943 Jacques Tourneur trasse il film \"L'uomo leopardo\" (\"The Leopard Man\").\nTrama.\nKiki Walker in passato era stata solo una ballerina senza pretese negli squallidi motel di Detroit, ma adesso \u00e8 diventata una stella del variet\u00e0 a Ciudad Real, una grande citt\u00e0 dell'America del Sud, grazie anche all'abilit\u00e0 del suo agente pubblicitario, il giovane Jerry Manning. L'ultima trovata di Jerry sembra sensazionale: per pubblicizzare la nuova rivista \"Tric-Trac\" in cartellone la settimana seguente, Kiki dovr\u00e0 recarsi al \"Globo\", uno dei locali pi\u00f9 alla moda della citt\u00e0, portando con s\u00e9 al guinzaglio un giaguaro nero.\nKiki ascolta la proposta di Jerry, anche se \u00e8 atterrita dall'idea, tuttavia accetta ed in serata, accompagnata dal giaguaro, fa il suo ingresso clamoroso al \"Globo\", dove l'attendono numerosi giornalisti contattati da Manning per dare il massimo risalto pubblicitario a \"Tric-Trac\". \nQualcosa durante la serata per\u00f2 va storto, ed il giaguaro, forse impaurito dalla confusione del locale e dai continui flash dei fotografi, dopo esserle saltata addosso, sfugge a Kiki e si lancia sull'\"Alameda\", uno dei grandi ed eleganti viali della citt\u00e0, senza che nessuno riesca a fermarlo.\nSi scatena immediatamente una caccia al giaguaro per le vie del centro alla quale partecipano polizia e vigili del fuoco, ma del felino non c'\u00e8 pi\u00f9 traccia: \u00e8 stato visto entrare in un \"callej\u00f3n\" di fronte al \"Globo\", ma non \u00e8 mai spuntato in \"Plaza de los Martires\" alla fine del vicolo.\nQualche giorno dopo Teresa Delgado, mentre tenta disperatamente di rientrare in casa, trova una morte orribile davanti alla porta, dove viene trovata orrendamente dilaniata. Altre giovani donne vengono uccise nelle settimane seguenti, senza che la polizia riesca a fermare questa furia omicida che attribuisce al giaguaro."}
{"id": "2483610", "revid": "355597", "url": "https://it.wikipedia.org/wiki?curid=2483610", "title": "Exeter City F.C.", "text": ""}
{"id": "2483611", "revid": "1782831", "url": "https://it.wikipedia.org/wiki?curid=2483611", "title": "Meteorite Breed", "text": " \u00e8 un manga scritto e illustrato da Haruka Shii. Esso \u00e8 stato serializzato sulla rivista \"Weekly Sh\u014dnen Sunday\" di Shogakukan tra il 2007 e il 2008 e in seguito raccolto in quattro volumi \"tank\u014dbon\". L'edizione italiana \u00e8 stata pubblicata dall'etichetta J-Pop di Edizioni BD dal 18 gennaio al 15 novembre 2009.\nTrama.\nTrent'anni prima dell'inizio della storia una serie di meteoriti sono piovuti sul pianeta Terra, distruggendo gran parte della civilt\u00e0. Decenni dopo, piccoli gruppi di umanit\u00e0 iniziano la ricostruzione del pianeta e piano piano le grandi civilt\u00e0 iniziano a riemergere.\nL'influenza delle meteoriti ha provocato e continua a produrre grandi cambiamenti nella fauna e flora del pianeta, costringendo gli esseri umani a istituire organi di controllo per tenere sott'occhio i pericolosi cambiamenti causati dalle meteoriti. Alcuni nuovi nati tra gli esseri umani stessi sembrano esser stati contaminati a causa della costante influenza aliena esercitata dalla pioggia ormai vecchia di 30 anni. Questi ragazzini vengono cos\u00ec definiti Meteod ovvero Meteorite Breed, la progenie delle meteoriti.\nTooi, il protagonista, \u00e8 un ragazzino di 14 anni ancora immaturo e infantile e uno dei tanti Meteod. Oltre ad avere una spiccata abilit\u00e0 nell'intuire i sentimenti di chi gli sta a fianco, possiede delle capacit\u00e0 non comuni e soprattutto sembra essere un Meteod alquanto speciale.\nPersonaggi.\nIl protagonista della vicenda, \u00e8 un ragazzino di 14 anni ancora immaturo e infantile che adora mangiare, e uno dei tanti Meteod.\nUna donna misteriosa che sta cercando residui delle meteoriti cadute trent' anni prima della vicenda."}
{"id": "2483612", "revid": "3115", "url": "https://it.wikipedia.org/wiki?curid=2483612", "title": "Duccio Canestrini", "text": "\u00c8 autore di numerosi articoli per riviste, di libri e testi per la televisione, la radio e il teatro. Conosciuto per aver introdotto, nell'ambito dell'antropologia del turismo, il concetto di \"Homo turisticus\" e di aver ideato le conferenze-spettacolo allo scopo di divulgare e raccontare l'antropologia al grande pubblico, si occupa delle dinamiche del rapporto tra uomo e ambiente, di simbolismo del corpo umano, di turismo responsabile e dello studio dei processi legati all'incontro interculturale. \nDuccio Canestrini ha scritto Antropop (Bollati Boringhieri, 2014), manifesto di un\u2019antropologia che aspira a essere \u00abpop\u00bb tanto nello stile, spigliato e divulgativo, quanto negli oggetti di studio: fumetti, serie tv, star musicali, gadget tecnologici, mode vestiarie.\nBiografia.\nNasce a Rovereto (Trento), si laurea a pieni voti in Antropologia culturale presso il dipartimento di studi etnoantropologici della Facolt\u00e0 di Filosofia dell'Universit\u00e0 di Siena, nel 1982.\nIn seguito svolge ricerca sul campo in India sotto la guida del prof. Paul Bouissac, della Victoria University di Toronto (Canada), sulle tecniche del corpo degli acrobati del circo indiano che derivano da atti rituali e religiosi con particolare riguardo all'identit\u00e0 di casta degli artisti.\nDal 1985 al 995 \u00e8 prima redattore, poi inviato del mensile di viaggi e geografia \"Airone\", di Milano. Comincia cos\u00ec a viaggiare frequentemente, toccando diversi paesi di Europa, Africa, Asia, Oceania e America meridionale. Nel 1987 diventa giornalista professionista.\nIn seguito insegna Antropologia del turismo all'Universit\u00e0 di Trento, nel corso di Antropologia culturale presso la Facolt\u00e0 di Sociologia, e conduce molti seminari di antropologia culturale e di antropologia del viaggio e del turismo nell'ambito di diversi master tra cui Economia e Gestione del Turismo dell'Universit\u00e0 Ca' Foscari Venezia, Mediazione Culturale e Gestione dei Sistemi Turistici dell'Universit\u00e0 di Bergamo, Manager dell'Innovazione e dello Sviluppo della Provincia di Trento.\nTra il 1995 e il 1996 dirige le riprese di cinque filmati documentari della serie televisiva \"A New World\" sul rapporto tra uomo e ambiente, per il programma \"Geo\" di Raitre, muovendosi tra Brasile, Etiopia e Belize.\nI documentari hanno avuto diversi riconoscimenti: premio Speciale Rotary \"Antonio Pascatti\" al 44\u00ba e al 45\u00ba Film Festival Internazionale della Montagna e dell'Esplorazione di Trento (edizioni 1996 e 1997), \"Premio Solidariet\u00e0\" delle Casse Rurali operanti sulla citt\u00e0 di Trento al 44\u00ba Film Festival Internazionale della Montagna e dell'Esplorazione di Trento (edizione 1996), segnalazione speciale del Presidente della Giuria al Premio Internazionale di studi Etnoantropologici \"G. Pitr\u00e8-S. Salomone Marino\" Citt\u00e0 di Palermo (edizione 1996), \"Prix Leonardo\" al Film Festival del Documentario Scientifico di Parma per la migliore produzione italiana (1997).\nIn questo periodo inizia a scrivere libri divulgativi che ruotano attorno al concetto di \"Homo turisticus\" e concentra la sua attenzione nella divulgazione al grande pubblico, ideando le conferenze-spettacolo.\nNel 1999 comincia a occuparsi dell'antropologia della vita quotidiana in Trentino-Alto Adige: per tre anni scrive per il portale Trentino Cultura, sottosezione antropologica del sito web del Servizio Attivit\u00e0 Culturali della Provincia Autonoma di Trento, con particolare riguardo alle tematiche dell'immigrazione e della societ\u00e0 multiculturale.\nSempre nel 2000 presenta il saggio \"Perch\u00e9 i Boscimani sono stupidi?\" al Convegno internazionale \"Giovanni Canestrini zoologo e darwinista\" tenutosi tra Padova, Venezia e Trento, in febbraio. In questa occasione si confronta virtualmente con un suo celebre antenato, Giovanni Canestrini, che contribu\u00ec non poco a diffondere la teoria darwiniana in Italia con le traduzioni delle opere di Charles Darwin.\nDal 2003 comincia un'intensa attivit\u00e0 di docenza: all'Universit\u00e0 di Trento insegna Antropologia nell'ambito del Master of Tourism Management della Trento School of Management (dove \u00e8 anche capoarea per l'antropologia) e Antropologia e Cinema nel corso di laurea in Scienze del Turismo del Campus di Lucca.\nNello stesso anno riprende gli studi di antropologia del corpo, iniziati a suo tempo in sede di tesi di laureae dal 2004 intensifica la sua attivit\u00e0 divulgativa con le conferenze-spettacolo e la pubblicazione di articoli su diverse riviste.\nAttualmente Duccio Canestrini insegna Antropologia e Cinema nell'ambito del corso di laurea in Scienze del Turismo presso il Campus Universitario di Lucca ed \u00e8 proboviro dell'Associazione Italiana Turismo Responsabile (Milano).\n\u00c8 membro dell'Associazione Italiana per le Scienze Etnoantropologiche (AISEA, Roma) e dell'International Scientific Council for Island Development (Insula/Unesco, Parigi).\nLe conferenze-spettacolo.\nDuccio Canestrini conduce da anni una costante attivit\u00e0 di divulgazione antropologica, servendosi di diversi media. L'idea che lo guida \u00e8 la necessit\u00e0 di portare l'antropologia fuori dalle universit\u00e0, a contatto con la gente, senza usare termini da accademia, ma uno stile espositivo comprensibile a tutti e nel contempo rigoroso dal punto di vista scientifico.\nLe conferenze-spettacolo rappresentano lo strumento principale di questa su attivit\u00e0. Gli argomenti sono diversi. Dal viaggio al rapporto con s\u00e9 stessi e con gli altri, dalla storia dell'antropologia alla comprensione dei riti della quotidianit\u00e0, per fare alcuni esempi. Nessuna conferenza \u00e8 mai uguale alle precedenti, poich\u00e9 Canestrini ne aggiorna costantemente i contenuti e cerca continuamente nuove vie di esplorazione tematica.\nLe conferenze-spettacolo si muovono tra il divertimento e il ragionamento, tra l'ironia e la riflessione, accompagnando il pubblico alla scoperta del tema prescelto attraverso immagini, filmati, suoni, racconti aneddotici e battute a volte graffianti, e non di rado grazie alle voci di attori dal vivo.\nSi tratta di eventi che vengono organizzati nelle piazze o in aule attrezzate, in teatri o in auditorium. Appuntamenti che, per la loro natura mediatica, richiedono un'adeguata attrezzatura audio e video.\nHomo turisticus.\n\"Homo turisticus\" \u00e8 la definizione ideata da Duccio Canestrini per descrivere la persona che va in vacanza. Una persona da studiare e catalogare con arguzia e ironia, raccontandone i riti quotidiani e i miti culturali. Il fascino dell'esotico, la ricerca del souvenir, l'idea stessa di ferie o vacanza sono al centro dell'analisi dell'antropologo. \nIn sostanza, tutti siamo \"homines turistici\", non solo chi ama definirsi viaggiatore.\nL'espressione \"Homo turisticus\" appare per la prima volta nel 1993, nel saggio omonimo per i tipi di Studio Andromeda/Gl\u00e9nat (Milano), in cui vengono raccolte vignette satiriche nate da una sua idea, per quanto gi\u00e0 negli anni ottanta avesse cominciato a delineare i tratti di questa tipologia umana. Duccio Canestrini propone l'idea e scrive l'introduzione al testo.\nA tal proposito, Canestrini racconta che, durante un viaggio a carattere etnografico per il mensile Airone, di cui era inviato negli anni ottanta, a Canaima (Venezuela), assistette a una scena particolare. Stava conversando con un indio quando vide comparire un pulmino di turisti. L'indio corse nella sua capanna, si tolse i jeans e si mise un perizoma, per poi farsi fotografare dalla comitiva. Quando i turisti se ne andarono, si rimise i jeans senza battere ciglio, chiedendo all'antropologo: \u00abCosa stavamo dicendo?\u00bb. Duccio Canestrini cap\u00ec allora che la trib\u00f9 da studiare erano i turisti e i loro riti quotidiani.\nLo sfondo su cui si muove l\"'Homo turisticus\" \u00e8 il viaggio, cio\u00e8 un momento in cui avviene l'incontro di persone e di culture. In questo contesto, uno dei libri di maggior successo dell'antropologo, Non Sparate Sul turista, \u00e8 dedicato al tema della sicurezza del turista stesso. Dopo l'11 settembre 2001 la paura del terrorismo ha acuito il senso d'insicurezza generale, dando luogo a un turismo sempre pi\u00f9 protetto, a volte militarizzato.\nCanestrini, alla fine del testo, ricorda che \u00e8 necessario scegliere tra un turismo chiuso e militarizzato, e un turismo aperto e \u201cpermeabile\u201d, in cui si interagisce con la popolazione locale. Una riflessione che si intreccia al concetto di turismo responsabile e sostenibile, attento all'ambiente, alle persone e alle culture locali."}
{"id": "2483615", "revid": "324090", "url": "https://it.wikipedia.org/wiki?curid=2483615", "title": "Vertigo tour", "text": ""}
{"id": "2483616", "revid": "287204", "url": "https://it.wikipedia.org/wiki?curid=2483616", "title": "Sonic Riders", "text": " \u00e8 un videogioco di sport su surf a trazione gravitazionale sviluppato e prodotto da SEGA per le principali console nel 2006.\nPersonaggi.\nI personaggi disponibili sono divisi in 3 categorie: Speed (Velocit\u00e0), Fly (Volo) e Power (Potenza)."}
{"id": "2483617", "revid": "305523", "url": "https://it.wikipedia.org/wiki?curid=2483617", "title": "Gran Telescopio Millimetrico", "text": ""}
{"id": "2483621", "revid": "767487", "url": "https://it.wikipedia.org/wiki?curid=2483621", "title": "Eric Valentine", "text": "Ha iniziato la sua carriera come batterista e produttore della band Heavy metal T-Ride e successivamente ha prodotto album di artisti come Lostprophets, Taking Back Sunday, Nickel Creek, Queens of the Stone Age, Third Eye Blind, Smash Mouth, The All-American Rejects e Slash."}
{"id": "2483623", "revid": "88740", "url": "https://it.wikipedia.org/wiki?curid=2483623", "title": "Waldgirmes", "text": "Waldgirmes \u00e8 una frazione del comune tedesco di Lahnau, nell'Assia.\nConta (2007) 3.324 abitanti.\nStoria.\nNei suoi pressi sorse un primo centro romano dell'epoca di Augusto. Waldgirmes fu nominata per la prima volta nel 771.\nCostitu\u00ec un comune autonomo fino al 31 dicembre 1976, quando con altri 13 comuni e le citt\u00e0 di Gie\u00dfen e Wetzlar and\u00f2 a formare la nuova citt\u00e0 di Lahn, divenendone un quartiere (\"Stadtteil\") compreso nel distretto urbano (\"Stadtbezirk\") di Lahntal.\nIl 31 luglio 1979, a seguito delle proteste della cittadinanza, la citt\u00e0 di Lahn fu sciolta, e il distretto urbano di Lahntal divenne un comune indipendente, con il nome di Lahnau; da quella data, Waldgirmes ne costituisce pertanto una frazione (\"Ortsteil\")."}
{"id": "2483626", "revid": "88740", "url": "https://it.wikipedia.org/wiki?curid=2483626", "title": "Dorlar", "text": "Dorlar \u00e8 una frazione del comune tedesco di Lahnau, nell'Assia.\nConta (2007) 1.911 abitanti.\nStoria.\nDorlar fu nominata per la prima volta nel 771.\nCostitu\u00ec un comune autonomo fino al 31 dicembre 1971, quando divenne una frazione della citt\u00e0 di Wetzlar.\nIl 1\u00ba gennaio 1977, con la formazione della citt\u00e0 di Lahn, dall'unione delle citt\u00e0 di Wetzlar e Gie\u00dfen e ulteriori 14 comuni, Dorlar ne divenne un quartiere (\"Stadtteil\") all'interno del distretto urbano (\"Stadtbezirk\") di Lahntal.\nIl 31 luglio 1979, a seguito delle proteste della cittadinanza, la citt\u00e0 di Lahn fu sciolta, e il distretto urbano di Lahntal divenne un comune indipendente, con il nome di Lahnau; da quella data, Dorlar ne costituisce pertanto una frazione (\"Ortsteil\")."}
{"id": "2483628", "revid": "1305772", "url": "https://it.wikipedia.org/wiki?curid=2483628", "title": "Waldgirmes (accampamento romano)", "text": "Il campo militare romano di Waldgirmes si trova nella regione tedesca dell'Assia lungo il fiume Lahn, dove una volta viveva la popolazione germanica dei Tencteri. Costituisce un importante sito costruito dall'Esercito romano all'epoca dell'imperatore romano Augusto, nell'ambito del progetto di occupazione della Germania e della sua trasformazione in provincia romana.\nIl complesso \u00e8 poco distante dal fiume Lahn, lungo la sua riva settentrionale ad una distanzia di circa 100\u00a0km da Coblenza sul fiume Germania.\nStoria.\nGli anni della conquista fino alla \"Clades variana\": 12 a.C. \u2013 9 d.C..\nIl momento della fondazione del campo \u00e8 molto dubbio. Potrebbe essere stato utilizzato per la prima durante la prima o seconda campagna militare per l'occupazione della Germania degli anni 12-11 a.C. da parte di Druso, quando quest'ultimo combatt\u00e9 contro le popolazioni subito ad est del fiume Reno, e negli anni successivi quando lo stesso generale dovette combattere Marcomanni e Catti della regione del Meno e del Taunus (anni 10-9 a.C.).\nIl campo fu probabilmente utilizzato negli anni successivi, quando furono governatori Senzio Saturnino (dal 6 al 3 a.C. e dal 5 al 6), Lucio Domizio Enobarbo (dal 3 all'1 a.C.) e Marco Vinicio (dall'1 al 3) e trasformato in centro civile romano-germanico.\nLa rivincita romana: 14-16 d.C..\nIl campo fu quasi certamente utilizzato anche nel corso delle campagne di Germanico del 15 e 16, quando il generale romano a capo di otto legioni, fu inviato in Germania Magna dall'Imperatore Tiberio, per vendicare l'onore di Roma in seguito alla disfatta variana del 9. Questo campo potrebbe essere stato utilizzato sia nel corso della campagna del 15, sia in quella del 16.\nSito archeologico.\nLe prime indagini archeologiche della zona a nord-ovest di Waldgirmes, risalgono al recente 1993. Tra le vestigia rinvenute in questo insediamento romano, i resti di un magnifico \"forum\" di 2.200 m2, sul quale si affacciava una basilica di 15x24 metri. Pi\u00f9 al centro sono stati rinvenuti anche edifici in legno, alcuni intonacati e dipinti, coperti da tavole di legno, con le fondamenta in pietra.\nL'intera area era circondata da una palizzata in legno, di fronte al quale era stato scavato un doppio fossato largo 3/4 metri ciascuno. Nel perimetro del \"castrum\" erano presenti tre accessi, dove sul lato nord la porta era sormontata da una torre. All'interno del forte romano sembra si svolgessero anche attivit\u00e0 commerciali, fondamentali ai fini anche del processo di romanizzazione messo in atto da Augusto, dopo le prime campagne di conquista della nuova provincia di Germania.\nIl mercato, interno alla fortezza, era il punto di incontro delle due strade del forte, attorno al quale si trovavano magazzini, taverne e abitazioni dei commercianti e dei soldati romani. Sappiamo che fino al 2006 sono state scoperte ben 24 abitazioni con dei pozzi profondi fino a 4 m ed un tempio.\nTra i pi\u00f9 significativi manufatti ci sono ben 200 frammenti di una statua equestre di bronzo dorato, che ritraevano probabilmente Augusto (segno evidente che la citt\u00e0 potrebbe essere stata saccheggiata subito dopo la \"Clades variana\"), oltre a gioielli, non meno di 250 monete romane databili a prima del 10, un mosaico di vetro con tre immagini del dio egiziano Api e numerosi frammenti di ceramica di vasi (\"terra sigillata\") di provenienza italica e gallica, anfore (contenenti vino ed olio provenienti da Italia e \"Hispania\"), oltre ad oggetti di tipo germanico della popolazione autoctona.\nIn effetti Waldgirmes costituiva forse un primo esempio di centro civilizzato e commerciale (oltrech\u00e9 militare) degli invasori e colonizzatori Romani, come lascerebbe intendere lo stesso Dione descrivendo la situazione della nuova provincia, poco prima del disastro variano. E non sarebbe un caso che questo centro si trovasse a soli 8\u00a0km dall\"'oppidum\" celtico di D\u00fcnsberg, probabilmente abbandonato attorno al 20 a.C."}
{"id": "2483629", "revid": "110157", "url": "https://it.wikipedia.org/wiki?curid=2483629", "title": "Museo Musical Art 3M", "text": "Il Museo Musical Art 3M, sito ad Enna in via Roma 533, \u00e8 un museo multimediale.\nConsente al visitatore di ammirare le opere dei pi\u00f9 importanti pittori siciliani o che in Sicilia hanno operato durante la loro attivit\u00e0 artistica attraverso una mostra virtuale, con accompagnamento musicale appositamente composto da Sebastiano Occhino.\nStoria.\nIl museo \u00e8 stato istituito nel 1998.\nLe opere musicali con immagini Musical Art sono state inaugurate nello stesso anno dal maestro Roberto Pregadio.\nDal 1998 ad oggi diverse sono state le iniziative culturali ospitate che spaziano da tematiche che promuovono arte e tradizioni locali, a tematiche di respiro nazionale ed internazionale.\nCollezione.\nIl patrimonio artistico del museo \u00e8 costituito dalla catalogazione virtuale dei dipinti realizzati dai pi\u00f9 grandi pittori siciliani o che hanno operato in Sicilia dal 1400 ad oggi, inseriti in opere musicali con immagini dedicate ad Antonello da Messina, Filippo Paladini, Lo Zoppo di Gangi, Caravaggio, Pietro Novelli, Guglielmo Borremans, Pietro Paolo Vasta, Vito D'Anna, Giuseppe Patania, Giuseppe Sciuti, Francesco Lojacono, Paolo Vetri, Elio Romano, Gianbecchina, Renato Guttuso e Salvatore Fiume.\nLe opere musicali con immagini in visione sono inserite in due sezioni:"}
{"id": "2483631", "revid": "716642", "url": "https://it.wikipedia.org/wiki?curid=2483631", "title": "Darlington Football Club", "text": "Il Darlington Football Club \u00e8 una societ\u00e0 calcistica con sede a Darlington, in Inghilterra.\nStadio.\nGioca le partite casalinghe al The Darlington Arena e attualmente milita in Conference National, la quinta divisione del calcio inglese."}
{"id": "2483632", "revid": "355597", "url": "https://it.wikipedia.org/wiki?curid=2483632", "title": "Darlington F.C.", "text": ""}
{"id": "2483634", "revid": "767487", "url": "https://it.wikipedia.org/wiki?curid=2483634", "title": "IAM (gruppo musicale)", "text": "IAM \u00e8 un gruppo hip hop francese proveniente da Marsiglia, fondato nel 1989. Il termine IAM significa sia Imperial Asiatic Men che I am e Invasion Arriv\u00e9e de Mars. Proprio il pianeta Marte \u00e8 una loro comune metafora per indicare la citt\u00e0 di Marsiglia. Si tratta di uno dei gruppi cardine della musica rap e della cultura hip hop in Francia.\nBiografia.\nIl gruppo nasce a Marsiglia tra il 1984 e 1985 con il nome di \"Lively Crew\", inizialmente composto da Akhenaton e Imhotep. Nel 1989 diventa definitivamente \"IAM\" e viene pubblicato il mixtape \"Concept\", che permette di firmare con l'etichetta Labelle Noire, suddivisione della Virgin Records. Successivamente, nel 1991, gli IAM pubblicano l'EP \"Red, Black and Green\", seguito dall'album di debutto \"\u2026 De la plan\u00e8te Mars\".\nNel 1993, con l'uscita dell'album \"Ombre est lumi\u00e8re\", la popolarit\u00e0 del gruppo cresce, grazie soprattutto al singolo \"Je danse le mia\", che diventa un successo con pi\u00f9 di 500.000 copie vendute.\nIl 18 marzo 1997 viene pubblicato l'album \"L'\u00e9cole du micro d'argent\", che ottiene un successo immediato raggiungendo l'oro in pochi giorni. Il disco, che vede la collaborazione di alcuni membri del collettivo americano Wu-Tang Clan, ottiene un riscontro positivo anche all'estero e nel 2005 diventa disco di diamante, con pi\u00f9 di un milione e mezzo di copie: si tratta dell'album rap francese pi\u00f9 importante della storia, considerato anche il miglior disco di musica rap mai prodotto in Europa. Negli anni a seguire viene ristampato in diverse versioni con anche brani inediti e strumentali.\nNegli anni successivi il gruppo continua con la pubblicazione di vari album e mixtape, mentre i vari membri portano avanti anche carriere soliste (in particolar modo Akhenaton, che cura anche la colonna sonora del film \"Taxxi\" nel 1998 ottenendo importanti riconoscimenti).\nIl 3 marzo 2017 esce l'album \"R\u00eavolution\", pubblicato per Def Jam France.\nCaratteristiche.\nGli IAM affrontano diversi temi, come razzismo, immigrazione, spiritualit\u00e0, religione, vita di periferia con uno stile \"social-conscious\" che denota un certo impegno politico-sociale, mentre testi e atteggiamenti non scadono mai nella retorica del gangsta rap. Inoltre spicca il loro immaginario orientato alla cultura egiziana e orientale. Musicalmente il gruppo si \u00e8 evoluto pur rimanendo fedele a certi canoni della produzione hip hop classica, basata sui sample.\nComposizione.\nIl gruppo \u00e8 composto da:"}
{"id": "2483638", "revid": "767487", "url": "https://it.wikipedia.org/wiki?curid=2483638", "title": "Aleks Mari\u0107", "text": ""}
{"id": "2483639", "revid": "933835", "url": "https://it.wikipedia.org/wiki?curid=2483639", "title": "Palazzo Centi", "text": "Palazzo Centi \u00e8 un palazzo storico dell'Aquila, dichiarato monumento nazionale nel 1902.\nFino al 2009 \u00e8 stato sede della presidenza della Regione Abruzzo.\nStoria.\nIl palazzo fu costruito su una preesistenza databile al XVI secolo, attribuita alla famiglia Alfieri-Ossorio, di cui vi \u00e8 scarna documentazione; di tale preesistenza rimane testimonianza di una datazione riferibile al 1556 incisa su una parete dell'edificio. Dalla pianta incisa da Giacomo Lauro, su disegno del Fonticulano, nel 1622 si rileva che il palazzo originario fosse di dimensioni notevoli, sviluppandosi su tre livelli al pari delle altre principali architetture civili della citt\u00e0. \nIn seguito al terremoto dell'Aquila del 1703, il palazzo fu largamente rimaneggiato inglobando, in un involucro dal gusto tardobarocco, la preesistenza cinquecentesca. Nel 1747 Gian Lorenzo Centi di Montereale acquist\u00f2 la casa Alfieri-Ossorio e nel 1752 divenne proprietario dell'intero aggregato dando inizio ai lavori di ricostruzione che si protrassero fino al 1772. L'intento della famiglia era quello di vendicarsi per la non ammissione al patriziato aquilano, erigendo un palazzo che superasse le altre dimore nobiliari per dimensioni ed eleganza; secondo la leggenda, invece, il palazzo fu fatto costruire da Lorenzo per poter chiedere la mano della discendente della famiglia Dragonetti, di pi\u00f9 alto rango rispetto ai Centi.\nIl progetto \u00e8 storicamente attribuito al Mastro Cola de Cicco, al secolo Loreto Cicchi di Pescocostanzo.\nIl palazzo rimase dimora della famiglia Centi per oltre due secoli. Alla met\u00e0 degli anni Novanta del XX secolo divenne sede di rappresentanza della Regione Abruzzo, che ne acquist\u00f2 definitivamente la propriet\u00e0 nel 2002. In seguito, tra il 2003 ed il 2006, l'edificio fu sottoposto ad un intervento di restauro e rifunzionalizzazione; in questo periodo, la presidenza si trasfer\u00ec temporaneamente presso il Palazzo Branconio. \nNel 2009, nonostante il consolidamento di pochi anni prima, il palazzo sub\u00ec gravi danni a causa del terremoto dell'Aquila, venendo dichiarato inagibile; di conseguenza, la presidenza regionale \u00e8 stata temporaneamente trasferita presso il Palazzo Silone. L'iter per il nuovo restauro del palazzo \u00e8 stato particolarmente travagliato ed i lavori hanno avuto inizio solamente nel 2020.\nDescrizione.\nPalazzo Centi \u00e8 situato nel quarto di Santa Giusta, frontalmente all'omonima chiesa capoquarto, a poca distanza dalla piazza del Duomo. La sua edificazione ha rappresentato il pi\u00f9 evidente tra i ribaltamenti volumetrici che si verificarono tra l'architettura civile e quella religiosa nell'ambito della ricostruzione successiva al terremoto dell'Aquila del 1703.\nL'edificio ha, inoltre, un'altra peculiarit\u00e0: \u00e8 uno dei pochissimi palazzi aquilani, nonch\u00e9 l'unico di questa importanza, ad occupare interamente un isolato, ossia a presentarsi mediante quattro facciate libere che ne accentuano il carattere monumentale, , con i quattro angoli rivestiti da paraste a tutta altezza e capitello ionico. Oltre alla facciata principale rivolta verso est su piazza Santa Giusta, si affaccia quindi su via Bazzano a nord, via Rosso Guelfaglione a ovest e via Celestino V a sud, dove \u00e8 presente uno spazio terrazzato collegato al palazzo. Presenta dimensioni di circa 42\u00a0m sul lato lungo e 36\u00a0m su quello corto, per un'impronta a terra di quasi \u00a0m\u00b2. In alzato si sviluppa su tre livelli, mentre in pianta presenta uno schema quadrangolare a corte centrale, molto regolare.\nLa facciata principale, tripartita, \u00e8 caratterizzata da una imponente balconata, sorretta da sei colonne in stile borromiano, che sovrasta il maestoso portale ed offre riferimenti al Palazzo Compagnoni-Marefoschi di Macerata; le colonne, ruotate di 45 gradi, rimandano al Palazzo Doria-Pamphili a Roma mentre il portale ricorda il Palazzo Trivulzio a Milano. \nAl di sotto del giardino terrazzato adiacente al palazzo \u00e8 situata un'enorme neviera in pietra, di forma cilindrica, tra le pi\u00f9 grandi presenti in Italia. La neviera, la cui origine potrebbe essere antecedente a quella del palazzo, fu realizzata probabilmente per usi commerciali, essendo la neve un importante sistema di conservazione degli alimenti."}
{"id": "2483642", "revid": "287204", "url": "https://it.wikipedia.org/wiki?curid=2483642", "title": "Aleks Maric", "text": ""}
{"id": "2483645", "revid": "1124164", "url": "https://it.wikipedia.org/wiki?curid=2483645", "title": "Scarpinocc", "text": "Gli scarpinocc sono un tipico piatto del paese di Parre in provincia di Bergamo. \u00c8 una sorta di casoncello dal ripieno \"magro\" in cui non vi \u00e8 carne ma esclusivamente formaggio, uova, burro, pan grattato e spezie. Il nome \"scarpinocc\" deriva dalla somiglianza della forma del casoncello con le tradizionali calzature indossate nei tempi antichi dagli abitanti del paese di Parre, confezionate dalle donne cuocendo pezza su pezza di panno.\nLa ricetta.\nGli scarpinocc, considerati da sempre un cibo ricco, per le grandi feste e i matrimoni, vengono preparati lavorando farina bianca e acqua tiepida e rosso d'uovo; l'impasto morbido, viene steso con il mattarello e tagliato a dischetti con l'aiuto di un bicchiere. La particolarit\u00e0 \u00e8 in questo ripieno magro, che non vuole nessun tipo di carne, ma pane grattugiato, formaggio grattugiato, uova, burro, la sola eccezione \u00e8 un poco di uva passa. I dischetti con il ripieno farciti vengono sigillati ai bordi e con l'indice si lascia l'impronta al centro, vengono cotti in abbondante acqua salata. Anticamente venivano poi versati in un \"cad\u00ec\", un catino di rame, ora in terracotta o ceramica, conditi con abbondante formaggio e burro cotto con foglie d'erba salvia..\nDal 1955 si tiene annualmente a Parre la sagra degli Scarpinocc il terzo weekend di agosto, organizzata dalla Pro Loco Parre, durante la quale \u00e8 possibile provare il tradizionale piatto."}
{"id": "2483649", "revid": "1924342", "url": "https://it.wikipedia.org/wiki?curid=2483649", "title": "Aleksandar Ra\u0161i\u0107", "text": "Ha conquistato quattro differenti campionati nazionali europei, compreso uno di Serie A italiana con Siena."}
{"id": "2483650", "revid": "287204", "url": "https://it.wikipedia.org/wiki?curid=2483650", "title": "Aleksandar Rasic", "text": ""}
{"id": "2483653", "revid": "125259052", "url": "https://it.wikipedia.org/wiki?curid=2483653", "title": "Lincoln City Football Club", "text": "Il Lincoln City Football Club \u00e8 una societ\u00e0 calcistica inglese con sede nella citt\u00e0 di Lincoln, militante nella Football League One (terza divisione inglese) dal 2019. Gioca le partite casalinghe al Sincil Bank, impianto da posti a sedere.\nStoria.\nIl 18 febbraio 2017, grazie alla vittoria per 1-0 sul campo del (squadra della Premier League) negli ottavi di finale di FA Cup, il Lincoln City \u00e8 diventata la prima squadra dilettantistica dal 1914 a riuscire a qualificarsi ai quarti di finale della competizione; tuttavia nel turno successivo \u00e8 stata eliminata dall' (altro club di prima divisione) con il risultato di 5-0. Nella medesima stagione il club raggiunge inoltre per la prima volta la sua storia la semifinale di FA Trophy.\nIl 22 aprile 2017, grazie alla vittoria per 2-1 in casa sul , si aggiudica la National League con due partite di anticipo e torna in Football League Two, dopo sei stagioni di assenza. Nella stagione 2017-2018 ha vinto il Football League Trophy, competizione di cui nella sua storia ha raggiunto in altre due occasioni le semifinali (edizioni 2000-2001 e 2020-2021).\nNel luglio 2020 il club \u00e8 stato acquistato da un ricco imprenditore inglese, con l'intento di rendere i The Red Imps un club di alto rango."}
{"id": "2483655", "revid": "355597", "url": "https://it.wikipedia.org/wiki?curid=2483655", "title": "Lincoln City F.C.", "text": ""}
{"id": "2483657", "revid": "88740", "url": "https://it.wikipedia.org/wiki?curid=2483657", "title": "Krofdorf-Gleiberg", "text": "Krofdorf-Gleiberg \u00e8 una frazione del comune tedesco di Wettenberg, nell'Assia.\nConta circa 5.000 abitanti.\nStoria.\nKrofdorf-Gleiberg costitu\u00ec un comune autonomo fino al 31 dicembre 1976, quando con altri 13 comuni e le citt\u00e0 di Gie\u00dfen e Wetzlar and\u00f2 a formare la nuova citt\u00e0 di Lahn, divenendone un quartiere (\"Stadtteil\") compreso nel distretto urbano (\"Stadtbezirk\") di Wettenberg.\nIl 31 luglio 1979, a seguito delle proteste della cittadinanza, la citt\u00e0 di Lahn fu sciolta, e il distretto urbano di Wettenberg divenne un comune indipendente; da quella data, Krofdorf-Gleiberg ne costituisce pertanto una frazione (\"Ortsteil\")."}
{"id": "2483659", "revid": "1149807", "url": "https://it.wikipedia.org/wiki?curid=2483659", "title": "Berserk (videogioco)", "text": " \u00e8 il secondo videogioco basato sul manga \"Berserk\" dopo \"Sword of the Berserk: Guts' rage\" sviluppato sempre da Yuke's e con la partecipazione del compositore Susumu Hirasawa.\n\u00c8 stato pubblicato dalla Sammy Corporation in Giappone il 7 ottobre del 2004 in esclusiva per PlayStation 2. Rispetto al predecessore sviluppato su SEGA Dreamcast, l'aspetto grafico \u00e8 stato migliorato grazie alle pi\u00f9 accurate texture e poligoni. Con l'utilizzo del motion capture le animazioni dei personaggi hanno assunto un effetto pi\u00f9 realistico.\nI protagonisti sono stati doppiati con le voci dei seiyu originali.\nNel gioco compaiono molti dei principali personaggi dell'intero manga, compresa la Squadra dei Falchi; in realt\u00e0 si tratta di illusioni create da Charles, un ragazzino dall'aspetto di un nobile (personaggio originale, non presente nel manga) che ha il ruolo di antagonista di Guts.\nTrama.\nLa storia del gioco rappresenta alcuni momenti principali tra i volumi 22-27 del manga, Guts \u00e8 alla ricerca della \"Terra degli Elfi\" per cercare di guarire Casca. Nel gioco La storia si svolge in 6 capitoli, e ruota attorno alla \"Compagnia di Guts\". \nCapitolo 1 - Ascesa sulla Gelida Montagna \nCapitolo 2 - Terra Abbandonata \nCapitolo 3 - la Foresta dei Troll \nCapitolo 4 - Citt\u00e0 di Enoch \nCapitolo 5 - Percorsi Contorti \nCapitolo 6 - Il Cavaliere del Lupo \nModalit\u00e0 di gioco.\nLo stile di gioco resta sempre un action hack and slash. Anche Guts nelle mosse e armi \u00e8 simile al capitolo precedente su Dreamcast, ma stavolta ci sono varie statistiche di livello da incrementare da 1 a 5, e la \"barra della rabbia\" si attiva volontariamente premendo [R2]. Quando appare il marchio del sacrificio sulla sfera del sangue/salute di Guts si pu\u00f2 eseguire un colpo \"Fatale\" al nemico premendo il tasto [\u0394].\nAl inizio di una nuova partita Puck chiede se si vuole svolgere l'allenamento per imparare i comandi o passare al capitolo 1.\nLa novit\u00e0 in questa avventura \u00e8 il gruppo di amici che vengono in supporto di Guts, proseguendo nella storia oltre a Puck si uniranno altri alleati che una volta aggiunti tenendo premuto il tasto [L2] si aprir\u00e0 il men\u00f9 delle azioni associate a loro.\nGli \"Spriggan\" sono simili a dei piccoli ma grassi \"cani/goblin\" sono pacifici e si trovano in posti meno centrati e poco comuni sulla mappa, essi sono di tre colori:\n\"rosso\" fa salire di livello un'abilit\u00e0 o statistica, \"giallo\" riempie tutte le munizioni di Guts e le magie, \"verde\" dona esperienza a Guts.\nDopo aver finito il gioco a qualsiasi livello di difficolt\u00e0 si sbloccano varie ricompense come:\nColonna sonora.\n\u00c8 stata distribuita anche una colonna sonora del gioco dal titolo \"Berserk Millennium Falcon Arc: Chapter of the Holy Demon War~ Original Soundtrack\" il 25 novembre 2004 in Giappone da VAP e ULF Records. Con un totale di 22 tracce, Susumu Hirasawa, storico compositore per le opere dedicate a Berserk ha contribuito alla realizzazione del tema d'apertura \"Sign\" e \"Sign-2\" per i titoli di coda, il resto \u00e8 di altri musicisti compositori come Shinya Chikamori, Hiroshi Watanabe, Yasushi Hasegawa e Tomoyo Nishimoto.\nVendite.\nSono stati distribuite due diverse versioni del gioco in Giappone, una da collezione chiamata \"Branded Box Limited Edition\" che include anche una action figure di Gatsu creata da Art of War, e un'altra versione pi\u00f9 economica \"Standard Edition\". In Corea, la versione standard con sottotitoli in coreano \u00e8 stata fornita di action figure, ma solo per gli acquirenti che avevano comprato in pre-vendita."}
{"id": "2483664", "revid": "486946", "url": "https://it.wikipedia.org/wiki?curid=2483664", "title": "Panzer armee Afrika", "text": ""}
{"id": "2483665", "revid": "599013", "url": "https://it.wikipedia.org/wiki?curid=2483665", "title": "Andrea Coppola", "text": ""}
{"id": "2483666", "revid": "1305772", "url": "https://it.wikipedia.org/wiki?curid=2483666", "title": "Andrea Volpini", "text": "Carriera.\nHa iniziato la carriera in vasca nuotando per l'Etruria Nuoto nelle gare pi\u00f9 lunghe dello stile libero, ma ha avuto migliore successo nelle gare di fondo. gi\u00e0 nel 2002 ha vinto il suo primo titolo italiano nel granfondo meritandosi la convocazione per i mondiali di fondo di Sharm El Sheikh dove con Simone Menoni e Laura La Piana \u00e8 arrivato quarto nella 25\u00a0km a squadre. Ha vinto i campionati italiani nei 25\u00a0km anche nel 2004, anno in cui ha partecipato sia agli europei che ai mondiali di fondo, e nel 2005.\nL'anno dopo ai campionati europei di Budapest di luglio \u00e8 arrivato quarto nella 25\u00a0km, piazzamento che ha poi ripetuto ai campionati del mondo di fondo di Napoli, preceduto di cinque secondi da Petar Stoychev nello sprint per il podio. Nel 2007 \u00e8 stato convocato ai mondiali di Melbourne dove si \u00e8 piazzato settimo nella 25\u00a0km; l'anno successivo ha ottenuto il suo successo pi\u00f9 importante vincendo la medaglia d'oro ai campionati europei di nuoto di fondo nei 5\u00a0km di fondo a squadre nuotando con Luca Ferretti e Rachele Bruni.\nPalmar\u00e8s.\nCampionati italiani.\n3 titoli individuali, cos\u00ec ripartiti:"}
{"id": "2483668", "revid": "88740", "url": "https://it.wikipedia.org/wiki?curid=2483668", "title": "Launsbach", "text": "Launsbach \u00e8 una frazione del comune tedesco di Wettenberg, nell'Assia.\nConta circa 2.000 abitanti.\nStoria.\nLaunsbach costitu\u00ec un comune autonomo fino al 31 dicembre 1976, quando con altri 13 comuni e le citt\u00e0 di Gie\u00dfen e Wetzlar and\u00f2 a formare la nuova citt\u00e0 di Lahn, divenendone un quartiere (\"Stadtteil\") compreso nel distretto urbano (\"Stadtbezirk\") di Wettenberg.\nIl 31 luglio 1979, a seguito delle proteste della cittadinanza, la citt\u00e0 di Lahn fu sciolta, e il distretto urbano di Wettenberg divenne un comune indipendente; da quella data, Launsbach ne costituisce pertanto una frazione (\"Ortsteil\")."}
{"id": "2483670", "revid": "41827", "url": "https://it.wikipedia.org/wiki?curid=2483670", "title": "Italia letteraria", "text": ""}
{"id": "2483671", "revid": "88740", "url": "https://it.wikipedia.org/wiki?curid=2483671", "title": "Wi\u00dfmar", "text": "Wi\u00dfmar \u00e8 una frazione del comune tedesco di Wettenberg, nell'Assia.\nConta circa 5.000 abitanti.\nStoria.\nWi\u00dfmar costitu\u00ec un comune autonomo fino al 31 dicembre 1976, quando con altri 13 comuni e le citt\u00e0 di Gie\u00dfen e Wetzlar and\u00f2 a formare la nuova citt\u00e0 di Lahn, divenendone un quartiere (\"Stadtteil\") compreso nel distretto urbano (\"Stadtbezirk\") di Wettenberg.\nIl 31 luglio 1979, a seguito delle proteste della cittadinanza, la citt\u00e0 di Lahn fu sciolta, e il distretto urbano di Wettenberg divenne un comune indipendente; da quella data, Wi\u00dfmar ne costituisce pertanto una frazione (\"Ortsteil\")."}
{"id": "2483676", "revid": "287204", "url": "https://it.wikipedia.org/wiki?curid=2483676", "title": "Aliprando (nome)", "text": "Origine e diffusione.\nNome di scarsa diffusione, giuntoci attraverso il latino \"Aliprandus\". L'etimologia \u00e8 sicuramente germanica, ma dubbia, e l'unica cosa certa \u00e8 che il secondo elemento che lo compone \u00e8 \"brand\" (\"spada\" e anche \"incendio\", \"fuoco\"), comune anche ad altri nomi quali Aldobrando o Ildebrando. \nSecondo alcune fonti, il nome sarebbe di fatto una variante di Aldobrando, creata tramite un processo di assimilazione linguistica tipico della lingua parlata, in cui la consonante \"-d-\" viene assimilata alla \"-l-\" che la precede (la stessa cosa, ad esempio, accade anche nel nome Alighiero, tratto dall'originale Aldighiero). Potrebbe anche risalire al nome germanico \"Aliprand\", attestato anche come \"Alebrand\", \"Alibrannus\" e \"Alprand\", che \u00e8 composto da \"ali\" (dal significato incerto, forse \"pellegrino\", \"viaggiatore\") e da \"brand\". \nOnomastico.\nNessun santo porta questo nome, che quindi \u00e8 adespota; l'onomastico si pu\u00f2 festeggiare il 1\u00ba novembre, giorno di Ognissanti."}
{"id": "2483679", "revid": "337866", "url": "https://it.wikipedia.org/wiki?curid=2483679", "title": "Tempest (Marvel Comics)", "text": ""}
{"id": "2483681", "revid": "271907", "url": "https://it.wikipedia.org/wiki?curid=2483681", "title": "Stanislav Shushkevich", "text": ""}
{"id": "2483682", "revid": "729019", "url": "https://it.wikipedia.org/wiki?curid=2483682", "title": "Eighth Army (British Army)", "text": "L'Eighth Army fu l'unit\u00e0 militare operativa del \"British Army\" che, a partire dall'estate 1941, raggruppava le forze combattenti del Commonwealth delle nazioni schierate nel Medio Oriente durante la seconda guerra mondiale, conducendo le operazioni offensive e difensive nella campagna del Nordafrica contro le forze italo-tedesche, dapprima per la difesa del Canale di Suez e poi per la conquista del Nordafrica; l'armata venne impiegata poi nella campagna d'Italia, prendendo parte allo sbarco in Sicilia e risalendo lentamente la penisola insieme alle altre forze alleate fino alla resa delle forze italo-tedesche a seguito dell'offensiva di primavera e la conclusione del conflitto.\nCostituzione dell'Armata.\nL'armata raccolse l'eredit\u00e0 della Western Desert Force, comandata all'inizio della guerra dal generale Richard O'Connor (dipendente dai generali Henry Maitland Wilson - comando \"Armata del Nilo\" - e Archibald Wavell - Comando Medio Oriente), che sconfisse durante l'Operazione Compass le forze italiane comandate dal generale Rodolfo Graziani.\nCostituita nell'estate 1941 su iniziativa del nuovo comandante del teatro bellico del Medio Oriente, generale Claude Auchinleck, raggruppava due corpi d'armata: il XIII (nuova denominazione dal gennaio 1941 della vecchia \"Western Desert Force\") al comando del generale Godwin-Austen, e il nuovo XXX Corpo d'armata del generale Willoughby Norrie, in cui erano state raggruppate tutte le numerose forze corazzate dell'armata.\nIl primo effettivo comandante in capo della VIII Armata fu il generale Alan Cunningham (fratello dell'ammiraglio Andrew Cunningham), conquistatore di Addis Abeba e reduce dalla brillante e prestigiosa vittoria in Africa Orientale contro gli italiani.\nVittorie e sconfitte.\nA causa del fallimento della prima fase dell'operazione Crusader del novembre 1941, Cunningham venne sostituito in piena battaglia dal generale Neil Ritchie (sotto lo stretto controllo diretto di Auchinleck) che mantenne il comando dell'armata fino alle sconfitte di Gazala e Tobruch (giugno 1942). Di fronte alla disfatta, Auchinleck assunse direttamente il comando della VIII Armata e riusc\u00ec a mantenere le posizioni di El Alamein.\nNonostante questo successo difensivo, Churchill decise di sostituire Auchinleck, nominando alla testa del Comando del Medio Oriente il generale Alexander e al comando diretto della VIII Armata, in un primo tempo il generale William Gott e, dopo la tragica morte di quest'ultimo il 7 agosto 1942 (durante uno scontro aereo con caccia tedeschi), il generale Montgomery (che era il candidato preferito del capo di stato maggiore imperiale Alan Brooke e non di Churchill).\nDa El Alamein alla fine della guerra.\nMontgomery avrebbe energicamente riorganizzato e rinforzato l'armata (grazie anche agli ingenti rinforzi) e l'avrebbe condotta ad una prestigiosa serie di vittorie, fino alla resa delle forze dell'Asse in Tunisia e durante la prima fase della campagna d'Italia, fino al raggiungimento della linea del Sangro.\nDopo il trasferimento di Montgomery al comando delle forze terrestri alleate destinate a sferrare la gigantesca operazione Overlord in Normandia, alla testa della VIII Armata (rimasta in Italia fino al termine della guerra) si succedettero i generali Oliver Leese (dal 31 dicembre 1943) e Richard McCreery (dal 1\u00ba ottobre 1944), che diressero le ultime e dure battaglie sul fronte mediterraneo."}
{"id": "2483685", "revid": "125696000", "url": "https://it.wikipedia.org/wiki?curid=2483685", "title": "Processo 7 aprile", "text": "Il Processo 7 aprile fu una serie di processi penali contro membri e presunti simpatizzanti di Autonomia Operaia tra il 1979 e il 1988, in riferimento a fatti degli anni di piombo, in seguito all'inasprimento della lotta al terrorismo seguita al rapimento e all'omicidio di Aldo Moro da parte delle Brigate Rosse (1978), e in seguito alle aggressioni subite da alcuni docenti dell'Universit\u00e0 di Padova. L'accusa mossa dalla Procura della Repubblica di Padova era che l'Autonomia fosse il volto legale di una pi\u00f9 complessa organizzazione occulta, parte integrante del terrorismo rosso e collegata alle BR.\nIl giudice Pietro Calogero, titolare dell'inchiesta, divent\u00f2 famoso per un teorema attribuitogli, che collegava le responsabilit\u00e0 di alcuni docenti universitari predicanti l'eversione (chiamati \u00abprofessorini\u00bb) con le azioni terroristiche. Il magistrato padovano indicava nei suoi ordini di cattura reati come la \u00abformazione e partecipazione di banda armata\u00bb e \u00abl'insurrezione armata contro i poteri dello Stato\u00bb, oltre ad attentati, omicidi, ferimenti e sequestri, sostenendo che dalle pubblicazioni di Autonomia Operaia e da altri documenti, oltre che da testimonianze, erano affiorati \u00absufficienti indizi di colpevolezza\u00bb.\nOltre ai principali esponenti di Autonomia, ci furono centinaia di inquisiti e arrestati e, negli anni successivi, 60.000 attivisti indagati e 25.000 arrestati. Venne per\u00f2 respinta l'unione col processo Moro chiesta da Calogero, e il 7 aprile fu diviso in due tronconi (padovano e romano). Il Partito Comunista Italiano, con poche eccezioni di \u00abdissidenti\u00bb, si schier\u00f2 subito contro gli autonomi, percepiti tutti come violenti, oltre che pericolosi rivali nel consenso alla propria sinistra. Con la successiva inchiesta per l'omicidio Calabresi contro esponenti di Lotta Continua (indagine aperta nel 1988 e processi celebrati dal 1989 al 1997), il processo 7 aprile costituisce uno degli strascichi giudiziari pi\u00f9 controversi degli anni di piombo.\nStoria.\nAntefatto.\nIn seguito all'omicidio di Aldo Moro (1978) vennero varate numerose leggi speciali. Il 21 marzo 1979 fu varato l'uso politico del reato di associazione per delinquere, di norma riservato alle inchieste di mafia o alle bande criminali. Nel mirino del pubblico ministero Pietro Calogero finirono molti militanti o sospetti membri dell'Autonomia Operaia, un variegato movimento della sinistra extraparlamentare attivo principalmente fra il 1973 e il 1979. \nCalogero decise 21 mandati di cattura per i principali esponenti di Potere Operaio (principale segmento della galassia dell'Autonomia, ufficialmente sciolto), tra i quali molti docenti e assistenti della locale universit\u00e0, specie di facolt\u00e0 come Scienze politiche e Filosofia, ma anche di Fisica e di Ingegneria, tutti noti per avere sostenuto in qualche modo idee marxiste e operaiste, o per avere sostenuto tesi antilegalitarie, contro la Costituzione e la magistratura: tra loro c'erano giornalisti del giornale \"Autonomia\", di Radio Sherwood, attivisti contro l'energia nucleare, ambientalisti e sociologi autori di studi scientifici sulle trasformazioni sociali e politiche dell'Italia e dell'Europa, teorici di una dimensione di \u00abinsegnamento partecipato\u00bb e anti-accademici, tutti accomunati da Calogero ad Autonomia o al mondo dei presunti simpatizzanti e fiancheggiatori delle Brigate Rosse e di Prima Linea.\nGli arresti del 7 aprile 1979.\nLe indagini iniziarono dopo che all'Universit\u00e0 di Padova si erano verificate continue aggressioni contro alcuni docenti, e dopo i continui incitamenti all'eversione da parte di altri professori (i cosiddetti \u00abcattivi maestri\u00bb). Nel capoluogo veneto era presente una radio diretta da Emilio Vesce, Radio Sherwood, che, come Radio Alice durante gli scontri del 1977 a Bologna, dava voce alla lotta armata, se non al partito armato. Oddone Longo (preside della facolt\u00e0 di Lettere) era stato ferito brutalmente e una volta fu costretto a chiamare la polizia, a un altro professore era stata incendiata l'auto, mentre il garage di un terzo docente era stato oggetto di un attentato dinamitardo (ci furono altri episodi, come l'aggressione di un quarto docente e l'incendio dello studio del direttore della Casa dello studente). La magistratura colse lo stretto legame esistente tra una certa predicazione e una certa azione, ordinando gli arresti. Anche gli intellettuali che sostenevano che la rivista \"Tricontinental\" \u2013 in cui Giangiacomo Feltrinelli insegnava le tecniche di guerriglia \u2013 non pubblicava nulla di eversivo, ripudiarono la violenza e il terrorismo anche a causa dell'intransigenza del PCI.\nIl 7 aprile 1979 centinaia di militanti che erano in relazione all'area dell'Autonomia furono inquisiti e/o arrestati, e alcune decine di migliaia in anni seguenti. Pietro Calogero in quell'occasione, nella sua veste di sostituto procuratore di Padova, autorizz\u00f2 l'arresto dei maggiori leader di Autonomia Operaia, tra cui Toni Negri (a Milano, Roma e Padova), Emilio Vesce (a Padova), Oreste Scalzone a Roma e Padova, e Lanfranco Pace (Padova).\nLa motivazione degli arresti era aver \u00aborganizzato e diretto un'associazione denominata Brigate Rosse, costituita in banda armata con organizzazione paramilitare e dotazione di armi, munizioni ed esplosivi, al fine di promuovere l'insurrezione armata contro i poteri dello Stato\u00bb. Altri arresti si ebbero nei restanti mesi del 1979, da giugno a dicembre, e nel 1980: in tutto, agli imputati verranno comminati quasi 300 anni di carcerazione preventiva.\nAl momento dell'arresto, Toni Negri stava nel suo appartamento milanese a scrivere un articolo per \"Magazzino\", rivista semiufficiale degli autonomi. Ad inizio anno era uscito, sullo stesso organo, un altro articolo di Negri in cui c'era scritto: \u00abL'unica parola d'ordine che possiamo produrre per gli intellettuali \u00e8 ancora: brucia, ragazzo, brucia\u00bb. Una sua tesi sosteneva che la lotta armata \u00ab\u00e8 il filo rosso dell'organizzazione dell'operaio multinazionale e del suo ciclo di lotte: dobbiamo dipanarlo... In tutti i Paesi a capitalismo sviluppato si d\u00e0 ormai una casistica estremamente ampia di prime iniziative proletarie armate per l'appropriazione e per il salario garantito. La continuit\u00e0 dell'iniziativa operaia su questo piano \u00e8 necessaria. Ma nel momento stesso in cui essa, come momento fondamentale, si attua, comprende in s\u00e9 tutta una serie di momenti subordinati alla lotta di massa ma non meno essenziali della lotta armata del proletariato: lotta contro il terrorismo padronale, contro l'uso capitalistico della canaglia fascista, contro i ricatti e le repressioni individuali e di massa che i padroni operano, giustizia proletaria, tutto questo si concentra e si esalta dentro l'asse fondamentale di azione che \u00e8 la lotta di massa armata.\u00bb.\nFranco Piperno, che sfugg\u00ec (come Pace) al mandato di cattura rifugiandosi subito in Francia, in un'intervista del 2002 disse che Calogero e Gian Carlo Caselli (corrispondente del primo a Torino, e collaboratore nelle indagini assieme ad Armando Spataro, altro giudice attivo contro l'Autonomia e la sinistra extraparlamentare, ad esempio nei processi ai PAC, l'omicidio Tobagi, il processo agli autonomi di Milano e quello per l'attentato all\"'Angelo Azzurro\" di Torino), decisero gli arresti dopo consultazione con i segretari delle FGCI delle loro citt\u00e0. Calogero era convinto che il terrorismo in Italia fosse \u00abun'unica organizzazione\u00bb diretta da \u00abun unico vertice\u00bb, il quale \u00ablegava le BR ai gruppi armati di Autonomia [i cui \"capi\", per Calogero, erano quelli di PO]\u00bb con un'unica \u00abstrategia eversiva\u00bb che \u00abispirava all'attacco al cuore dello stato\u00bb. Negri fu arrestato, insieme a Luciano Ferrari Bravo (oltre che suo assistente, docente di Storia delle Istituzioni Politiche all'Universit\u00e0 patavina), Alisa Del Re, Guido Bianchini, Sandro Serafini, tutti dipendenti della Facolt\u00e0 di scienze politiche dell'Universita di Padova e altri (Vesce, Scalzone, Lauso Zagato, Giuseppe Nicotri, Mario Dalmaviva, Carmela Di Rocco, Ivo Galimberti, Massimo Tramonte, Paolo Benvegn\u00f9, e Marzio Sturaro), con varie accuse, tra cui:\nDapprima il giudice Achille Gallucci imput\u00f2 a Toni Negri la partecipazione al sequestro e all'uccisione di Aldo Moro, attribuendogli la telefonata che annunciava a breve la scadenza dell'esecuzione della sentenza a carico del presidente democristiano (con la quale fu poi confrontata la sua voce): successivamente l'accusa si dimostr\u00f2 errata (la chiamata fu effettuata da Mario Moretti, capo brigatista che conduceva gli interrogatori). In seguito il leader autonomo fu accusato d'essere l'ideologo delle Brigate Rosse (dalle quali nel carcere di Palmi fu processato e condannato a morte per la sua posizione non favorevole al terrorismo brigatista) e \u00abmandante morale\u00bb dell'omicidio di Aldo Moro. Durante il periodo di carcerazione preventiva, dopo le dichiarazioni di Patrizio Peci, quasi tutte le accuse a Negri, incluse quelle relative a 17 omicidi, caddero perch\u00e9 ritenute infondate. Gallucci dispose con un'ordinanza la scarcerazione di Negri per insufficienza di prove, anche se in seguito sar\u00e0 di nuovo arrestato e rilasciato solo in seguito alla sua elezione in Parlamento.\nNegri, principale imputato, fu processato per i reati di insurrezione armata contro i poteri dello Stato, formazione e partecipazione a banda armata, promozione di associazione sovversiva, violazione delle norme sulle armi, tentativo di procurata evasione, sequestro di persona, lesioni personali, violenza privata a pubblici ufficiali, devastazione e saccheggio, furto. Nel 1986 e nel 1994 gli vennero attribuite pene supplementari in seguito ad altre accuse per \u00abresponsabilit\u00e0 morale\u00bb in atti di violenza tra attivisti e forze dell'ordine negli anni sessanta e settanta. Negri fu riconosciuto colpevole, in particolare, di concorso morale nella fallita rapina di una banca ad Argelato, episodio in cui fu assassinato un carabiniere.\nL'ipotesi del giudice Calogero (conosciuta come \u00abteorema Calogero\u00bb) era che dirigenti e militanti di Autonomia Operaia \u00abfossero il cervello organizzativo di un progetto di insurrezione armata contro i poteri dello Stato\u00bb.\nSembra che il magistrato, nel giustificare gli arresti del 7 aprile abbia affermato: \u00abVisto che non si riesce a prendere il pesce, bisogna prosciugare il mare...\u00bb, con un chiaro riferimento alla famosa frase di Mao Zedong, secondo la quale i combattenti comunisti devono muoversi come i pesci nelle risaie.\nCalogero ebbe sentore del coinvolgimento della scuola Hyperion nell'attivit\u00e0 delle BR, ma una fuga di notizie rese non proficua l'indagine.\nLa magistratura padovana cerc\u00f2 di trovare elementi pi\u00f9 precisi di connessione tra Negri e le BR, e ritenne di averli individuati. Ma l'astuzia del leader autonomo, come quella di altri \u00abcattivi maestri\u00bb degli anni di piombo, stava proprio nel sostenere che \u2013 in base alla libert\u00e0 di opinione \u2013 la loro istigazione all'odio, alla violenza e all'uso della P38 non era perseguibile: Toni Negri lament\u00f2 di essere vittima di una \u00abcaccia alle streghe\u00bb e successivamente, quando gli venivano ricordati i contenuti dei suoi insegnamenti e i suoi contatti con la criminalit\u00e0 comune e l'estremismo pi\u00f9 sanguinario, rispose che \u00abtutta la stampa dell'estrema sinistra, da \"il manifesto\" a \"Lotta continua\", dai giornali di \"Avanguardia operaia\" a quelli del \"Movimento studentesco\", a quei tempi si esprimeva in questi termini. Ci\u00f2 non significa assolutamente che la rivendicazione di un certo fondamentale leninismo del movimento fosse di per s\u00e9 produttrice di effetti militari e, al limite, di omicidi\u00bb, aggiungendo di non riuscire a capire come si potessero collegare i successivi atti terroristici con quelle dichiarazioni.\nAlcuni arrestati furono rilasciati nel 1980 (Alisa Dal Re, Alessandro Serafini, Guido Bianchini, Massimo Tramonte). Nel 1981 fu liberato Oreste Scalzone (che era stato trasferito da Roma a Padova, poi a Rebibbia, nelle carceri speciali di Cuneo e Palmi, Termini Imerese, poi ancora Rebibbia e Regina Coeli) poich\u00e9 soffriva di gravi problemi di salute (\u00abgiunsi a pesare 39 chili, mi vennero un'ischemia e l'epatite\u00bb, raccont\u00f2): vennero tutti nuovamente riarrestati nel gennaio 1981, tranne Scalzone che, temendo per la propria vita e incolumit\u00e0, fugg\u00ec in Francia prima del nuovo mandato di arresto emesso lo stesso anno, con l'aiuto di un suo amico, l'attore Gian Maria Volont\u00e9, e dove benefici\u00f2 della dottrina Mitterrand.\nL'impostazione di Calogero non fu condivisa dal giudice istruttore Giovanni Palombarini, che ridimension\u00f2 le accuse sottolineando le differenze tra l'organizzazione autonoma e quella brigatista.\nI processi.\nFallito il tentativo di unificare l'inchiesta 7 aprile con quella del caso Moro, il processo venne diviso in due tronconi: quello padovano (contro Oreste Scalzone, unito poi con quello milanese contro membri di Prima Linea come Sergio Segio e Maurice Bignami, e quindi denominato \u00abprocesso Prima Linea\u2013Co.Co.Ri.\u00bb, legato al maxiprocesso milanese contro PL) e quello romano (contro Vesce e altri), anche per sottrarre il procedimento all'influenza e alle minacce delle BR. Negri, come Scalzone, fu imputato in entrambi i tronconi e detenuto nel carcere di Rebibbia. Il processo inizi\u00f2 con molto ritardo, nel 1983, e segu\u00ec le procedure lente, contraddittorie e tortuose della giustizia italiana.\nIn primo grado Negri venne condannato a 30 anni, Scalzone a 20, Vesce a 14. Negri e Scalzone furono condannati per associazione sovversiva e banda armata, e prosciolti dall'accusa pi\u00f9 grave di insurrezione armata. Altri imputati furono condannati per concorso nel sequestro e nell'uccisione di Carlo Saronio, un militante dell'organizzazione: era stato rapito, con la sua stessa complicit\u00e0, per ottenere dalla famiglia un forte riscatto, ma mor\u00ec per una dose eccessiva di narcotico. In appello le pene vennero in parte diminuite ma nel frattempo, approfittando dell'immunit\u00e0 parlamentare dopo la sua elezione col Partito Radicale di Marco Pannella, Negri fugg\u00ec in Francia, suscitando la disapprovazione dei radicali stessi (tra cui quella di Enzo Tortora): la sua pena fu ridotta a 12 anni, quella di Scalzone a 8, mentre furono assolti per insufficienza di prove altri capi di Autonomia, tra cui Emilio Vesce, Alberto Magnaghi, Luciano Ferrari Bravo, Paolo Virno e Lucio Castellano.\nIl 4 ottobre 1988 la Cassazione conferm\u00f2 la sentenza d'appello: per Toni Negri arriv\u00f2 anche l'interdizione dall'insegnamento.\nPer quanto riguarda il processo di Padova furono condannati per banda armata, azioni di guerriglia, ferimenti e violenze, pi\u00f9 di 150 autonomi. Nel 1987 la prima sezione penale della Cassazione, presieduta da Corrado Carnevale, annull\u00f2 gli ergastoli a Sergio Segio e Maurice Bignami (che verranno in seguito condannati di nuovo, e poi si dissoceranno, ottenendo cospicui sconti di pena) e la condanna di Scalzone, quest'ultimo per la motivazione tecnica che la Francia non avrebbe concesso l'estradizione, invalidando il processo, secondo il parere della Corte e configurando l'annullamento senza rinvio. Il processo contro il leader di Pot.Op. per i reati pendenti venne bloccato, nonostante figuri come assolto, e la Cassazione lasci\u00f2 aperta la possibilit\u00e0 di processo solo in caso di concessione di estradizione: nel 2007 Scalzone si giov\u00f2 della prescrizione del reato, rientrando in Italia da uomo libero in seguito a una pronuncia del tribunale.\nA Milano Toni Negri e altri militanti di strutture facenti capo alla rivista \"Rosso\", tra cui l'ex brigatista Corrado Alunni e Marco Barbone, furono riconosciuti responsabili di banda armata, attentati dinamitardi, saccheggi e devastazioni. Il docente padovano \u00e8 stato condannato a 10 anni di reclusione.\nL'ultimo processo nato dagli arresti del 7 aprile fu quello a carico di Franco Piperno: rinviato a giudizio per banda armata e concorso nel sequestro e nell'omicidio di Aldo Moro e della sua scorta, il leader autonomo fu condannato a 10 anni per il primo reato. Rientrato in Italia dalla latitanza in Canada si costitu\u00ec davanti ai giudici d'appello, che lo condannarono a 4 anni per associazione sovversiva e gli concessero la libert\u00e0 provvisoria. Nel 1989 la Cassazione conferm\u00f2 il giudizio d'appello.\nConclusione.\nLe condanne definitive dei principali imputati autonomi furono:\nQuando la Cassazione chiuse l'iter giudiziario sul 7 aprile rimaneva poco del clima politico (e di criminalit\u00e0 politica) in cui erano scaturiti i primi arresti, e Marco Pannella dichiar\u00f2 che quella di Negri era \u00abla condanna di un vile che \u00e8 scappato, ma che aveva il diritto di farlo perch\u00e9 aveva gi\u00e0 scontato gran parte della pena che poi gli \u00e8 stata data\u00bb.\nTra i dodici maggiori leader dell'Autonomia, sette sono stati assolti, cinque (tra cui Piperno, Negri e Scalzone, divenuti latitanti a vario titolo e in vari momenti) sono stati condannati a pene minori rispetto alle accuse iniziali. Per i supremi giudici Negri e altri capi di Autonomia Operaia sono stati i promotori di una trama eversiva che ha operato senza interruzione dal 1971 al 1979.\nNon \u00e8 stata dimostrata alcuna contiguit\u00e0 dei leader autonomi con le Brigate Rosse e il sequestro Moro. Le BR risultarono politicamente indipendenti (l'unico collegamento fu per ex membri di Pot.Op. e Autonomia passati alle BR, come Morucci, i quali per\u00f2 non mantennero alcun legame operativo con il vecchio ambiente), e rispondenti al progetto ideologico di Renato Curcio, Alberto Franceschini, Enrico Fenzi e Giovanni Senzani, anzich\u00e9 alle teorizzazioni di Negri (che pure conosceva Curcio personalmente) o Scalzone.\nTutti i condannati subirono pene inferiori a quelle richieste dai pubblici ministeri dei vari processi, alcuni indagati furono assolti per insufficienza di prove o con formula piena (come Paolo Zappelloni e Giorgio Accascina, rispettivamente direttore e amministratore della rivista \"Metropoli\"). Nessun autonomo ha ricevuto pene di 30 anni o l'ergastolo per omicidio o insurrezione armata. Tra gli assolti vi furono anche i coimputati di Pietro Greco (detto \u00abPedro\u00bb), che il 9 marzo 1985, mentre era latitante, era stato ucciso a Trieste da agenti della DIGOS e del SISDE.\nMentre Scalzone continu\u00f2 a vivere a Parigi fino alla prescrizione dei reati, Negri rientr\u00f2 in Italia nel 1997, costituendosi volontariamente, e scont\u00f2 parte della pena residua in carcere, parte in semilibert\u00e0 e ai domiciliari, usufruendo di sconti di pena. Sia Negri che Scalzone hanno ripreso l'attivit\u00e0 politica: il primo anche a livello internazionale come ideologo di nuove forme di comunismo e del movimento no-global, il secondo in Francia e Italia su posizioni anarco-comuniste.\nI tribunali di Roma e Padova condannarono per i reati gravi solo i militanti di Prima Linea e alcuni dei Co.Co.Ri..\nTra le caratteristiche del 7 aprile vi fu, come accaduto a Pietro Valpreda per la strage di piazza Fontana, una sorta di gogna mediatica: i giornali del 1979 ebbero titoli come \"Scoperti ed arrestati gli assassini di Moro\", che oscurarono il delitto Pecorelli di qualche settimana prima: durante il procedimento furono esibiti, come prove, fotomontaggi, tentativi improvvisati di smontare gli alibi, perizie foniche fallimentari sulle telefonate dei sequestratori di Aldo Moro. Si accert\u00f2 poi che non fu Negri a telefonare a casa Moro, ma Mario Moretti.\nCritiche e reazioni.\nIl 7 aprile fu molto criticato da Amnesty International e dal Partito Radicale (che candid\u00f2 al Parlamento prima Negri e poi Vesce). Altre critiche arrivarono dai socialisti e dalla \u00abnuova sinistra\u00bb, i quali non ammettevano si potesse criminalizzare l'Autonomia e definirono l'impianto accusatorio un \u00abteorema\u00bb, mentre i comunisti sostennero Calogero.\nRapporto di Amnesty International.\nIl processo del 7 aprile attir\u00f2 subito l'attenzione di Amnesty International che accus\u00f2 le autorit\u00e0 italiane di aver commesso numerose irregolarit\u00e0 nel procedimento contro Negri e gli altri indagati, di aver manipolato la vicenda e di una carcerazione preventiva lunga (configuratasi come pena anticipata, in assenza di giudizio, sminuendo l'importanza del dibattimento e quindi della difesa):\nE ancora:\nAltre critiche riguardarono il decreto Moro (art. 225 bis c.p.p.) che \u00abnei casi d'assoluta urgenza e al solo scopo di perseguire le indagini in ordine ai reati di cui all'art. 165ter\u00bb \u2013 cio\u00e8 connessi ad attivit\u00e0 mafiose e terroristiche, metodi poi estesi \"de facto\" anche a crimini comuni a discrezione del giudice \u2013 consente l'interrogatorio di polizia (dietro la dicitura \u00abassunzione di sommarie informazioni\u00bb) in assenza dell'avvocato difensore, in spregio alle convenzioni del diritto, il tentato uso di pentiti estranei all'Autonomia (come Marco Barbone della Brigata XXVIII marzo, assassino di Walter Tobagi, e Patrizio Peci delle BR) per costruire accuse infondate contro gli autonomi, e l'accanimento giudiziario contro l'avvocato Sergio Spazzali (membro del Soccorso Rosso Militante, struttura organizzativa extraparlamentare fondata da Dario Fo e Franca Rame, e gi\u00e0 legale di alcuni brigatisti).\nIntellettuali e giuristi.\nSebbene Calogero abbia negato un uso particolare o eccessivo del pentitismo (Carlo Fioroni inizi\u00f2 a collaborare con i magistrati 8 mesi dopo la grande retata), questo aspetto \u00e8 stato molto criticato:\nGilles Deleuze scrisse, prima dell'inizio del processo, una lettera aperta indirizzata ai giudici del 7 aprile e in difesa di Negri, pubblicata da \"la Repubblica\" il 10 maggio 1979, il cui testo defin\u00ec scorrette le modalit\u00e0 di accusa e di svolgimento del processo, e Negri \u00abun intellettuale rivoluzionario, come lo era anche Gramsci (a differenza di Andreotti e Berlinguer)\u00bb. Accus\u00f2 inoltre la stampa di permettere a giustizia e polizia di mascherare il vuoto dei loro dossier tramite il suo essersi abbandonata a una fantasiosa \u00abaccumulazione del falso\u00bb e concluse preoccupandosi che Negri potesse essere ucciso (Deleuze lo accost\u00f2 a Giuseppe Pinelli, ferroviere anarchico morto precipitando da una finestra della Questura di Milano mentre era trattenuto illegalmente, oltre le 48 ore, nell'ambito delle indagini sulla strage di piazza Fontana).\nIl giurista ed ex magistrato Luigi Ferrajoli, allievo di Norberto Bobbio, espresse critiche sull'inchiesta giudiziaria nel 1982, scrivendo su \"Critica del diritto\":\nLa memoria del 7 aprile e giudizi successivi.\nL'inchiesta 7 aprile \u00e8 stata indicata, da alcuni osservatori, come uno strumento di criminalizzazione diffusa e indiscriminata, mentre da altri \u00e8 stata descritta come una decisa risposta al diffondersi di pericolose forme di disordine pubblico.\nDalla conclusione del processo c'\u00e8 chi, fedele alle sentenze di condanna (Marco Travaglio, Indro Montanelli e nel 2010 Maurizio Gasparri) o all'impianto accusatorio iniziale come lo stesso Calogero, riconosce come giuste le premesse del 7 aprile, e chi, sia membri dell'ex Autonomia (come Scalzone e Negri) sia altri \u2013 il citato Ferrajoli, Marco Pannella, Leonardo Sciascia, Giorgio Bocca, Fabrizio Cicchitto o alcuni tra i critici di altri processi \u00abpolitici\u00bb incentrati sul pentitismo (come quello ad Adriano Sofri per l'omicidio Calabresi) \u2013 sono rimasti su posizioni di ferma critica o le hanno espresse in seguito. Essi hanno definito l'inchiesta 7 aprile, di volta in volta, come un abuso o un errore giudiziario, un attentato al diritto di difesa e alle libert\u00e0 costituzionali, oltre che lesivo dello stato di diritto.\nAnche l'ex Presidente della Repubblica Francesco Cossiga, che come ex Ministro dell'Interno fu autore di leggi speciali e molto critico contro i \u00abcattivi maestri\u00bb, in questo caso defin\u00ec, anni dopo, il processo come eccessivo rispetto ai fatti, e Negri (divenuto suo amico personale) come la \u00abprima vittima\u00bb delle \u00abdeviazioni dei giudici\u00bb: \u00abFu un'ingiustizia [...], ha pagato un prezzo sproporzionato alle sue responsabilit\u00e0 [...] fu una vittima del giacobinismo giustizialista\u00bb."}
{"id": "2483688", "revid": "112604701", "url": "https://it.wikipedia.org/wiki?curid=2483688", "title": "Campo di internamento di Lama dei Peligni", "text": "Il campo di internamento di Lama dei Peligni, in provincia di Chieti, \u00e8 uno dei numerosi campi di internamento istituiti dal governo fascista in seguito all'entrata dell'Italia nella seconda guerra mondiale, per accomodarvi stranieri e antifascisti. Fu operante dal luglio 1940 al settembre 1943, essenzialmente con funzioni di smistamento e transito, con una capienza massima di 60-70 persone. Vi furono internati vari gruppi di stranieri e apolidi, inclusi ebrei.\nLa storia.\nNel giugno 1940 fu individuato come possibile luogo di internamento nella provincia di Chieti un edificio a Lama dei Peligni, nel centro del paese lungo il corso Nazionale Frentano, di propriet\u00e0 di Camilla Borrelli. Il campo fu usato per raccogliere cittadini stranieri, inclusi ebrei. Alla direzione del campo fu preposto il Podest\u00e0 del paese. La sorveglianza fu affidata ai carabinieri e l'assistenza sanitaria al dott. Vincenzo Pierantoni e quindi al dott. Giuseppe Baglioni.\nI primi internati giunsero nel luglio 1940; il loro numero vari\u00f2 nel tempo in conseguenza dei numerosi trasferimenti giacch\u00e9 il campo ebbe funzioni prevalentemte di smistamento e transito. La tendenza fu comunque sempre pi\u00f9 verso un certo sovraffollamento della struttura, oltre i 60 posti che vi erano stati predisposti.\nIl freddo intenso nei mesi invernali e la frequente mancanza di acqua corrente resero talora pesanti le condizioni di vita nel campo. Gli internati tuttavia godevano di ampia libert\u00e0 di movimento nelle ore diurne e inoltre consumavano i pasti nelle locande del paese, il che offr\u00ec loro la possibilit\u00e0 di frequenti contatti con gli abitanti del luogo che tesero a fraternizzare. Vi furono ispezioni della Croce Rossa e gli ebrei internati poterono anche ricevere gli aiuti internazionali della DELASEM.\nCon l'8 settembre 1943, il campo fu chiuso. Con la distruzione del paese da parte dei nazisti, il palazzo fu abbattuto."}
{"id": "2483692", "revid": "339392", "url": "https://it.wikipedia.org/wiki?curid=2483692", "title": "Sammy Corporation", "text": ""}
{"id": "2483693", "revid": "226458", "url": "https://it.wikipedia.org/wiki?curid=2483693", "title": "Campo di internamento di Tortoreto", "text": "Il campo di internamento di Tortoreto, in provincia di Teramo, situato in due distinte localit\u00e0 (Tortoreto Alto e Tortoreto Stazione, ora Alba Adriatica), \u00e8 uno dei numerosi campi di internamento istituiti dal governo fascista in seguito all'entrata dell'Italia nella seconda guerra mondiale, per accomodarvi stranieri e antifascisti. Fu operante dal luglio 1940 al settembre 1943, con una capienza massima di 110-120 persone. Vi furono internati in prevalenza ebrei stranieri.\nLa storia.\nNel giugno 1940 furono individuati come possibili luoghi di internamento due edifici: uno a Tortoreto Alto, in piazza della Concordia, di propriet\u00e0 di Nicola De Fabritiis e una villa a Tortoreto Stazione (ora Alba Adriatica) sulla via statale Pescara-Ancona vicino alla stazione ferroviaria, di propriet\u00e0 di Francesco Tonelli. Il fatto che i due luoghi di detenzione si trovassero in localit\u00e0 diverse, distanti tra loro sette chilometri, cre\u00f2 non pochi problemi logistici nella conduzione e nella direzione del campo, affidata a ufficiali di Pubblica Sicurezza. La sorveglianza fu demandata ai carabinieri e l'assistenza sanitaria a medici locali.\nI primi internati, tutti ebrei tedeschi, giunsero nel luglio 1940; tra di loro anche Saul Steinberg che nel dopoguerra sarebbe diventato celebre in America come \"cartoonist\" del New Yorker. Il numero dei prigionieri crebbe rapidamente fino ad oltrepassare le cento unit\u00e0. La tendenza si acu\u00ec verso un certo sovraffollamento della struttura, oltre ai posti che vi erano stati ufficialmente predisposti.\nNonostante la completa mancanza di acqua corrente a Tortoreto Alto e la carenza di docce nell'altra sede, le condizioni di vita nel campo rimasero accettabili tanto che il 28 aprile 1941 gli internati inviarono a Mussolini due disegni in segno di ringraziamento per l'aumento del sussidio giornaliero. Molti prigionieri consumavano i pasti nelle locande del paese, il che offr\u00ec loro la possibilit\u00e0 di frequenti contatti con gli abitanti del luogo che tesero a fraternizzare. Vi furono ispezioni della Croce Rossa e gli internati poterono anche ricevere gli aiuti internazionali della DELASEM.\nLa vicinanza con la zona costiera e la ferrovia, e la relativa libert\u00e0 goduta dagli internati condusse nel maggio 1943 le autorit\u00e0 fasciste alla decisione di evacuare del campo in considerazione dell'accresciuta importanza militare del luogo e il timore di sabotaggi. Il trasferimento di tutti i prigionieri in altri campi fu completata ai primi di luglio. Solo l'edificio di Tortoreto Alto ritorn\u00f2 ad essere occupato dopo pochi giorni da una dozzina di internati italiani colpevoli di infrazioni annonarie.\nIl campo fu definitivamente chiuso il 6 settembre 1943 con il trasferimento nel campo di internamento di Corropoli degli ultimi due prigionieri rimasti.\nIl campo oggi.\nDopo la Liberazione, l'edificio a Tortoreto Alto fu usato come stazione dei carabinieri e quindi dal 1979 come sede del Comune di Tortoreto."}
{"id": "2483695", "revid": "1684799", "url": "https://it.wikipedia.org/wiki?curid=2483695", "title": "Loki Patera", "text": "La Loki Patera \u00e8 il maggior vulcano presente sulla superficie di Io, il pi\u00f9 interno dei satelliti medicei di Giove.\nIl cratere di Loki, che supera i 200 km, \u00e8 caratterizzato dalla presenza di un lago di lava basaltica la cui superficie ciclicamente si indurisce in una crosta che successivamente affonda, a causa della maggior densit\u00e0, e viene ricoperta da nuova lava che riprende il ciclo.\nLa patera \u00e8 stata battezzata dall'Unione Astronomica Internazionale con riferimento a Loki, divinit\u00e0 norrena della grande astuzia, ingegnoso inventore di tecniche e diabolico ingannatore.\nEsso \u00e8 visibile dalla Terra grazie al suo intenso calore solo attraverso sofisticati telescopi."}
{"id": "2483700", "revid": "102438550", "url": "https://it.wikipedia.org/wiki?curid=2483700", "title": "Giorgos Ntoskas", "text": ""}
{"id": "2483704", "revid": "124241800", "url": "https://it.wikipedia.org/wiki?curid=2483704", "title": "Daniel Montbars", "text": "Vita e carriera.\nDaniel Montbars era originario della Linguadoca e proveniva da una famiglia agiata. Secondo una diffusa leggenda, la lettura di un testo del domenicano Bartolom\u00e9 de Las Casas, in cui si descrivevano le atrocit\u00e0 commesse dai conquistadores contro le popolazioni native del Nuovo Mondo, avrebbe suscitato in Montbars un odio viscerale contro gli spagnoli.\nMontbars si arruol\u00f2 nella Marina francese e combatt\u00e9 nella guerra di devoluzione. Salpato da Le Havre nel 1667 alla volta del Nuovo Mondo, il suo convoglio fu distrutto presso Santo Domingo da una flotta spagnola e suo zio, un ufficiale francese, fu ucciso. Montbars riusc\u00ec per\u00f2 a mettersi in salvo e a raggiungere Tortuga, dove si un\u00ec ai bucanieri. Assieme a loro continu\u00f2 a lottare contro gli spagnoli, facendosi un nome come pirata efferato e implacabile, tanto da guadagnarsi il soprannome di \"Sterminatore\". Uno dei supplizi cui sottoponeva i suoi prigionieri consisteva nell'aprirgli la pancia, tirarne fuori l'intestino e inchiodarlo ad un palo, infine colpirli con una torcia accesa per costringerli a ballare fino alla morte.\nDaniel Montbars partecip\u00f2 alle maggiori spedizioni dei bucanieri contro gli insediamenti spagnoli caraibici, tra cui Porto Caballo, Maracaibo, Gibraltar, Veracruz e Cartagena. Pare avesse messo da parte una cospicua fortuna, che avrebbe nascosto da qualche parte sull'isola di Saint Barthelemy. Spar\u00ec dalla circolazione attorno al 1707."}
{"id": "2483709", "revid": "121337274", "url": "https://it.wikipedia.org/wiki?curid=2483709", "title": "Modulazione Sigma-Delta", "text": "La modulazione Sigma-Delta (\u03a3\u0394; o Delta-Sigma, \u0394\u03a3) \u00e8 un metodo per tradurre segnali ad alta risoluzione in segnali a bassa risoluzione tramite l'uso della modulazione a densit\u00e0 di impulsi. Questa tecnica ha visto accrescere il proprio utilizzo in una vasta gamma di componenti elettronici moderni, come convertitori analogico-digitali, i sintetizzatori di frequenza, gli alimentatori switched, e il controllo dei motori. Uno dei primi e pi\u00f9 diffusi utilizzi della modulazione sigma-delta \u00e8 la conversione dei dati. Un circuito ADC o un DAC che implementa questa tecnica pu\u00f2 raggiungere facilmente una risoluzione molto elevata, utilizzando anche una tecnologia CMOS a basso costo, cio\u00e8 la tecnologia utilizzata per produrre i circuiti integrati digitali; per questo motivo, anche se la modulazione sigma-delta fu presentata per la prima volta all'inizio degli anni sessanta, si \u00e8 diffusa solo di recente, procedendo passo passo con l'affinamento delle tecnologie in silicio. Quasi tutti i venditori di circuiti integrati analogici offrono convertitori sigma-delta.\nConversione analogico-digitale.\nPer il convertitore analogico-digitale (ADC), questo metodo pu\u00f2 essere pensato come un oscillatore controllato in tensione, dove la tensione di comando \u00e8 la tensione da misurare, e dove la linearit\u00e0 e la proporzionalit\u00e0 sono determinate da una retroazione negativa.\nL'uscita dell'oscillatore \u00e8 rappresentata da un treno di impulsi, in cui ogni impulso ha un'ampiezza conosciuta e costante pari a V, e durata dt; ognuno di essi ha pertanto un integrale noto pari a Vdt. Varia per\u00f2 l'intervallo di separazione: l'intervallo tra gli impulsi \u00e8 determinato dall'anello di retroazione in modo tale che un ingresso di tensione bassa produca un intervallo lungo tra gli impulsi, mentre un livello alto di tensione in ingresso produca un intervallo breve. In effetti, a meno di errori negli switch, l'intervallo tra gli impulsi \u00e8 proporzionale all'inverso della media della tensione di ingresso durante l'intervallo e pertanto, l'intervallo ts \u00e8 un campione della media della tensione di ingresso proporzionale a V/ts. L'anello di reazione \u00e8 costruito in modo tale che l'integrale dell'ingresso sia associato all'integrale del treno di impulsi.\nIl conteggio finale sull'uscita rappresenta la digitalizzazione della tensione di ingresso, e si determina contando gli impulsi prodotti nel modo descritto sopra in un determinato periodo di tempo pari a Ndt; il conteggio che si ottiene \u00e8 \u03a3. L'integrale del treno di impulsi \u00e8 \u03a3Vdt, che viene prodotto durante un intervallo di durata Ndt e pertanto il valor medio della tensione di ingresso nel periodo considerato \u00e8 V\u03a3/N; essendo questo il valor medio delle medie, \u00e8 soggetto a una piccola varianza. L'accuratezza raggiunta dipende dall'accuratezza con cui si conosce V e la precisione (o risoluzione) sta all'interno del tempo di un singolo conteggio in N.\nGli impulsi detti sopra possono essere trattati come una funzione \u03b4 (delta) di Dirac in un'analisi formale, e il conteggio \u00e8 definito come \u03a3 (sigma). Sono questi impulsi ad essere trasmessi per la modulazione sigma-delta; nella conversione analogico-digitale, invece, essi sono conteggiati per calcolare la somma \u03a3.\nLa figura 1 rappresenta un diagramma a blocchi semplificato dell'analogo di un convertitore digitale realizzato con sigma-delta\nSotto il diagramma a blocchi vi sono le forme d'onda nei punti etichettati da 1 a 5 per un ingresso di 0,2 V sulla sinistra e di 0,4 V sulla destra.\nNella maggior parte delle applicazioni pratiche, l'intervallo di somma \u00e8 maggiore, se comparato con la durata dell'impulso e per i segnali che rappresentano una frazione significativa del fondo scala, la variabile separazione degli intervalli \u00e8 piccola, se comparata con l'intervallo di somma. Il teorema del campionamento di Nyquist-Shannon impone l'acquisizione di almeno due campioni per periodo, per riuscire a ricostruire il segnale di ingresso. I campioni appropriati, secondo questo criterio, sono due conteggi successivi \u03a3 presi in due intervalli di somma contigui. L'intervallo di somma, che deve accomodare un gran numero di conteggi per ottenere la precisione voluta, \u00e8 inevitabilmente lungo, e pertanto il convertitore pu\u00f2 operare solo a frequenze relativamente basse. Risulta pertanto conveniente rappresentare la tensione di ingresso (1) come costante su un intervallo di alcuni impulsi.\nConsiderando dapprima le forme d'onda sulla sinistra: la tensione (1) \u00e8 l'ingresso, e in questo breve intervallo, \u00e8 costante a 0,2 V. Il treno di impulsi a delta \u00e8 mostrato in (2) e la differenza tra (1) e (2) \u00e8 rappresentata in (3). Questa differenza viene integrata per produrre la forma d'onda (4); il rivelatore di soglia genera un impulso (5) che ha inizio quando l'onda (4) attraversa la soglia e che ha termine quando (4) ridiscende al di sotto della soglia. All'interno dell'anello, (5) fa da trigger per il generatore di impulsi, ed all'esterno del loop, incrementa il contatore. L'intervallo in cui avviene la somma \u00e8 un tempo prefissato: quando questo raggiunge il massimo, il contatore viene resettato. \n\u00c8 necessario che il rapporto tra la durata dell'impulso e l'intervallo di somma sia uguale al massimo conteggio (full scale range); \u00e8 allora possibile che la durata dell'impulso e l'intervallo di somma siano definiti dallo stesso clock, ovviamente tramite un'opportuna scelta della logica e dei contatori. Ci\u00f2 porta il vantaggio che nessun intervallo deve essere definito con precisione assoluta, dato che risulta importante solo il rapporto. Pertanto, per ottenere l'accuratezza complessiva, \u00e8 necessario solamente che l'ampiezza dell'impulso sia definita accuratamente.\nAlla destra della figura, l'ingresso \u00e8 ora di 0,4 V e la somma, durante l'impulso, vale -0,6 V rispetto a -0,8 V della parte sinistra. Pertanto, la pendenza negativa durante l'impulso \u00e8 minore a destra rispetto a sinistra.\nInoltre la somma vale 0,4 V a destra durante l'intervallo, rispetto agli 0,2 V della parte a sinistra. La pendenza positiva al di fuori dell'impulso \u00e8 pertanto pi\u00f9 alta a destra che a sinistra.\nL'effetto risultante \u00e8 che l'integrale (4) attraversa la soglia pi\u00f9 velocemente a destra che a sinistra; un'analisi completa mostrerebbe che in effetti, l'intervallo di attraversamento della soglia a destra \u00e8 la met\u00e0 rispetto a quanto avviene a sinistra. Pertanto la frequenza degli impulsi \u00e8 raddoppiata; si vede quindi che il conteggio a destra ha il doppio della velocit\u00e0 rispetto al conteggio a sinistra.\nLa costruzione delle forme d'onda illustrate in (4) \u00e8 possibile anche tramite i concetti associati alla funzione delta di Dirac, dato che tutti gli impulsi con ugual ampiezza producono per definizione, una volta integrati, lo stesso gradino di tensione. Allora (4) viene costruita usando uno scalino intermedio (6) in cui ogni impulso integrato viene rappresentato da uno scalino di ampiezza assegnata, che decade verso lo zero con velocit\u00e0 stabilita dalla tensione in ingresso. L'effetto della durata finita dell'impulso \u00e8 mostrata in (4) tramite una linea che parte dalla base del gradino a zero volt, per intersecare il decadimento da (6) alla durata completa dell'impulso.\nCome detto, la Figura 1 rappresenta un semplice diagramma a blocchi dell'ADC Sigma-Delta, in cui i vari elementi funzionali sono stati separati; il diagramma \u00e8 indipendente da qualsiasi implementazione particolare. Molte applicazioni particolari cercano di definire la durata dell'impulso e l'intervallo di somma dal clock stesso, come discusso sopra, ma in modo tale che l'inizio dell'impulso sia ritardato fino al successivo fronte del clock. L'effetto di questo ritardo \u00e8 mostrato in Figura 1a, per una sequenza di impulsi generata ogni 2,5 cicli di clock. Sono rappresentati prima gli impulsi generati immediatamente non appena la soglia viene superata, e poi gli impulsi ritardati dal clock. "}
{"id": "2483710", "revid": "1428919", "url": "https://it.wikipedia.org/wiki?curid=2483710", "title": "Billy Collins", "text": "Attualmente insegna letteratura inglese al Lehman College (Bronx)."}
{"id": "2483712", "revid": "149485", "url": "https://it.wikipedia.org/wiki?curid=2483712", "title": "Vladimir Parfenovich", "text": ""}
{"id": "2483713", "revid": "287204", "url": "https://it.wikipedia.org/wiki?curid=2483713", "title": "Fittipaldi FD03", "text": "La Copersucar-Fittipaldi FD03 fu una vettura di Formula 1 impiegata nella stagione 1975.\nSviluppo.\nLa vettura fu impiegata per la parte finale della stagione 1975, ed era un'ulteriore evoluzione della FD02. \nTecnica.\nIl mezzo fu disegnato da Richard Divila ed era equipaggiata con un telaio monoscocca In alluminio. Come propulsore era equipaggiato un Ford Cosworth DFV V8 gestito da un cambio Hewland FG 400 a cinque marce ed era gommato Goodyear. L'impianto frenante era costituito da quattro freni a disco.\nAttivit\u00e0 sportiva.\nLa FD03 venne schierata per la prima volta al GP d'Inghilterra e Wilson Fittipaldi venne sostituito da Arturo Merzario per il GP d'Italia. Il miglior piazzamento fu il decimo posto ottenuto in gara da Fittipaldi al Gran Premio degli Stati Uniti 1975. Nella stagione successiva, la vettura venne portata in gara nel solo GP del Brasile nelle mani del pilota Ingo Hoffman."}
{"id": "2483714", "revid": "1784492", "url": "https://it.wikipedia.org/wiki?curid=2483714", "title": "Emmanouil Mylonakis", "text": ""}
{"id": "2483717", "revid": "69129", "url": "https://it.wikipedia.org/wiki?curid=2483717", "title": "Montambars", "text": ""}
{"id": "2483718", "revid": "180559", "url": "https://it.wikipedia.org/wiki?curid=2483718", "title": "Anastasios Schizas", "text": ""}
{"id": "2483720", "revid": "287204", "url": "https://it.wikipedia.org/wiki?curid=2483720", "title": "Lebes gamikos", "text": "Il l\u00e8bes gamik\u00f2s, o \"lebes nuziale\", (plurale - \"l\u00e8betes gamik\u00f2i\") \u00e8 una forma della ceramica greca antica usata nelle cerimonie nuziali (letteralmente, significa vaso da matrimonio). Veniva probabilmente usato per l'aspersione rituale della sposa prima del matrimonio.\nIl corpo del vaso era costituito da una coppa profonda, simile ad un piccolo dinos, fortemente segnata all'altezza della spalla, collo distinto (ma non sempre presente) e orlo sporgente; poteva essere dotata di piede o reggersi su un alto piedistallo con il quale formava un oggetto unico. Due alte e diritte anse si impostavano sulla spalla e la coppa era chiusa da un coperchio sormontato da un'alta ed elaborata maniglia. \u00c8 possibile che si sia sviluppato dal cratere a forma di kotyle (\"kotyle-krater\" o \"skyphos-krater\"), una tipologia di origine attica diffusa nella seconda met\u00e0 del VII secolo a.C. La decorazione pittorica, tipicamente riferita a scene nuziali, derivate dalla mitologia o dalla vita quotidiana, rivestiva sia la coppa che il supporto.\nIl lebes gamikos compare ad Atene nell'ultimo quarto del VI secolo a.C. dove rimane in produzione fino alla met\u00e0 del IV secolo a.C.; in Italia continua ad essere prodotto fino alla fine del secolo. Uno dei pi\u00f9 antichi esemplari conosciuti proviene da Smirne, \u00e8 datato al 580-570 a.C. ed \u00e8 dipinto da Sophilos (o dalla sua bottega), con la rappresentazione della processione per il matrimonio di Elena e Menelao."}
{"id": "2483724", "revid": "287204", "url": "https://it.wikipedia.org/wiki?curid=2483724", "title": "Prudent\u00f3polis", "text": "Prudent\u00f3polis \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Prudent\u00f3polis. Si trova a 203\u00a0km dalla capitale dello Stato Curitiba."}
{"id": "2483727", "revid": "275619", "url": "https://it.wikipedia.org/wiki?curid=2483727", "title": "Yahiko (personaggio)", "text": ""}
{"id": "2483731", "revid": "1543377", "url": "https://it.wikipedia.org/wiki?curid=2483731", "title": "Fernandes Pinheiro", "text": "Fernandes Pinheiro \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Prudent\u00f3polis.\nIl comune venne fondato il 1\u00ba gennaio 1997, staccandosi dal comune di Teixeira Soares. Si trova a 128\u00a0km dalla capitale dello Stato Curitiba."}
{"id": "2483732", "revid": "1543377", "url": "https://it.wikipedia.org/wiki?curid=2483732", "title": "Club de Futbol Obispado", "text": "Il Club de Futbol Obispado \u00e8 una societ\u00e0 calcistica con sede a Blanes in Catalogna, in Spagna.\nGioca nella Territorial Segona de Catalu\u00f1a."}
{"id": "2483733", "revid": "287204", "url": "https://it.wikipedia.org/wiki?curid=2483733", "title": "Imbituva", "text": "Imbituva \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Prudent\u00f3polis.\nIl comune venne fondato il 3 maggio 1871. Si trova a 174\u00a0km dalla capitale dello Stato Curitiba."}
{"id": "2483734", "revid": "102436465", "url": "https://it.wikipedia.org/wiki?curid=2483734", "title": "Konstantinos Loudis", "text": "Biografia.\nCresciuto nella squadra di pallanuoto del PAOK Salonicco, polisportiva della sua citt\u00e0 natale, ha poi giocato in tre squadre ateniesi (Olympiakos, e Panionios). Al Panionios \u00e8 approdato nel 2002, su forte pressione dell'allora presidente Iordani Apostolidi.&lt;br&gt;\nNel 2007, all'et\u00e0 di 38 anni, si \u00e8 ritirato dall'attivit\u00e0 agonistica: \u00e8 divenuto subito allenatore del Panionios ed il suo maggior traguardo finora \u00e8 stato la finale di Coppa LEN nella stagione 2008-2009.&lt;br&gt;&lt;br&gt;\nCon la Nazionale ha preso parte a quattro Giochi olimpici, l'ultimo dei quali nel 2004 ad Atene: qui \u00e8 stato capitano della Nazionale allenata da Alessandro Campagna Ha anche vinto un argento nella Coppa del Mondo del 1997 ed un bronzo nella World League del 2004, oltre a due bronzi ai Giochi del Mediterraneo.&lt;br&gt;&lt;br&gt;\n\u00c8 ufficiale del Limeniko Soma, la Guardia costiera greca, al pari di Georgios Reppas, suo ex compagno di Nazionale ed attuale giocatore della squadra da lui allenata. \u00c8 sposato ed ha due figlie, Anastasia ed Evangelia."}
{"id": "2483735", "revid": "287204", "url": "https://it.wikipedia.org/wiki?curid=2483735", "title": "Club B\u00e0squet L'Hospitalet", "text": "il Club Baloncesto L'Hospitalet \u00e8 il principale club di pallacanestro della citt\u00e0 di L'Hospitalet de Llobregat, nella provincia di Barcellona. Fondato nel 1929, \u00e8 uno dei club pi\u00f9 antichi di Spagna nello sport del basket. Attualmente milita nella liga LEB Plata, la terza categoria del campionato spagnolo. Il CB L'Hospitalet \u00e8 un club storico del basket iberico, fondatore della Liga ACB nel 1983, vanta nel suo palmar\u00e8s una Coppa di Spagna, vinta nel 1940 e due campionati di Catalogna (1940 e 1941).\nGioca con la divisa bianca e pantaloni azzurri. La maglia di riserva \u00e8 fatta da una divisa totalmente azzurra.\nIl suo campo di gioco \u00e8 il Complex Esportiu de l'Hospitalet Nord, con una capacit\u00e0 di 2000 spettatori."}
{"id": "2483736", "revid": "146092", "url": "https://it.wikipedia.org/wiki?curid=2483736", "title": "Chiesa di San Domenico a Barra", "text": ""}
{"id": "2483737", "revid": "767487", "url": "https://it.wikipedia.org/wiki?curid=2483737", "title": "2 Live Crew", "text": "2 Live Crew \u00e8 un gruppo hip hop statunitense.\nStoria del gruppo.\nNel 1985 il gruppo pubblica il singolo \"Revelation\" e poi \"What I Like\". In seguito il loro album \"2 Live Crew Is What We Are\" nel 1986, con i singoli \"We Want Some Pussy\" e \"Throw The D\".\nLa polemica sui temi delle loro canzoni inizia nel 1987 quando un negozio di dischi in Florida viene denunciato dalle autorit\u00e0 per aver venduto un album del gruppo ad una quattordicenne. Per evitare conseguenze il gruppo decide di pubblicare due versioni, una pulita e l'altra senza censure dei loro testi. Il primo album prodotto con questa procedura \u00e8 \"Move Somethin\"' dello stesso anno. Nel 1988 un altro negozio di dischi in Alabama viene denunciato per aver venduto una copia non \"pulita\" del disco ad un poliziotto in borghese. Nel 1989 per la pubblicazione di \"As Nasty As They Wanna Be\" andranno contro le leggi della Florida concernenti le oscenit\u00e0 e viene dichiarato materiale osceno per iniziativa del Governatore Bob Martinez e dello Sceriffo Nick Navarro. Dietro a tale operato si nascondeva anche la \"American Family Association\".\nL'album vende due milioni di copie: i membri del gruppo vengono arrestati per essersi esibiti in un club locale, venendo scarcerati pochi mesi dopo. George Lucas cita Campbell per essersi appropriato del nome Luke Skywalker, la disputa termina quando cambier\u00e0 il suo nome in Luke, pubblicando pi\u00f9 tardi un album solista dal titolo \"Banned in the USA\".\nNel 1991 il gruppo realizza il cd live \"Live in Concert\" per via anche delle vendite inferiori rispetto al passato il gruppo si scioglie e ognuno continua la carriera da solista.\nRitornano insieme nel 1994 producendo il cd \"Back at Your Ass for the Nine-4\", ma la casa discografica Luke Production dichiara bancarotta. Nel 1996 Fresh Kid Ice, Brother Marquis e Mr. Mixx ritentano di far risorgere la 2 Live Crew: escono gli album \"Shake a Lil' Somethin\"', e nel 1998 \"The Real One\".\nFormazione.\nInizialmente la band \u00e8 composta da\nIn seguito si aggiunge Luther Campbell che si far\u00e0 chiamare prima Luke Skywalker e poi Luke."}
{"id": "2483738", "revid": "287204", "url": "https://it.wikipedia.org/wiki?curid=2483738", "title": "Guamiranga", "text": "Guamiranga \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Prudent\u00f3polis."}
{"id": "2483740", "revid": "287204", "url": "https://it.wikipedia.org/wiki?curid=2483740", "title": "Ipiranga (Paran\u00e1)", "text": "Ipiranga \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Prudent\u00f3polis. Si trova a 139\u00a0km dalla capitale dello Stato Curitiba."}
{"id": "2483743", "revid": "767487", "url": "https://it.wikipedia.org/wiki?curid=2483743", "title": "Ergol", "text": "Un ergol, nel campo dell'astronautica, \u00e8 una sostanza omogenea impiegata da sola o in associazione con altre, destinata a fornire energia. Gli ergol sono i costituenti iniziali, conservati separatamente, di prodotti pi\u00f9 complessi e attivi derivanti dalla loro reazione chimica. Nei velivoli o nei lanciatori spaziali sono conservati separatamente, per essere uniti al momento dell'accensione dei motori a reazione, sono utilizzati quindi in un sistema propulsivo a reazione in cui l'energia \u00e8 prodotta dalla stessa massa espulsa da ugelli. Sono costituiti da elementi ossidanti e riducenti/combustibili.\nLa parola \"ergol\" \u00e8 un termine francese; la parola corrispondente in italiano \u00e8 \"propellente\", in tedesco \"treibstoff\", mentre in inglese si usano \"propellant\" e meno propriamente \"fuel\".\nIl termine ergol residui \u00e8 impiegato per designare gli ergols incombusti.\nSpesso gli ergol vengono definite anche propergol.\nClassificazione.\nGli ergol sono classificati secondo :\nPropriet\u00e0 richieste.\nLe propriet\u00e0 richieste degli ergol sono:\nPrincipali ergol liquidi.\nLista dei principali ergol liquidi:\nPrincipali ergol solidi.\nLista dei principali ergols solidi:\nRiferimenti.\nLegislazione francese: Decreto del 20 febbraio 1995 relativo alla terminologia delle scienze e tecniche spaziali."}
{"id": "2483745", "revid": "83531", "url": "https://it.wikipedia.org/wiki?curid=2483745", "title": "Fittipaldi FD02", "text": "La Copersucar-Fittipaldi FD02 fu una vettura di Formula 1 impiegata nella stagione 1975 da Wilson Fittipaldi.\nSviluppo.\nLa vettura era la diretta evoluzione della precedente DF01 impiegata per il solo GP d'Argentina.\nTecnica.\nDisegnata da Richard Divila e realizzata basandosi su di un telaio monoscocca in alluminio, la vettura era spinta dal tradizionale motore Ford Cosworth DFV V8 gestito da un cambio manuale Hewland FG 400 a cinque marce ed era gommata Goodyear. L'impianto frenante era composto da quattro freni a disco.\nAttivit\u00e0 sportiva.\nImpiegata tra il GP del Brasile e quello di Francia, la FD02 ottenne come miglior piazzamento il dodicesimo posto ottenuto in gara al Gran Premio del Belgio. "}
{"id": "2483747", "revid": "287204", "url": "https://it.wikipedia.org/wiki?curid=2483747", "title": "Iva\u00ed", "text": "Iva\u00ed \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Prudent\u00f3polis. si trova a 166\u00a0km dalla capitale dello Stato Curitiba."}
{"id": "2483749", "revid": "1494169", "url": "https://it.wikipedia.org/wiki?curid=2483749", "title": "William Forsythe", "text": ""}
{"id": "2483751", "revid": "287204", "url": "https://it.wikipedia.org/wiki?curid=2483751", "title": "Teixeira Soares", "text": "Teixeira Soares \u00e8 un comune del Brasile nello Stato del Paran\u00e1, parte della mesoregione del Sudeste Paranaense e della microregione di Prudent\u00f3polis. Si trova a 150\u00a0km dalla capitale dello Stato Curitiba."}
{"id": "2483753", "revid": "767487", "url": "https://it.wikipedia.org/wiki?curid=2483753", "title": "Tennis Channel Open 2006", "text": "Il Tennis Channel Open 2006 \u00e8 stato un torneo di tennis giocato sul cemento.\n\u00c8 stata la 19\u00aa edizione del Tennis Channel Open,che fa parte della categoria International Series nell'ambito dell'ATP Tour 2006.\nSi \u00e8 giocato al The Amanda &amp; Stacy Darling Memorial Tennis Center di Las Vegas in Nevada, \ndal 27 febbraio al 6 marzo 2006.\nCampioni.\nSingolare.\n James Blake ha battuto in finale Lleyton Hewitt 7-5, 2-6, 6-3\nDoppio.\n Bob Bryan / Mike Bryan hanno battuto in finale Jaroslav Levinsk\u00fd / Robert Lindstedt 6-3, 6-2"}
{"id": "2483756", "revid": "125727733", "url": "https://it.wikipedia.org/wiki?curid=2483756", "title": "Massimiliano Bruno", "text": "Biografia.\nNato a Roma, nel quartiere di Pietralata, da genitori calabresi, padre avvocato e madre insegnante delle scuole medie, dopo la maturit\u00e0 inizia a frequentare il laboratorio teatrale dell'A.P.C.T. diretto da Sergio Zecca.\nAl cinema fa il suo esordio alla regia nel 2011 con il film \"Nessuno mi pu\u00f2 giudicare\", interpretato da Paola Cortellesi, Raoul Bova e Rocco Papaleo con il quale ottiene 5 candidature al David di Donatello e vince il Nastro d'Argento per la miglior commedia. Nel 2012 scrive, dirige e interpreta il film \"Viva l'Italia\", con protagonisti Michele Placido, Ambra Angiolini, Raoul Bova, Alessandro Gassmann, Edoardo Leo e Rocco Papaleo.\n\u00c8 autore di molte sceneggiature di successo, tra cui \"Notte prima degli esami\" per il quale \u00e8 candidato ai David di Donatello come miglior sceneggiatura, \"Ex\", candidato ai David di Donatello come miglior sceneggiatura e \"Maschi contro femmine\" per la regia di Fausto Brizzi, \"Questa notte \u00e8 ancora nostra\" per la regia di Paolo Genovese e Luca Miniero e \"Tutti contro tutti\" con la regia di Rolando Ravello e \"Buongiorno pap\u00e0\" con la regia di Edoardo Leo. Il suo secondo film da regista \"Viva l'Italia\" ottiene due candidature al David di Donatello. Gli Ultimi saranno ultimi ottiene tre candidature al David e due ai Nastri d'Argento. \"Beata Ignoranza\" ottiene una candidatura ai Nastri d'Argento per il Miglior Soggetto. \u00c8 autore, regista e interprete della trilogia del crimine (Nn ci resta che il Crimine, Ritorno al Crimine e C'era una volta il Crimine) che vede protagonisti Marco Giallini, Alessandro Gassmann, Gianmarco Tognazzi, Ilenia Pastorelli, Carlo Buccirosso, Giulia Bevilacqua, Giampaolo Morelli e Carolina Crescentini. \nPer il teatro stabilisce una prolifica collaborazione con Paola Cortellesi per la quale scrive tre commedie teatrali: \"Cose che capitano\" e \"Ancora un attimo\" che interpreta al suo fianco e \"Gli ultimi saranno ultimi\" vincitore di numerosi riconoscimenti come il \u201cPremio ETI - Gli olimpici del teatro\u201d, il prestigioso \u201cPremio della critica 2006\u201d e il premio \u201cAnima\u201d, per l'attualit\u00e0 del testo che affronta importanti tematiche sociali legate al mondo del lavoro. Ottimi successi di pubblico e di critica li ottiene anche con il monologo \"Zero\" da lui scritto e interpretato e diretto da Furio Andreotti, con \"Agostino\" interpretato da Rolando Ravello e Alessandro Mannarino e diretto da Lorenzo Gioielli e con \"Ti ricordi di me?\" interpretato da Ambra Angiolini ed Edoardo Leo per la regia di Sergio Zecca.\nPer la televisione scrive per \"I Cesaroni\", \"Quelli che il calcio\", \"Non ho l'et\u00e0\". Conduce varie trasmissioni televisive tra le quali \"Saturday Night Live\" per La7 e \"80\u00ba minuto\" per FX.\n\u00c8 attore nella serie televisiva \"L'ispettore Coliandro\" dove interpreta il ruolo dell'ispettore Borromini, e in \"Boris\" dove interpreta il ruolo di Nando Martellone; entrambe le serie sono state premiate al Roma Fiction Fest.\n\u00c8 direttore artistico del Laboratorio di Arti Sceniche, scuola di recitazione, sceneggiatura e regia nata nel 2017.\nRiconoscimenti.\nOttiene 6 candidature ai David di Donatello, 5 candidature ai Nastri d'argento e 2 ai Globi d'oro."}
{"id": "2483765", "revid": "466539", "url": "https://it.wikipedia.org/wiki?curid=2483765", "title": "William Forsythe (coreografo)", "text": "Biografia.\nAllievo alla Juilliard School, al Joffrey Ballet School e all'American Ballet Theatre School tra il 1967 e il 1973, in quest'ultimo anno entra come ballerino nel Balletto di Stoccarda su invito di John Cranko. A partire dal 1976 inizia la propria attivit\u00e0 di coreografo con alcuni saggi coreografici come \"Love Songs\" su musica jazz (1979), presto estendendo le proprie collaborazioni anche ad altre compagnie in Germania, nei Paesi Bassi e in Francia, rivelandosi uno dei pi\u00f9 significativi esponenti della coreografia contemporanea.\nDal 1984 al 2004 \u00e8 stato direttore del Balletto di Francoforte, per il quale ha realizzato la maggior parte delle sue opere. Dal 1990 la compagnia ha potuto disporre di una seconda sede al Th\u00e9\u00e2tre du Ch\u00e2telet di Parigi. Nel 1992 ha vinto il Laurence Olivier Award per l'eccellenza nella danza. Nel 1999 ha affiancato inoltre la direzione artistica del Teatre am Turm.\nDal 2005 Forsythe ha dato vita a una propria compagnia scaturita dalla pluridecennale esperienza maturata al Balletto di Francoforte. La compagnia di Forsythe \u00e8 \"compagnia-residente\" sia del Festspielhaus Hellerau a Dresda che al Bockenheimer Depot a Francoforte sul Meno."}
{"id": "2483767", "revid": "83531", "url": "https://it.wikipedia.org/wiki?curid=2483767", "title": "Fittipaldi FD01", "text": "La Copersucar-Fittipaldi FD01 era una vettura da Formula 1 realizzata dal team Fitipaldi Automotive nel 1975. \nSviluppo.\nLa vettura fu la prima realizzata dal costruttore brasiliano e venne impiegata nel Gran Premio d'Argentina 1975 da Wilson Fittipaldi.\nTecnica.\nLa FD01 fu la prima auto progettata da Richard Divila e venne realizzata con un telaio monoscocca in alluminio. Come propulsore impiegava un Ford Cosworth DFV ed era gommata Goodyear.\nAttivit\u00e0 sportiva.\nSchierata solo per il primo GP stagionale in Argentina, l'auto pilotata da Wilson Fitipaldi ottenne il 23\u00ba posto in griglia a quasi sei secondi da Mike Wilds e a undici secondi dal poleman Jean-Pierre Jarier. In gara, Fittipaldi dovette ritirarsi al giro 13 per incidente, con la vettura che prese anche fuoco. Dalla corsa successiva, la FD01 venne sostituita dalla FD02."}
{"id": "2483768", "revid": "287204", "url": "https://it.wikipedia.org/wiki?curid=2483768", "title": "Loutrophoros", "text": "La loutroph\u00f2ros (greco antico: \u03bb\u03bf\u03c5\u03c4\u03c1\u03bf\u03c6\u03cc\u03c1\u03bf\u03c2; etimologia greca: \u03bb\u03bf\u03c5\u03c4\u03c1\u03cc\u03bd/loutr\u00f2n e \u03c6\u03ad\u03c1\u03c9/pher\u014d, tradotto in italiano: \"acqua del bagno\" e \"portare\") \u00e8 un vaso greco antico in ceramica, di forma allungata, caratterizzato da un collo alto, generalmente della stessa misura della pancia, e da due anse impostate sulla spalla e appena sotto l'orlo. La loutrophoros \u00e8 una forma vascolare ben attestata, restituitaci da numerosi siti archeologici del mediterraneo interessato dalla colonizzazione greca.\nLa loutrophoros \u00e8 presente ad Atene dal tardo VIII secolo a.C. (come dimostrano le decorazioni in stile geometrico) e perdura sino al compimento dell'et\u00e0 ellenistica; acquisisce particolare rilevanza nell'area magno-greca dove a livello artistico si assiste ad un'evoluzione della forma vascolare che interessa soprattutto le anse, sempre pi\u00f9 elaborate e barocche, e in generale la forma del vaso, pi\u00f9 longilinea e slanciata.\nDurante il primo periodo delle figure nere venne utilizzata come segnacolo tombale e per questa ragione alcuni esemplari si presentano privi di fondo. Nel V secolo a.C. venne impiegata principalmente per conservare l'acqua lustrale, acqua purificata destinata ad uso rituale, per la pulizia del corpo prima del matrimonio, o per la pulizia del corpo delle donne decedute ancora nubili. Le decorazioni della loutrophoros frequentemente sono connesse a queste destinazioni e rappresentano processioni o altri dettagli relativi alla preparazione della cerimonia nuziale, lamentazioni ed esposizioni dei defunti.\nIl nome utilizzato per designare questa forma sembra essere ben attestato dalle fonti letterarie, dalle rappresentazioni vascolari e dai soggetti prevalentemente rappresentati sui vasi stessi.\nNe esisteva una variante a forma di hydria che presentava una terza ansa sul retro del vaso."}
{"id": "2483771", "revid": "2110845", "url": "https://it.wikipedia.org/wiki?curid=2483771", "title": "Carlo Dibiasi", "text": "Biografia.\nNegli anni sessanta fond\u00f2 a Bolzano la scuola tuffi, dove divenne allenatore del figlio, Klaus, e di Giorgio Cagnotto. In questa veste \u00e8 considerato un esponente a livello internazionale.\nDal 2006 \u00e8 stato inserito, nono italiano presente, nella International Swimming Hall of Fame."}
{"id": "2483772", "revid": "599013", "url": "https://it.wikipedia.org/wiki?curid=2483772", "title": "Dicotom\u00eca", "text": ""}
{"id": "2483774", "revid": "1305772", "url": "https://it.wikipedia.org/wiki?curid=2483774", "title": "J (disambigua)", "text": ""}
{"id": "2483778", "revid": "287204", "url": "https://it.wikipedia.org/wiki?curid=2483778", "title": "Electrona risso", "text": "L'elettrona (Electrona risso) \u00e8 un pesce abissale della famiglia Myctophidae.\nDistribuzione e habitat.\nQuesta specie ha una distribuzione circumtropicale ed \u00e8 presente in tutti gli oceani in acque temperato calde o tropicali. \u00c8 abbastanza comune nel mar Mediterraneo e nei mari italiani.\nSi incontra in acque profonde, sembra possa raggiungere almeno i 1000 metri di profondit\u00e0.\nDescrizione.\nRispetto agli altri pesci lanterna ha corpo pi\u00f9 tozzo ed accorciato, squame particolarmente grandi, occhi enormemente grandi e bocca molto ampia (raggiunge il margine posteriore dell'occhio). Come tutti i membri della famiglia si riconosce grazie ai caratteri dei fotofori (per la nomenclatura degli organi luminosi vedi la voce Myctophidae).\nIn questo genere fotofori POL sono assenti, i Prc sono due e gli AO sono posizionati in una sola serie ininterrotta; la specie \u00e8 invece caratterizzata dai SAO che sono 3 disposti ad arco e dagli AO che sono in numero di 10-13. Solo i maschi hanno le ghiandole luminose sul peduncolo caudale (sia sotto che sopra).\nIl colore \u00e8 argenteo molto vivo, il dorso ha un riflesso bruno che lascia spazio all'argentato del ventre lungo una linea nettamente demarcata un po' al di sopra della linea laterale.\nNon supera gli 8 cm.\nRiproduzione.\nAvviene in ogni stagione; le uova sono pelagiche.\nAlimentazione.\nPlanctofaga.\nBiologia.\nAl contrario della maggior parte degli altri pesci lanterna vive pi\u00f9 in profondit\u00e0 e non forma branchi ma vive solitaria. Spiaggia spesso in gran quantit\u00e0 sulle due rive dello Stretto di Messina."}
{"id": "2483781", "revid": "287204", "url": "https://it.wikipedia.org/wiki?curid=2483781", "title": "Chiesa di San Gennaro (Capodimonte)", "text": ""}
{"id": "2483782", "revid": "1543377", "url": "https://it.wikipedia.org/wiki?curid=2483782", "title": "Warao (popolo)", "text": "I warao sono un gruppo indigeno che vive nel nord-est del Venezuela e nell'ovest della Guyana. Questi indigeni sono anche conosciuti con il nome waroa, guarauno, guarao, e warrau. Il termine warao si traduce in \"la gente delle canoe\". La maggior parte dei 20.000 individui appartenenti a questo gruppo di indigeni vive presso la zona del delta dell'Orinoco mentre alcuni vivono in Guyana e Suriname. Parlano la lingua warao.\nStile di vita.\nZona di abitazione.\nPresso il fiume Orinoco e il suo delta con paludi e isolette, la gente warao vive in capanne aperte costruite su palizzate per proteggersi contro le inondazioni. Queste case sono costruite su terreni rialzati per evitare le inondazioni annuali. A volte un gruppo di case viene costruito sopra una grande piattaforma di alberi. Ogni capanna possiede un posto per cuocere al centro, con amache intorno ad esso. Oltre alle amache, vi sono a volte sgabelli intagliati a forma di animali.\nTrasporto.\nI warao usano le canoe come forma di trasporto principale. Altre possibilit\u00e0, come camminare per lunghi tratti, sono difficili in quanto nella zona vi sono molti rivoli e corsi d'acqua che si suddividono a partire dall'Orinoco e che formano un terreno paludoso. I bambini vengono educati in giovane et\u00e0 a usare i remi e a nuotare.\nLe canoe usate sono di due tipi. I \"bongo\" sono capaci di portare fino a 50 persone. Quando un bongo deve essere scartato in quanto troppo vecchio o danneggiato, il capo della famiglia di ogni capanna decide quale albero verr\u00e0 usato per ricavarne uno nuovo. All'inizio della stagione secca si cercano alberi da tagliare e in seguito da incavare e appiattire con l'uso di pietre, od oggetti ottenuti da conchiglie, assieme al fuoco.\nL'altro tipo di canoa usato \u00e8 pi\u00f9 piccolo, che porta un massimo di tre persone e viene utilizzato per i viaggi quotidiani.\nDieta.\nLa dieta dei warao \u00e8 variegata e si basa sui prodotti del delta, principalmente pesce. Intorno al 1500 impararono a sfruttare l'orticoltura. In luglio e agosto, i warao mangiano i granchi provenienti dalla spiaggia presso il delta. La caccia non viene di solito praticata a causa di tab\u00f9 culturali.\nReligione.\nI warao, secondo i propri racconti, sono i discendenti di una figura avventurosa divina: il cacciatore primordiale. Questo uomo si trovava in un mondo-cielo popolato da umani ma senza animali eccetto gli uccelli. L'uomo us\u00f2 il suo arco e la sua freccia e uccise un uccello in aria. L'uccello cadde a terra, bucando il mondo-cielo e cadendo attraverso le nuvole verso il mondo terrestre. Il cacciatore guard\u00f2 attraverso il buco e vide una terra fertile e rigogliosa, piena di bellezza, caccia, frutta, selvaggina. Il cacciatore prese una lunga corda di cotone, la leg\u00f2 a un albero, e con essa si cal\u00f2 attraverso le nuvole, lasciando il suo mondo-cielo per il mondo terrestre.\nPrimo contatto con gli europei.\nI warao dell'Orinoco orientale incontrarono gli europei quando Alonso de Ojeda decise di navigare sul fiume dal delta. Presso il delta Ojeda vide le capanne dei warao, costruite su palizzate. Altre capanne simili vennero viste presso la zona di Sinamaica e vennero considerate simili al concetto su quale si basava Venezia; da cui il nome Venezuela attribuito alla terra di questi indigeni.\nProblemi attuali.\nL'inaccessibilit\u00e0 delle terre dei warao crea problemi alla manutenzione della sanit\u00e0, al punto che malattie come la tubercolosi sono piuttosto comuni tra questi indiegeni.\nNell'estate 2008 i capi indigeni e alcuni ricercatori dell'Universit\u00e0 della California presso Berkeley hanno accertato la morte di 38 warao nello stato di Delta Amacuro a causa di una malattia misteriosa. La malattia causa \"paralisi parziale, convulsioni e paura estrema dell'acqua\" e si crede sia una forma di rabbia trasmessa da dei pipistrelli.\nDocumenti e testimonianze materiali di questa popolazione, raccolti dal missionario Dino Grossa, sono conservati presso i Musei del Seminario vescovile di Treviso."}
{"id": "2483783", "revid": "287204", "url": "https://it.wikipedia.org/wiki?curid=2483783", "title": "Epinetron", "text": "L'epinetron (plurale - epinetra) era un semi cilindro cavo, chiuso ad una estremit\u00e0, utilizzato dalle donne greche durante la filatura della lana. Gli strumenti realmente utilizzati dovevano essere costruiti in materiali meno nobili, mentre i preziosi epinetra in ceramica, decorati a figure nere o figure rosse con temi a soggetto mitologico o di vita quotidiana, restituiti da contesti tombali e dall'acropoli di Atene dovevano essere considerati come offerte o doni preziosi che potevano essere ulteriormente impreziositi da una testa o un busto di Afrodite sulla parte chiusa del cilindro."}
{"id": "2483787", "revid": "767487", "url": "https://it.wikipedia.org/wiki?curid=2483787", "title": "Jim Sasseville", "text": "Si arruola nella Marina degli Stati Uniti prestando servizio per 11 mesi e 29 giorni durante la Seconda guerra mondiale. Si diploma alla Scuola d'Arte triennale di Minneapolis nel 1948, intraprendendo poi la via dell'insegnamento. Qui conosce il compaesano Schulz diventandone presto amico, e proprio grazie a lui \u00e8 spinto ad occuparsi di fumetti. A met\u00e0 del 1952 \u00e8 costretto ad interrompere l'attivit\u00e0 perch\u00e9 richiamato per la Guerra di Corea, come tutti gli uomini e le donne che avevano fatto il servizio militare per meno di un anno. L'arruolamento si protrae fino al 1954. Tornato ad insegnare disegno conosce Helga, che sposa nel 1956. Nel giro di pochi mesi Sasseville diventa stretto collaboratore di Schulz, in cerca di un aiutante in grado di fargli risparmiare tempo rimanendo il pi\u00f9 possibile fedele al proprio stile di disegno. Oltre ai citati Peanuts, dove \u00e8 Dale Hale poi a prendere in eredit\u00e0 il lavoro, il suo supporto comprende anche le strisce di \"It's Only a Game\" (\"\u00c8 solo un gioco\").\nL'originale opera \u00e8 dedicata allo sport, i giochi ed i passatempi, ma soprattutto a come la vittoria e la sconfitta sono vissute dai giocatori. La pubblicazione inizia il 3 novembre 1957 in circa una trentina di giornali ma non ha grande successo. Nel frattempo nel maggio 1958 Schulz e Sasseville si trasferiscono nel Nord California. L'11 gennaio 1959 la striscia termina e Sasseville lascia il mondo del fumetto. Nell'aprile 1960 \u00e8 assunto come grafico alla Varian, societ\u00e0 che produce radar nell'area della Baia di San Francisco, restandovi fino al pensionamento avvenuto nel 1990.\nLa moglie Helga muore nel 1995.\nJim Sasseville muore il 30 novembre 2005, dopo che la malattia di Parkinson ed un infarto avevano compromesso il suo stato di salute."}
{"id": "2483790", "revid": "287204", "url": "https://it.wikipedia.org/wiki?curid=2483790", "title": "Stamnos", "text": "Uno stamnos (al plurale \"stamnoi\") \u00e8 un contenitore per liquidi, in argilla, creato in Grecia e prodotto dalla fine del VI secolo a.C. alla fine del V, in Etruria fino al IV. Ha corpo globulare, spalla larga, piede e collo bassi, con una larga apertura e anse orizzontali all'altezza della spalla. Gli esemplari pi\u00f9 recenti tendono a snellirsi e ad alzarsi. L'esistenza di esemplari dotati di coperchio indica che la forma poteva essere utilizzata per la conservazione dei liquidi, come l'anfora, mentre fonti letterarie e rappresentazioni vascolari ne mostrano l'utilizzo per la mescita del vino nei banchetti, similmente al modo in cui venivano impiegati i crateri. Le fonti letterarie inoltre indicano che il nome veniva impiegato nell'antichit\u00e0 non esclusivamente per questa forma particolare, ma pi\u00f9 generalmente per grandi vasi contenitori, tipologia entro la quale rientravano anche le anfore.\nBench\u00e9 se ne conoscano alcuni esemplari decorati a figure nere, lo stamnos \u00e8 una delle forme vascolari impiegate e adattate soprattutto per la decorazione a figure rosse, nel periodo in cui nasceva il nuovo stile e venivano elaborati e sperimentati nuovi rapporti tra forma e decorazione. Un esempio precoce e sperimentale \u00e8 lo stamnos dipinto da Oltos (Londra, British Museum E437), mentre la decorazione diviene canonica e si stabilizza a partire dal Gruppo dei pionieri."}
{"id": "2483793", "revid": "91533", "url": "https://it.wikipedia.org/wiki?curid=2483793", "title": "Tammurriata nera", "text": "Tammurriata nera \u00e8 una canzone napoletana scritta nel 1944 da E. A. Mario (musica) ed Edoardo Nicolardi (testo).\nSignificato del testo.\n\"Tammurriata nera\" racconta la storia di una donna che mette al mondo un bimbo di colore, concepito da un soldato durante l'occupazione americana. La donna, tuttavia, accetta il figlio, forte del proprio amore materno. L'intera vicenda \u00e8 raccontata da una specie di \"coro greco\", che ironizza sul fatto che per quanto la donna rigiri i punti di vista del fatto (\"Seh, vota e gira, seh seh, gira e vota, seh\"), o gli affibbi nomi italiani come Ciccio, Antonio, Peppe o Ciro (\"ca tu 'o chiamme Ciccio o 'Ntuono, ca tu 'o chiamme Peppe o Giro\"), il bambino che ha partorito \u00e8 comunque nero (\"chillo 'o fatto \u00e8 niro niro, niro niro comm'a cche\").\nJames Senese, figlio di una napoletana e di un soldato americano, cos\u00ec ha analizzato il testo della canzone: \nStoria del brano.\nLa nascita della canzone prende ispirazione da un episodio accaduto a Nicolardi, che vide un certo trambusto nel reparto maternit\u00e0 presso l'ospedale di Napoli \"Loreto Mare\", di cui era dirigente amministrativo. Una giovane aveva dato alla luce infatti un bambino di colore e di fatto non era l'unica in quel periodo ad essere rimasta incinta dei soldati afro-americani.\nTale episodio rappresentava una vera e propria svolta epocale per la societ\u00e0 napoletana ed italiana, e Nicolardi, gi\u00e0 autore di canzoni napoletane di un certo successo, fra cui la famosa \"Voce 'e notte\", insieme all'amico e consuocero, il musicista E. A. Mario, autore fra l'altro de \"La canzone del Piave\", scrisse di getto il testo di \"Tammurriata nera\".\nInterpreti.\n\"Tammurriata nera\" fu lanciata da Vera Nandi e fra i primi a renderla celebre vi fu Roberto Murolo, che contribu\u00ec a farla diventare famosa in tutta Italia. Il brano entr\u00f2 anche nel repertorio di Renato Carosone.\nLa canzone viene eseguita da un'orchestrina nella scena della trattoria di \"Ladri di biciclette\" (1948) di Vittorio De Sica.\nA livello discografico, per\u00f2, la versione pi\u00f9 ricordata di \"Tammurriata nera\" \u00e8 quella registrata nel 1974 dalla Nuova Compagnia di Canto Popolare, che rimase nella hit parade dei singoli pi\u00f9 venduti in Italia per diverse settimane. Fra gli altri interpreti ad aver cantato una propria versione del brano si ricordano Angela Luce, Marina Pagano, Mario Trevi, Peppe Barra, Teresa De Sio, Gabriella Ferri, Lina Sastri, M'Barka Ben Taleb e Max Casella.\nRiferimenti culturali.\nLa Tammurriata \u00e8 un genere di danza campano, caratterizzato dall'ampio uso di tamburi.\nNella versione della Nuova Compagnia di Canto Popolare, una strofa della canzone recita:\n\"E levate 'a pistuld\u00e0 u\u00e8 / e levate 'a pistuld\u00e0, / e pisti pakin mama / e levate 'a pistuld\u00e0,\" e un'altra: \"oh, drinking beer in a cabaret / was I having fun / until one night she caught me right / and now I'm on the run.\"\nSi tratta della napoletanizzazione del ritornello e del primo verso della canzone \"Pistol Packin' Mama\" di Al Dexter (che era al vertice delle classifiche USA il 30 ottobre 1943 e la cui versione pi\u00f9 famosa \u00e8 cantata da Bing Crosby assieme alle Andrews Sisters), probabilmente molto popolare tra i soldati americani, giunti a Napoli proprio in quel periodo.\nIl testo originale inglese era infatti: \"Lay that pistol down, / babe, Lay that pistol down / Pistol packin' mama, / Lay that pistol down\".\nVoci correlate.\nTammurriata"}
{"id": "2483797", "revid": "62748", "url": "https://it.wikipedia.org/wiki?curid=2483797", "title": "Dialetti svedesi", "text": "I dialetti svedesi possono essere categorizzati in \"dialetti tradizionali\" che non presentano particolari influenze provenienti dallo svedese standard e \"dialetti moderni\" che presentano diversi gradi di influenze provenienti dallo svedese standard.\nLa definizione tradizionale di un dialetto svedese \u00e8 quella di una variante locale che non \u00e8 stata influenzata pesantemente dalla lingua standard e della quale si pu\u00f2 tracciare uno sviluppo separato fino ad arrivare all'antico nordico. Molti dialetti rurali autentici, come quelli di Orsa in Dalarna o N\u00e4rpes in Ostrobotnia, hanno una fonetica e delle caratteristiche grammaticali molto diverse, come forme plurali nei verbi o arcaiche declinazioni. Questi dialetti possono essere quasi incomprensibili alla maggioranza degli svedesi e gran parte di coloro che li parlano sono fluenti anche in svedese standard. I diversi dialetti sono spesso cos\u00ec localizzati che sono limitati alle singole parrocchie e sono chiamati dai linguisti svedesi \"sockenm\u00e5l\" (lett. \"linguaggio delle parrocchie\"). In genere sono separati in sei gruppi maggiori, con caratteristiche comuni di prosodia, grammatica e vocabolario:\nLe aree tratteggiate e punteggiate rappresentano zone di transizione tra una forma dialettale e l'altra\nPi\u00f9 in l\u00e0 si potranno trovare alcuni esempi di ognuno dei gruppi qui citati. Sebbene ogni esempio sia inteso come rappresentativo dei dialetti vicini, il numero reale di dialetti \u00e8 di qualche centinaio se si considera separatamente ogni singola comunit\u00e0.\nQuesta classificazione, comunque, si basa su una visione etnica e linguistica nazionalista piuttosto romanticizzata. L'idea che solo le varianti rurali dello svedese debbano essere considerate \"autentiche\" non \u00e8 generalmente accettata dagli studiosi moderni. Nessun dialetto, non importa quanto remoto od oscuro, \u00e8 rimasto invariato o indisturbato da minime influenze dei dialetti vicini o della lingua standard, specialmente dalla fine dell'Ottocento in poi con l'avvento dei mass media e delle forme avanzate di trasporto. Le differenze sono oggi descritte pi\u00f9 accuratamente da una scala di valori che va dalla \"lingua standard\" al \"dialetto rurale\" dove il linguaggio anche della stessa persona pu\u00f2 variare da un estremo all'altro dipendentemente dalla situazione. Tutti i dialetti svedesi con l'eccezione delle forme altamente divergenti del linguaggio in Dalarna, Norrbotten e, per certi versi, Gotland possono essere considerati parte di un comune continuum dialettale mutuamente intelligibile. Questo \"continuum\" pu\u00f2 anche includere alcuni dialetti norvegesi e alcuni dialetti danesi.\nGli esempi di cui sotto sono offerti i collegamenti sono stati presi da SweDia, un progetto di ricerca sui dialetti svedesi moderni disponibile per il download (sebbene con informazioni solo in lingua svedese), con esempi diversi di pi\u00f9 di 100 dialetti differenti con registrazioni di quattro parlanti; una donna anziana, un uomo anziano, una ragazza ed un ragazzo. I gruppi dialettali sono quelli tradizionalmente usati dai dialettologi."}
{"id": "2483800", "revid": "729019", "url": "https://it.wikipedia.org/wiki?curid=2483800", "title": "Chiaia - Monte di Dio", "text": "Chiaia - Monte di Dio \u00e8 una stazione della linea 6 della metropolitana di Napoli, nel quartiere San Ferdinando.\nLa stazione, progettata dall'architetto Uberto Siola, servir\u00e0 un'ampia zona intorno alla collina di Pizzofalcone, al confine tra i quartieri Chiaia e San Ferdinando. I dintorni della stazione sono ricchi di siti di interesse, sia dal punto di vista artistico come piazza del Plebiscito, palazzo Reale e la galleria Umberto I, i teatri San Carlo e Augusteo, il belvedere di monte Echia, sia dal punto di vista amministrativo come la Municipalit\u00e0 1 della Citt\u00e0 di Napoli e la Prefettura, sia alle vie degli acquisti come via Chiaia, via dei Mille e via Toledo.\nVista la posizione della stazione (di fronte il Palazzo Francavilla) si \u00e8 espressa la volont\u00e0 di dedicare tale stazione al Principe Michele Imperiali di Francavilla, nobile, mecenate e personaggio di spicco dello sfarzo del '700 napoletano.\nApertura.\nL'apertura al pubblico della stazione \u00e8 prevista nel 2022.\nServizi.\nLa stazione disporr\u00e0 di:"}
{"id": "2483804", "revid": "587852", "url": "https://it.wikipedia.org/wiki?curid=2483804", "title": "Campionato mondiale Superbike 2006", "text": "Il campionato mondiale di Superbike 2006 \u00e8 la diciannovesima edizione del campionato mondiale Superbike.\nIl campionato piloti \u00e8 stato vinto dall'australiano Troy Bayliss sulla Ducati 999 F06 del team Ducati Xerox che ha preceduto di 95 punti James Toseland sulla Honda CBR 1000RR del team Winston Ten Kate Honda e di 105 punti Noriyuki Haga sulla Yamaha YZF-R1 del team Yamaha Motor Italia WSB.\nIl titolo costruttori \u00e8 stato vinto dalla Ducati che ha sopravanzato di 36 punti la Honda.\nPiloti partecipanti.\nTutte le motociclette in competizione sono equipaggiate con pneumatici forniti dalla Pirelli.\nClassifiche.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "2483805", "revid": "1428919", "url": "https://it.wikipedia.org/wiki?curid=2483805", "title": "Jacques Fontanille", "text": "\u00c8 un professore di Linguistica e Semiotica presso l'Universit\u00e9 de Limoges e titolare della cattedra di semiotica presso l'Institut Universitaire de France&lt;ref name=\"http://www.signosemio.com\"&gt;\u00ab Pr\u00e9sentation de Jacques Fontanille \u00bb, dans Louis H\u00e9bert (dir.), \"Signo\" [en ligne], Rimouski (Qu\u00e9bec), http://www.signosemio.com&lt;/ref&gt;.\nIl suo lavoro in semiotica.\nHa pubblicato numerosi articoli e libri nel campo della teoria semiotica, la semiotica letteraria e la semiotica visiva. Egli ha elaborato, tra le altre cose, una semiotica delle passioni (con Greimas) e una semiotica tensiva (con Zilberberg)..\nLa semiotica di Fontanille si basa su una distinzione di tre assi dell'identit\u00e0 che vengono chiamate Me, S\u00e9-idem e S\u00e9-ipse:\nLe zone di correlazione tra questi assi vengono denominate aree della coesione, della coerenza e della congruenza:"}
{"id": "2483806", "revid": "3791", "url": "https://it.wikipedia.org/wiki?curid=2483806", "title": "Komtur", "text": ""}
{"id": "2483808", "revid": "1305772", "url": "https://it.wikipedia.org/wiki?curid=2483808", "title": "K (disambigua)", "text": ""}
{"id": "2483811", "revid": "125910240", "url": "https://it.wikipedia.org/wiki?curid=2483811", "title": "Jordan 191", "text": "La Jordan 191 fu la prima monoposto costruita dal team Jordan Grand Prix per concorrere al campionato mondiale di Formula 1 nella stagione 1991.\nContesto.\nGi\u00e0 dal 1989 Eddie Jordan, da dieci anni costruttore di buon successo nelle categorie motoristiche inferiori, aveva iniziato a valutare il debutto in Formula 1. Un anno dopo aveva ingaggiato il progettista Gary Anderson e fatto richiesta formale per esordire nella massima categoria, ottenendo infine una risposta positiva.\nProgetto.\nDal punto di vista tecnico, Jordan inizialmente pens\u00f2 di montare sulla vettura un motore V10 Judd; Anderson tuttavia riusc\u00ec a entrare in contatto col direttore operativo della Cosworth, Bernard Ferguson, tramite il quale si giunse a un accordo che port\u00f2 in dote al team propulsori Ford. La casa americana garant\u00ec al team irlandese un trattamento pi\u00f9 favorevole rispetto ad altre squadre di bassa fascia, mettendo a disposizione il motore HB da 8 cilindri a V, portato all'esordio un anno prima dalla Benetton Formula (la quale al contempo beneficiava di una versione pi\u00f9 evoluta per via del suo contratto di esclusiva); tale unit\u00e0 motrice, pur se meno sofisticata e performante dei V12 e V10 montati dai top-team Ferrari, McLaren e Williams, era infatti compatta, di semplice messa a punto e parca nei consumi di carburante. Al contempo, per via del fatto che le altre scuderie \"minori\" motorizzate Ford (Footwork, Fondmetal, AGS, Larrousse, Coloni) utilizzavano il pi\u00f9 antiquato DFR, la casa irlandese godette su di esse di un immediato vantaggio.\nAttorno al motore (accoppiato a un cambio trasversale manuale Hewland a sei marce+RM), Anderson progett\u00f2, insieme ai collaboratori Andrew Green e Mark Smith, una macchina apparentemente non molto \"ardita\" e a prima vista basata su concetti tradizionali e linee pulite, ma in realt\u00e0 ricca di soluzioni ricercate ed elaborate.\nIl disegno era molto compatto e riprendeva alcuni principi comuni a diverse monoposto coeve: tra gli aspetti innovativi si annoverava il musetto, semirialzato e stretto, con l'alettone inglobato ad esso, esteso frontalmente con un piccolo sbalzo ed arcuato verso l'alto nella parte frontale; tale soluzione riprendeva parzialmente quanto introdotto sulla Tyrrell 019 da Harvey Postlethwaite e Jean-Claude Migeot. Sempre nell'ala anteriore spiccavano le bandelle laterali, abbastanza alte, e le due superfici alari supplementari sovrapposte al \"piatto\", contornate da splitter e nolder, aventi lo scopo di accelerare i flussi e ridurre lo strato limite sulla superficie alare principale, ma anche di indirizzare i filetti fluidi della parte superiore direttamente verso le fiancate, \"saltando\" l'area delle sospensioni. \nLe pance laterali, marcatamente ribassate, offrivano poca superficie all'aria, incrementando la penetrazione aerodinamica, ed erano raccordate alla coda in un modo che accentuava parecchio la cosiddetta \"zona Coca-Cola\", ricordando vagamente il disegno a \"cassa di violino\" visto sulle coeve Ferrari progettate da John Barnard; il disegno della macchina irlandese mostrava bens\u00ec una rastrematura ancor pi\u00f9 marcata.\nIl rollbar e il cofano motore erano molto avvolgenti, tanto che la parte esterna di quest'ultimo ricalcava il supporto del filtro dell'aria del motore. L'airscope inoltre descriveva una sorta di \"onda\", protesa in avanti sopra il capo del pilota.\nIl profilo estrattore aveva dimensioni generose e sfruttava al limite le prescrizioni regolamentari: era composto da due canali Venturi simmetrici a forma di semicerchio, in una sorta di versione semplificata di quanto ideato da Neil Oatley per le coeve McLaren.\nIn sostanza il disegno aerodinamico era semplice ed estremo allo stesso tempo, improntato molto sulla riduzione degli attriti e la penetrazione aerodinamica pi\u00f9 che sulla ricerca del carico: all'epoca era del resto possibile utilizzare assetti molto rigidi con altezze da terra minime, che consentivano una notevole efficienza del fondo della macchina grazie ad un alto livello di evacuazione dei flussi dal fondo scocca.\nLe sospensioni (sviluppate da Green) erano a triangoli sovrapposti di tipo push rod, una soluzione all'avanguardia nella gestione delle escursioni delle ruote, ma che unito ad un angolo di bancata del motore di soli 75\u00b0, non permetteva di abbassare ulteriormente il baricentro della macchina. All'avantreno venne inoltre sperimentata la soluzione del monoammortizzatore (ripresa dalla Ferrari l'anno seguente), che per\u00f2 irrigidiva ulteriormente la macchina e creava problemi di beccheggio.\nIl telaio era monoscocca in fibra di carbonio, in un sol pezzo con la carrozzeria: una scelta pi\u00f9 avanguardistica rispetto a quella di squadre pi\u00f9 blasonate come Ferrari e Mclaren, che invece avevano i due elementi separati.\nPer quanto concerne le forniture, il carburante venne offerto dalla BP, mentre per le gomme ci si accord\u00f2 con Goodyear.\nDenominazione.\nLa vettura inizialmente era stata battezzata \"911\"; sul finire del 1990 tuttavia la Porsche chiese alla Jordan di modificare la denominazione, ritenendola foriera di confusione con la propria vettura stradale di punta. Il numero identificativo della monoposto fu pertanto mutato in \"191\".\nLivrea e sponsorizzazioni.\nAll'atto della presentazione e dei primi collaudi, nell'inverno 1990-1991, la prima Jordan di Formula 1 era completamente nera (colore naturale della fibra di carbonio) e adornata su cofano motore e fiancate dal solo logo della scuderia, senza alcuno sponsor; ci\u00f2 fece sorgere dubbi tra la stampa riguardo all'effettiva solidit\u00e0 economica del team.\nIn effetti Eddie Jordan nel 1990 aveva lungamente trattato per ottenere il sostegno della Camel (gi\u00e0 al suo fianco nelle formule minori), che aveva appena ritirato il suo appoggio alla Lotus; il marchio tabacchiero aveva per\u00f2 infine deciso di sponsorizzare la Benetton. Il patr\u00f2n aveva quindi tentato di appoggiarsi alla Marlboro, che si era limitata a indicargli due piloti del proprio \"World Championship Team\" (Andrea De Cesaris e Bertrand Gachot), rifiutando per\u00f2 di investire direttamente nel team. \nLa svolta si ebbe allorch\u00e9 il gruppo PepsiCo decise di ridurre la propria sponsorizzazione al cantante Michael Jackson, devolvendo parte del denaro risparmiato proprio in favore della scuderia irlandese. La 191 fu quindi pellicolata nel colore verde del marchio 7 Up, al quale si aggiunse sulle fiancate il blu della Ford, entro cui trovarono altres\u00ec spazio i \"brand\" Denim e Osama Writing Instruments (il cui sostegno fu per\u00f2 discontinuo lungo il corso della stagione). \nL'accordo con 7 Up fece per\u00f2 saltare l'accordo con Kodak, che si era detta disposta a essere co-sponsor in virt\u00f9 del fatto che un'eventuale Jordan-Camel avrebbe adottato una livrea gialla, giudicata coerente con la propria identit\u00e0 visiva. Le subentr\u00f2 la concorrente Fujifilm, che trov\u00f2 lo schema cromatico della vettura affine al proprio \"brand\" e appose il marchio su fiancate e alettoni.\nRendimento agonistico.\nCorse i 16 Gran Premi stagionali ottenendo buoni risultati e conquistando anche il giro pi\u00f9 veloce in Ungheria con Bertrand Gachot.\nPochi giorni dopo il pilota belga fu arrestato e si verific\u00f2 l'avvicendamento durante la stagione di quattro piloti sull'auto numero 32: i debuttanti Michael Schumacher e Alessandro Zanardi ed il brasiliano Roberto Moreno. La seconda vettura fu guidata per tutta l'annata da Andrea De Cesaris."}
{"id": "2483812", "revid": "287204", "url": "https://it.wikipedia.org/wiki?curid=2483812", "title": "Nebulosa Razza", "text": "La Nebulosa Razza (in lingua inglese \"Stingray Nebula\"; Hen 3-1357) \u00e8 una nebulosa planetaria situata nella costellazione dell'Altare. \u00c8 la nebulosa planetaria pi\u00f9 giovane conosciuta, in quanto si sarebbe formata nel 1987.\nCaratteristiche.\nKarl Gordon Henize scopr\u00ec nel 1967 la stella progenitrice della nebulosa, che classific\u00f2 come un astro di classe spettrale A o B ad emissione H\u03b1. Una successiva osservazione nel 1971 mostr\u00f2 come la stella, ormai riconosciuta come una gigante blu del ramo asintotico, si fosse evoluta verso la fase di pre-nebulosa planetaria. Nel 1989 si appur\u00f2 che ormai l'oggetto era divenuto una nebulosa planetaria; Parthasarathy e colleghi giunsero alla conclusione che la luce dell'evento sia giunta sulla terra dopo il 1975, probabilmente nel 1987, dopo aver viaggiato nello spazio per circa 18.000 anni luce.\nLe osservazioni condotte nel 1995 sul nucleo della nebulosa mostrarono la presenza di una nana bianca di classe DA, la quale sembrava aver diminuito la sua luminosit\u00e0 di un fattore 3 tra il 1987 e il 1995. La massa stimata della nana ammonterebbe a circa 0,6 M\u2609, ed ha una compagna separata da essa di 0,3 arcosecondi. La massa dei gas nebulari ammonterebbe a 0,015 M\u2609.\nLa luminosit\u00e0 dell'oggetto \u00e8 stimata sulle 3000 L\u2609."}
{"id": "2483819", "revid": "1573940", "url": "https://it.wikipedia.org/wiki?curid=2483819", "title": "Jorge Jos\u00e9 Emiliano dos Santos", "text": "Biografia.\nCominci\u00f2 la sua carriera come arbitro di Beach Soccer sulle spiagge di Rio de Janeiro, dove non sempre si giocava senza violenza. Fu l\u00ec che ottenne il suo soprannome, \"Margarida\", ovvero \"Margherita\". A partire dal 1988 inizi\u00f2 ad arbitrare nella massima serie brasiliana, e debutt\u00f2 arbitrando il match fra Flamengo e Volta Redonda Futebol Clube, all'Estadio de G\u00e1vea, proprio a Rio. Nello stesso anno, balz\u00f2 agli onori della cronaca e dei media poich\u00e9 fu il primo arbitro brasiliano di prima divisione pubblicamente dichiarato omosessuale. Nel 1989 ebbe un incidente durante l'inizio della sesta coppa di Calcio femminile all'Estadio Caio Martins: dopo aver ricevuto un'offesa da una calciatrice, perse il controllo e la colp\u00ec. Da l\u00ec scatur\u00ec una grossa rissa, e fu obbligato a fuggire dai giocatori che tentavano di inseguirlo. Tuttavia, il giorno dopo si scus\u00f2 con la calciatrice con un fiore.\nA parte che per le sue qualit\u00e0 come arbitro, divenne celebre grazie allo stile teatrale e danzante con il quale si muoveva lungo il campo da gioco. Quando una delle squadre segnava una rete, ad esempio, tornava saltellando di spalle verso il centro del campo, e quando un giocatore commetteva fallo, lanciava piccole grida. Era, nonostante ci\u00f2, molto rispettato dai giocatori. Usava dire \u00abPotr\u00f2 anche essere una margherita fuori dal campo, ma qui sono un \"macho\".\u00bb\nEra universalmente noto fra i tifosi brasiliani per questi suoi atteggiamenti curiosi e irriverenti, ma sempre giusti e imparziali. Era molto amato anche dal pubblico, che gradiva le sue sceneggiate, anche se non riusc\u00ec mai a diventare un arbitro internazionale.\nIl 21 febbraio 1995 mor\u00ec per complicazioni relative all'AIDS, malattia da cui era affetto da tempo.\nEmiliano Dos Santos \u00e8 anche uno dei modelli usati dall'arbitro eterosessuale Cl\u00e9sio Moreira dos Santos per creare il personaggio \"Margarida\", che \u00e8 diventato famoso grazie ad un noto video su YouTube., che mostra alcune scene di una partita di calcio in cui mostra il suo particolare modo di correre e di ammonire i giocatori."}
{"id": "2483820", "revid": "132266", "url": "https://it.wikipedia.org/wiki?curid=2483820", "title": "Bondi Rescue", "text": ""}
{"id": "2483821", "revid": "107011683", "url": "https://it.wikipedia.org/wiki?curid=2483821", "title": "Wu Minxia", "text": "Avendo vinto la medaglia d'oro nel sincro 3\u00a0m ad Atene 2004, Pechino 2008, Londra 2012 e Rio 2016 \u00e8 diventata la prima atleta della storia ad aver ottenuto per quattro Olimpiadi consecutive la prima posizione nella stessa disciplina.\nCarriera.\nWu Minxia ha iniziato a praticare l'attivit\u00e0 di tuffatrice all'et\u00e0 di sette anni, a dodici ha lasciato la famiglia per continuare ad allenarsi e migliorare in una delle migliori scuole sportive cinesi. \u00e8 studentessa dell'Universit\u00e0 di Pechino. Sin dall'inizio ha mostrato il suo talento nelle specialit\u00e0 del trampolino da 1\u00a0m e da 3\u00a0m. Nelle gare di sincro da 3 metri \u00e8 stata a lungo partner di Guo Jingjing, la tuffatrice di maggior successo di tutti i tempi. Dopo il ritiro di Guo Jingjing nel 2010, partecipa alle competizioni in coppia con He Zi.\nSin dall'anno 2000, \u00e8 conosciuta in tutto il mondo come una delle migliori atlete delle tre specialit\u00e0; subito dopo le Olimpiadi del 2000 a Sidney, dove Guo Jingjing vinse in coppia con Fu Mingxia, Guo ha scelto lei come nuova partner. Nel 2001, alla prima apparizione in una competizione importante, il nuovo duo divenne immediatamente campione del mondo nel 3\u00a0m sincronizzato. Wu ha vinto anche l'argento nel trampolino da 1 metro. Due anni pi\u00f9 tardi, nel 2003 a Barcellona, ha difeso con successo il titolo insieme a Guo e Wu \u00e8 arrivata terza nell'individuale da tre metri.\nWu ha rappresentato la China ai Giochi Olimpici 2004 di Atene, vincendo una medaglia d'oro nella specialit\u00e0 trampolino sincronizzato da tre metri, in coppia con Guo Jingjing prima di vincere anche una medaglia d'argento nel trampolino da tre metri (singolo), appena dietro alla vincitrice della medaglia d'oro Guo Jingjing Il successo \u00e8 proseguito nel 2005 ai Mondiali di Montreal. Wu ha vinto la medaglia d'argento sia nell'individuale da un metro che in quello da tre. Due anni pi\u00f9 tardi, nel 2007 a Melbourne, ha vinto il titolo nel sincronizzato e l'argento nel trampolino da tre metri individuale.\nWu ha poi rappresentato la Cina anche ai Giochi Olimpici 2008 di Pechino, vincendo nuovamente la medaglia d'oro nel trampolino sincronizzato da tre metri, sempre in coppia con Guo Jingjing e la medaglia di bronzo nella stessa specialit\u00e0 singola, dietro alla medaglia d'oro Guo Jingjing e la russa Julia Pakhalina. Anche al 2009 Mondiali di Roma, Wu ha continuato a vincere medaglie, l'argento dal tampolino da 1 metro e l'oro insieme a Guo. Nel 2010, dopo il ritiro di Guo Jingjing ha partecipato alle competizioni in coppia con He Zi. La difesa del titolo del tuffi sincronizzati da 3 metri, alla Coppa del Mondo di Pechino 2011, \u00e8 stata nuovamente un successo. Nell'individuale, invece, la sua nuova partner le ha strappato la medaglia d'oro per soli 1,70 punti. \u00c8 stata la sua prima sconfitta dopo sette competizioni contro la He Zi.\nNei giochi Asiatici tra il 2002 ed il 2010 ha vinto cinque medaglie, di cui quattro d'oro. Nell'individuale, Wu \u00e8 sempre stata una delle migliori tuffatrici, ma \u00e8 stata spesso messa in ombra dalla sua partner Guo, mentre in seguito \u00e8 nata una grande rivalit\u00e0 sportiva con la nuova partner He Zi.\nAlle Olimpiadi del 2012 di Londra, vince per la terza volta la medaglia d'oro nel trampolino sincronizzato da tre metri, diventando la prima donna a vincere una medaglia d'oro nei tuffi in tre Olimpiadi consecutive. Ha anche vinto la medaglia d'oro nella stessa specialit\u00e0 individuale, davanti a He Zi. Dopo la vittoria delle due medaglie d'oro, le \u00e8 stato rivelato che la nonna mor\u00ec l'anno precedente e che la madre \u00e8 affetta da cancro. Suo padre spieg\u00f2 che queste notizie le sono state tenute nascoste per aiutarla a mantenere la concentrazione sugli allenamenti. Questo ha provocato una forte ondata di critiche in Cina.\nIl 20 luglio 2013 ai mondiali di Barcellona ha conquistato la medaglia d'oro nel syncro 3 metri, in coppia con la connazionale Shi Tingmao. Dietro di loro sono giunte le italiane Tania Cagnotto e Francesca Dallap\u00e9, mentre il terzo posto \u00e8 andato alle canadesi Jennifer Abel e Pamela Ware.\nAlle Olimpiadi del 2016 di Rio, l'atleta cinese vince per la quarta volta la medaglia d'oro nel trampolino sincronizzato da tre metri, aggiornando il record da lei gi\u00e0 detenuto e diventando la prima donna a vincere una medaglia d'oro nei tuffi in quattro Olimpiadi consecutive.\nSi \u00e8 ritirata dall'attivit\u00e0 agonistica al termine dell'Olimpiade."}
{"id": "2483824", "revid": "1305772", "url": "https://it.wikipedia.org/wiki?curid=2483824", "title": "Irpinia - Colline dell'Ufita", "text": "Irpinia - Colline dell'Ufita \u00e8 un olio extravergine d'oliva campano a Denominazione d'Origine Protetta. L'area di produzione \u00e8 in Irpinia e si estende sul territorio di 38 comuni nel settore Nord della provincia di Avellino. Le caratteristiche aromatiche e gustative del prodotto sono da ricondurre alla principale variet\u00e0 di olive che si utilizza come materia prima, la Ravece, cultivar di origine incerta ma diffusa prevalentemente nella valle dell'Ufita.\nSecondo il disciplinare, la raccolta delle olive deve essere effettuata a mano oppure con l'impiego di macchine, mediante l'uso di reti o altri sistemi di captazione, mentre \u00e8 vietata la raccolta delle olive cadute naturalmente sul terreno e quella su reti permanenti. L'imbottigliamento pu\u00f2 avvenire solo nella zona di produzione per garantire controllo e tracciabilit\u00e0.\nLa dicitura \"Irpinia - Colline dell'Ufita\" pu\u00f2 essere accordata solo all'olio di oliva di tipo extravergine ottenuto dalle olive delle seguenti variet\u00e0 nelle percentuali indicate: \nCaratteristiche.\nIl prodotto deve presentare le seguenti caratteristiche organolettiche:\nLe caratteristiche chimico-fisiche, invece, sono le seguenti: \nZona di produzione.\nL'area geografica di produzione dell'olio \"Irpinia\u00a0\u2013 Colline dell'Ufita\" \u00e8 riferita a 38 comuni irpini di seguito elencati:\nLa superficie degli oliveti si aggira intorno ai 3.500 ha, con oltre 9000 aziende coinvolte. La produzione annua media si attesta intorno ai 25.000 q, i due terzi circa della produzione provinciale.\nL'istruttoria della Commissione europea per la concessione della protezione si \u00e8 conclusa con la pubblicazione del disciplinare di produzione sul GUCE del 14 luglio 2009. Il 10 marzo 2010 la Commissione ha registrato la denominazione d'origine protetta."}
{"id": "2483825", "revid": "1226", "url": "https://it.wikipedia.org/wiki?curid=2483825", "title": "Gallerie dell'Accademia di Venezia", "text": ""}
{"id": "2483829", "revid": "599013", "url": "https://it.wikipedia.org/wiki?curid=2483829", "title": "Larry Nelson", "text": "Professionista dal 1971 si \u00e8 imposto in tre occasioni in uno dei grandi tornei major vincendo in due occasioni, 1981 e 1987, il PGA Championship e in una, nel 1983, lo U.S. Open.\nIn tre occasioni - 1979, 1981 e 1987 - ha fatto parte della squadra statunitense di Ryder Cup.\nComplessivamente in carriera si \u00e8 imposto in 40 tornei.\nNel 2006 \u00e8 stato introdotto nella World Golf Hall of Fame.\nAttualmente partecipa al Champions Tour e si dedica alla progettazione di nuovi campi di gioco."}
{"id": "2483832", "revid": "1564499", "url": "https://it.wikipedia.org/wiki?curid=2483832", "title": "Dialetto scanico", "text": "Il dialetto Sk\u00e5nska o lingua scanica ( Sk\u00e5nska in svedese, Sk\u00e5nsk in lingua danese) \u00e8 un dialetto svedese parlato nella provincia della Scania, nel sud della Svezia.\nNon era mai stata riconosciuta come lingua finch\u00e9 la Svezia non ottenne la Scania dalla Danimarca nel 1658.\nViene chiamato \"Svedese meridionale\" in Svezia e \"Danese orientale\" in Danimarca.\nLo Sk\u00e5nska \u00e8 una forma dialettale che rappresenta un \"continuum\" delle lingue scandinave.\nDalla maggior parte dei linguisti \u00e8 considerato un dialetto danese del gruppo orientale ma, a causa delle influenze dello svedese, viene pi\u00f9 sovente considerato un dialetto svedese appartenente al gruppo meridionale.\nSebbene possa essere considerata una lingua, e cos\u00ec infatti \u00e8 stata classificata per un breve periodo di tempo, a causa dei diversi aspetti storici e culturali ricoperti dallo Sk\u00e5nska, non viene considerata lingua dallo stato svedese.\nCon l'istituzione dell'Accademia dello Sk\u00e5nska ed il recente avvio di programmi per la tutela dello Sk\u00e5nska, sembra essersi rinnovato l'interesse per questa forma dialettale sia come forma culturale, sia come rinnovato senso di appartenenza e di identit\u00e0 alla regione.\nLa sedicesima edizione di Ethnologue non contiene pi\u00f9 una voce specifica per questa lingua, come era stato fino alla quindicesima edizione, riportandola tra i dialetti dello svedese col nome di \"scandian\"."}
{"id": "2483833", "revid": "287204", "url": "https://it.wikipedia.org/wiki?curid=2483833", "title": "Pacific Life Open 2006", "text": "L'Indian Wells Masters 2006 (conosciuto anche come \"Pacific Life Open\" per motivi di sponsorizzazione)\n\u00e8 stato un torneo di tennis giocato sul cemento.\n\u00c8 stata la 30\u00aa edizione dell'Indian Wells Masters, che fa parte della categoria ATP Masters Series nell'ambito dell'ATP Tour 2006,\ne della Tier I nell'ambito del WTA Tour 2006.\nSia il torneo maschile che quello femminile si sono giocati all'Indian Wells Tennis Garden di Indian Wells in California,\ndal 6 al 19 marzo 2006.\nRoger Federer ha vinto il suo 3\u00ba titolo consecutivo a Indian Wells, impresa mai riuscita a nessuno.\nCampioni.\nSingolare maschile.\n Roger Federer ha battuto in finale James Blake 7\u20135, 6\u20133, 6\u20130\nSingolare femminile.\n Marija \u0160arapova ha battuto in finale Elena Dement'eva 6\u20131, 6\u20132\nDoppio maschile.\n Mark Knowles / Daniel Nestor hanno battuto in finale Bob Bryan / Mike Bryan 6\u20134, 6\u20134\nDoppio femminile.\n Lisa Raymond / Samantha Stosur hanno battuto in finale Virginia Ruano Pascual / Meghann Shaughnessy 6\u20132, 7\u20135"}
{"id": "2483839", "revid": "171813", "url": "https://it.wikipedia.org/wiki?curid=2483839", "title": "D\u00ec per D\u00ec", "text": ""}
{"id": "2483841", "revid": "62004", "url": "https://it.wikipedia.org/wiki?curid=2483841", "title": "Isidro Nozal Vega", "text": ""}
{"id": "2483846", "revid": "785863", "url": "https://it.wikipedia.org/wiki?curid=2483846", "title": "Rob Paulsen", "text": "Biografia.\nVita privata.\n\u00c8 stato sposato dal 1979 al 1982 con Carol Anne Schnarr; dal 1983 \u00e8 sposato con Parrish Todd da cui ha avuto un figlio, Ashton (1984)."}
{"id": "2483847", "revid": "767487", "url": "https://it.wikipedia.org/wiki?curid=2483847", "title": "La verit\u00e0 negli occhi (film 2007)", "text": "La verit\u00e0 negli occhi (Hindi: \u0932\u093e\u0917\u093e \u091a\u0941\u0928\u0930\u0940 \u092e\u0947\u0902 \u0926\u093e\u0917, Urdu: \u0644\u0627\u06af\u0627 \u0686\u0646\u0631\u06cc \u0645\u06cc\u06ba \u062f\u0627\u063a), \u00e8 un film di Bollywood del 2007, diretto da Pradeep Sarkar, con Rani Mukherjee. Il titolo originale significa \"il mio velo \u00e8 macchiato\"."}
{"id": "2483850", "revid": "2519", "url": "https://it.wikipedia.org/wiki?curid=2483850", "title": "Provincia di Carchi", "text": ""}
{"id": "2483854", "revid": "1428919", "url": "https://it.wikipedia.org/wiki?curid=2483854", "title": "Edgar von Westphalen", "text": "Biografia.\nFratello di Jenny von Westphalen e cognato di Karl Marx, era solito fargli visita e passare molto tempo nella sua abitazione. Egli si distinse nella politica dell'epoca. Partito alla volta del Texas cerc\u00f2 inutilmente di fondare una sorta di comunit\u00e0 comunista negli Stati Uniti d'America; una volta abbandonato il progetto decise di tornare in Germania. Qui ebbe alcuni incarichi ed il pi\u00f9 prestigioso fu quello di entrare nel Comitato comunista di corrispondenza di Bruxelles."}
{"id": "2483858", "revid": "1494169", "url": "https://it.wikipedia.org/wiki?curid=2483858", "title": "Strada statale 95", "text": ""}
{"id": "2483866", "revid": "529641", "url": "https://it.wikipedia.org/wiki?curid=2483866", "title": "Olimpio (magister officiorum)", "text": "Biografia.\nCristiano e originario della regione del Mar Nero, dovette la sua segnalazione all'imperatore al generale di origine vandala Stilicone; cionondimeno, fu Olimpio a progettare la caduta di Stilicone e fu responsabile della sua morte.\nNel 408, anno in cui ricopriva una carica a palazzo, incit\u00f2 alla rivolta le truppe romane di stanza a \"Ticinum\", a seguito della quale, il 13 agosto di quell'anno, molti ufficiali che erano legati a Stilicone trovarono la morte. Invi\u00f2 poi l'ordine di arrestare Stilicone alle truppe di stanza a Ravenna; il generale fu arrestato e messo a morte il 22 agosto.\nDopo la morte di Stilicone, Olimpio divenne il personaggio pi\u00f9 potente alla corte imperiale: prese per s\u00e9 il rango di \"Magister officiorum\" (a \"Ticinum\" era morto anche il suo predecessore, Nemorio) e mise dei propri uomini alla guida dell'amministrazione civile e dell'esercito, dai quali allontan\u00f2 gli uomini legati al defunto generale, perseguitandoli.\nAgostino d'Ippona, che era al corrente della sua promozione a \"magister officiorum\" ma non ne conosceva le circostanze, gli scrisse due lettere, nella seconda delle quali chiedeva la conferma della legislazione anti-donatista.\nIl comandante goto Alarico, legato da vincoli militari a Stilicone, assedi\u00f2 prima Ravenna, inutilmente, e poi Roma; all'inizio del 409 alcuni inviati del Senato romano si recarono dall'imperatore a Ravenna, chiedendo di accettare le condizioni di Alarico per togliere l'assedio. Olimpio, oppositore del dialogo coi Goti, riusc\u00ec a far fallire questo tentativo diplomatico (due degli inviati del Senato, Ceciliano e Prisco Attalo, furono nominati Prefetto del pretorio d'Italia e \"Comes sacrarum largitionum\", rispettivamente, per volere di Olimpio). Poco tempo dopo, invi\u00f2 uno squadrone di 300 Unni contro i Goti di Ataulfo, 1.000 dei quali perirono nello scontro nei pressi di Pisa. Qualche tempo dopo, per\u00f2, dietro consiglio degli eunuchi di corte fu deposto; trov\u00f2 riparo in Dalmazia.\nQualche tempo dopo, tra il 409 e il 410, fu brevemente nominato \"Magister officiorum\" per la seconda volta, ma fu deposto ancora una volta e bastonato a morte per ordine di Costanzo per il suo coinvolgimento nella caduta di Stilicone."}
{"id": "2483868", "revid": "339392", "url": "https://it.wikipedia.org/wiki?curid=2483868", "title": "Skil Shimano", "text": ""}
{"id": "2483870", "revid": "124964931", "url": "https://it.wikipedia.org/wiki?curid=2483870", "title": "\u00d6FB-Cup 2009-2010", "text": "La \u00d6FB-Cup 2009-2010 \u00e8 stata la 75\u00aa edizione della coppa nazionale di calcio austriaca. Iniziata con il turno preliminare del 2 agosto 2009, si \u00e8 conclusa con la finale del 16 maggio 2010.\nLo Sturm Graz ha ottenuto la quarta vittoria della storia, a undici anni dall'ultima, e si qualifica per i turni preliminari di Europa League 2010-2011. Prima finale della storia per il Wiener Neustadt, che nell'edizione precedente era stato sconfitto in semifinale.\nLa squadra detentrice, l'Austria Vienna, \u00e8 eliminata negli ottavi di finale per mano del LASK Linz. Non accadeva dal 2002 che i \"violette\" non raggiungessero la finale della coppa nazionale.\nPer la prima volta nella storia la finale si \u00e8 giocata a Klagenfurt.\nFormula.\nLa competizione \u00e8 iniziata il 2 agosto 2009 con le partite del turno preliminare, in cui sono entrate in gioco 66 squadre non professioniste dalle diverse federazioni regionali. Le vincitrici si sono qualificate per il primo turno della competizione, in cui tutte le societ\u00e0 di Bundesliga e Erste Liga, oltre alle vincitrici delle 9 coppe di land, hanno raggiunto la competizione.\nRisultati.\nPrimo turno.\nIl sorteggio del primo turno si \u00e8 tenuto il 4 agosto 2009. Le partite sono state giocate il 14 e 15 dello stesso mese.\nSecondo turno.\nLe partite sono state giocate il 19 settembre 2009.\nOttavi di finale.\nLe partite sono state giocate il 9 e 10 marzo 2010.\nQuarti di finale.\nQueste partite sono state giocate nei giorni 30 e 31 marzo 2010.\nSemifinali.\nGare disputate nei giorni 20 e 21 aprile 2010.\nFinale.\nLa finale \u00e8 stata disputata domenica 16 maggio 2010 alla Hypo Group Arena di Klagenfurt."}
{"id": "2483871", "revid": "254059", "url": "https://it.wikipedia.org/wiki?curid=2483871", "title": "Codex Runicus", "text": "Il Codex Runicus \u00e8 un codice di 202 pagine scritto in rune medioevali attorno al 1300 che include il pi\u00f9 antico testo esistente di legge provinciale nordica; si tratta di materiale legislativo inerente alla antica regione della Scania.\nIl codex runicus \u00e8 uno dei pochi testi runici scritto su pergamena. L'utilizzo di caratteri runici in et\u00e0 cos\u00ec tarda \u00e8 stato considerato come un uso nostalgico o revivalista di questo alfabeto, non pi\u00f9 usato gi\u00e0 da secoli, e non va perci\u00f2 interpretato come un passo intermedio tra la cultura della scrittura runica durante l'Epoca vichinga ed il periodo medioevale durante il quale si afferm\u00f2 l'alfabeto latino.\nIl manoscritto pu\u00f2 essere considerato suddiviso in tre grandi sezioni principali: le leggi della Scania (fogli 1-82), legislazione ecclesiastica della Scania (fogli 84-91), la cronistoria dei monarchi danesi (fogli 92-97), ed una sezione minore che riguarda la descrizione dei confini fra Danimarca e Svezia (fogli 97-100)."}
{"id": "2483873", "revid": "131145", "url": "https://it.wikipedia.org/wiki?curid=2483873", "title": "Bertoja", "text": ""}
{"id": "2483874", "revid": "112106106", "url": "https://it.wikipedia.org/wiki?curid=2483874", "title": "GSG9 - Squadra d'assalto", "text": "GSG9 - Squadra d'assalto, conosciuta anche come Special Unit (\"GSG9 - Ihr Einsatz Ist Ihr Leben\"), \u00e8 una serie televisiva d'azione tedesca. \u00c8 stata trasmessa in Germania sul canale televisivo Sat 1 dal 7 marzo 2007 al 29 maggio 2008. La serie \u00e8 divisa in due stagioni per un totale di 25 episodi, ed \u00e8 stata prodotta dalla Media Fund Cfp e dalla Typhoonag. La serie \u00e8 stata ufficialmente cancellata a causa di bassi ascolti della seconda stagione.\nTrama.\nLa serie narra delle avventure di una squadra delle GSG9 della Polizia Federale Tedesca. Gli uomini al centro della serie sono Geb Schurlau (interpretato da Marc Benjamin Puch), Demir Aslan (B\u00fclent Sharif), Konny von Brendorp (Andreas Pietschmann), Frank Wernitz (Jorres Risse) e Caspar Reindl (Bert B\u00f6hlitz)."}
{"id": "2483875", "revid": "131145", "url": "https://it.wikipedia.org/wiki?curid=2483875", "title": "Il Bertoja", "text": ""}
{"id": "2483876", "revid": "984922", "url": "https://it.wikipedia.org/wiki?curid=2483876", "title": "\u017deni Bo\u017einova", "text": "Biografia.\nDebutt\u00f2 nel 1951 con \"Utro nad Rodinata\", successivamente recita in un ruolo minore in \"Geroite na Shipka\" nel 1955 di Sergej Vasil'ev. L'anno dopo, 1956, \u00e8 nel cast di \"Tova se sluchi na ulitzata\" con Apostol Karamitev. Nello stesso anno \u00e8 in \"Tochka parva\" sotto la regia di Bojan Danovski, che fu maestro di Karamitev. Nel 1957 recita in \"Legenza za lyubovta\".\nDopo una pausa di tre anni recita in quello che sar\u00e0 il suo ultimo film: \"Prizori\" (1961).\nIn totale ha recitato in 6 film."}
{"id": "2483877", "revid": "648655", "url": "https://it.wikipedia.org/wiki?curid=2483877", "title": "Zicaff\u00e8", "text": "La Zicaff\u00e8 S.p.A. \u00e8 un'azienda italiana produttrice di caff\u00e8 tostato, fondata nel 1929 a Marsala da Vito Zichittella con sede nella stessa Marsala, in provincia di Trapani.\nStoria.\nFondata nel 1929 da Vito Zichittella, come piccola azienda di torrefazione, nel 1971 divent\u00f2 Societ\u00e0 per Azioni. In seguito ha ampliato l'area distributiva, per arrivare a una dimensione dapprima nazionale e successivamente internazionale. "}
{"id": "2483878", "revid": "124123", "url": "https://it.wikipedia.org/wiki?curid=2483878", "title": "Bojan Danovski", "text": "Biografia.\nGiovinezza e maturazione artistica.\nDi famiglia ebrea, nacque nella citt\u00e0 di Ruse, Bulgaria, nel 1899. Il padre era un carpentiere e la famiglia si trasfer\u00ec a Sofia nei primi anni del Novecento. Egli si diplom\u00f2 al primo ginnasio maschile, intraprendendo studi umanistici e subito dopo la prima guerra mondiale si trasfer\u00ec all'estero, a Milano, per studiare mal volentieri ingegneria, che gli avrebbe assicurato un lavoro sicuro e stabile, tuttavia Danovski non si laure\u00f2 mai poich\u00e9 non riusc\u00ec a pagare le varie tasse scolastiche.\nTornato in Bulgaria negli anni venti si dedic\u00f2 interamente alla propria passione per la letteratura e fece di tutto, dai lavori pi\u00f9 disparati, per mantenere s\u00e9 e i propri studi ed interessi. Da questo periodo deriva il suo forte interesse per il teatro e decise di partire alla volta della Germania con il compagno Zlatan Dudov per studiare in una compagnia teatrale. Dal 1928 al 1932 visse a Darmstadt, Berlino e Parigi e diede tutto se stesso alla scuola di Bertolt Brecht.\nTuttavia, dopo l'ascesa al potere di Hitler, dovette tornare nella terra natia, in cerca di sicurezza.\nCarriera successiva.\nNegli anni trenta, Bojan Danovski fece il suo debutto alla regia come manager di una compagnia di attori teatrali semi-professionali, i quali avevano inclinazioni rivoluzionarie e pro-Russia. Danovski svilupp\u00f2 il metodo di recitazione di Konstantin Stanislavskij, ma fu incriminato dalla polizia e interrogato al Ministero degli Interni. La Gestapo comunque non lo perdeva mai di vista, anche per il suo coinvolgimento con il processo del rivoluzionario Georgi Dimitrov per l'incendio del Reichstag.\nDalle fine della seconda guerra mondiale, egli lavor\u00f2 alla fondazione della Scuola Nazionale di Teatro, oggi Accademia Nazionale di Teatro e Arti Cinematografiche (NATFA), di Sofia e divenne uno dei primi bulgari a insegnare presso una classe avanzata di recitazione. Diresse, in questo periodo, il film \"Trochka parva\" del 1956, che partecip\u00f2 al Festival di Cannes. Pass\u00f2 il resto della propria vita in vari lavori e attivit\u00e0 per le radici della drammaturgia e industria cinematografica bulgare.\nBojan Danovski mor\u00ec a Sofia all'et\u00e0 di 78 anni. Gli \u00e8 stato intitolato il Teatro Bojan Danovski nella citt\u00e0 di Pernik."}
{"id": "2483879", "revid": "2130303", "url": "https://it.wikipedia.org/wiki?curid=2483879", "title": "Santuario di Nostra Signora del Carmine (Imperia)", "text": "Il santuario di Nostra Signora del Carmine \u00e8 un santuario situato nella frazione di Costa d'Oneglia nel comune ligure di Imperia, capoluogo dell'omonima provincia. La principale festivit\u00e0 si celebra il 16 luglio nella ricorrenza religiosa della Madonna del Carmine.\nStoria e descrizione.\nSituato poco oltre il paese di Costa d'Oneglia, la devozione popolare per la Madonna del Carmine si accentua nel corso del XVII secolo quando la locale chiesa viene eretta al titolo di parrocchiale. Sar\u00e0 nel 1614 che, in localit\u00e0 Carmo, verr\u00e0 eretto il primo oratorio, una primitiva cappella con un solo altare e un pronao sorretto da due colonne in ardesia.\nAll'interno \u00e8 custodita la venerata immagine della Vergine, sostituita in seguito da una statua in marmo. Quest'ultima, per scongiurare il saccheggio compiuto dai soldati francesi nel 1792, presenta la mancanza di alcune dita proprio perch\u00e9 nascosta in un pozzo per evitare il certo trafugamento.\nLa nascita dell'odierno santuario \u00e8 legata alla malattia del colera che, nel 1854, colp\u00ec il borgo di Oneglia e molti abitanti, per sfuggire al contagio, si rifugiarono nel borgo di Costa preservandosi dalla malattia. Per ringraziare allo scampato pericolo si decise allora l'edificazione di un nuovo santuario tra il 1879 e il 1881. Durante la seconda guerra mondiale, nel 1944, il santuario sub\u00ec danneggiamenti dai bombardamenti aerei con danni che vennero subito riparati dopo la fine del conflitto bellico.\nL'edificio si presenta a pianta ellittica con una grande cupola al centro, inserita in un caratteristico timpano ottagonale, e un pronao sorretto da capitelli di ordine corinzio. L'altare maggiore, ove \u00e8 custodita la statua mariana, \u00e8 intitolato alla Madonna del Carmine, mentre i tre altari laterali sono dedicati a sant'Andrea, a san Gioacchino e alla Sacra Famiglia. La chiesa, seminascosta fino a pochi anni fa tra gli ulivi circostanti (da lontano spuntava solo la cupola), a seguito di un recente disboscamento \u00e8 ora particolarmente visibile dallo svincolo \"Imperia Est\" dell'autostrada A10."}
{"id": "2483882", "revid": "767487", "url": "https://it.wikipedia.org/wiki?curid=2483882", "title": "Ceneri alle ceneri - Pumpkinhead 3", "text": "Ceneri alle ceneri - Pumpkinhead 3 (\"Pumpkinhead: Ashes to Ashes\") \u00e8 un film del 2006 diretto da Jake West, terzo episodio della serie cinematografica sulla creatura chiamata Pumpkinhead.\nTrama.\nSono passati 20 anni da quando Ed Harley evoc\u00f2 per la prima volta il Pumpkinhead. In un paesino del Nevada alcuni abitanti scoprono che Doc Fraser, il medico del posto uccide la gente, ne prende gli organi e nasconde i corpi per i suoi studi e guadagnare al mercato nero. Cos\u00ec evocheranno il Pumpkinhead per vendicare la morte dei loro cari. Doc far\u00e0 di tutto per aver salva la pelle e capir\u00e0 che per sopravvivere deve eliminare tutti quelli che hanno risvegliato il mostro.\nIl Designer del Pumpkinhead.\nIl Pumpkinhead assume un nuovo aspetto: diventa pi\u00f9 grosso e scheletrico, la testa si arrotonda, le zanne crescono e gli occhi si ingrandiscono. I coprispalle si affilano mentre lo sperone sulla coda diventa una specie di sciabola. Il colore diventa marroncino terra e quasi verdastro."}
{"id": "2483884", "revid": "287204", "url": "https://it.wikipedia.org/wiki?curid=2483884", "title": "NASDAQ-100 Open 2006", "text": "Il Miami Masters 2006 (conosciuto anche come \"NASDAQ-100 Open\",per motivi di sponsorizzazione)\n\u00e8 stato un torneo di tennis giocato sulla cemento.\n\u00c8 stata la 22\u00aa edizione del Miami Masters, che fa parte della categoria ATP Masters Series nell'ambito dell'ATP Tour 2006,\ne della Tier I nell'ambito del WTA Tour 2006.\nSia il torneo maschile che quello femminile si sono giocati al Tennis Center at Crandon Park di Key Biscayne in Florida,\ndal 20 marzo al 2 aprile 2006.\nCampioni.\nSingolare maschile.\n Roger Federer ha battuto in finale Ivan Ljubi\u010di\u0107 7-6 (7-5), 7-6 (7-4), 7-6 (8-6)\nSingolare femminile.\n Svetlana Kuznecova ha battuto in finale Marija \u0160arapova 6-4, 6-3\nDoppio maschile.\n Jonas Bj\u00f6rkman / Maks Mirny hanno battuto in finale Bob Bryan / Mike Bryan 6-4, 6-4\nDoppio femminile.\n Lisa Raymond / Samantha Stosur hanno battuto in finale Liezel Huber / Martina Navr\u00e1tilov\u00e1 6-4, 7-5"}
{"id": "2483892", "revid": "287204", "url": "https://it.wikipedia.org/wiki?curid=2483892", "title": "Ceramica bilingue", "text": "I vasi bilingui sono prodotti della ceramica greca antica decorati utilizzando sia la tecnica a figure nere sia la tecnica a figure rosse. Il termine si riferisce anche al periodo di transizione in cui le figure nere gradualmente venivano sostituite dalle figure rosse come tecnica decorativa dominante, ovvero l'ultimo quarto del VI secolo a.C. e l'inizio del V. L'iniziale incertezza del mercato nell'apprezzamento della nuova tecnica pu\u00f2 essere stata la causa della comparsa di questi vasi. Le forme prevalenti per questo tipo di decorazione erano l'anfora a profilo continuo di tipo B e le coppe a occhioni. In alcuni casi entrambi i lati dell'anfora venivano decorati con la rappresentazione dello stesso soggetto, una a figure nere e l'altra a figure rosse (e.g. l'anfora a profilo continuo Monaco 2301 del Pittore di Andocide). Le coppe a occhioni erano solitamente decorate con una immagine a figure nere nella parte interiore e con una decorazione a figure rosse sulle pareti esterne. Una eccezione a questa regola \u00e8 la kylix del Pittore di Andocide conservata al Museo archeologico regionale Antonio Salinas di Palermo (n. inv. V650), l'esterno della quale \u00e8 dipinto per met\u00e0 a figure nere e met\u00e0 a figure rosse. Oltre al Pittore di Andocide vasi bilingui sono stati dipinti da Psiax (soprattutto anfore a profilo continuo), da Epitteto e da Oltos (coppe a occhioni). Generalmente entrambe le scene (in entrambi gli stili) su uno stesso vaso erano dipinte da uno stesso artista, esistono tuttavia attribuzioni controverse come nel caso delle figure nere sui vasi del Pittore di Andocide che alcuni studiosi assegnano al Pittore di Lisippide."}
{"id": "2483898", "revid": "27723", "url": "https://it.wikipedia.org/wiki?curid=2483898", "title": "JoMo", "text": ""}
{"id": "2483902", "revid": "1305772", "url": "https://it.wikipedia.org/wiki?curid=2483902", "title": "Sport in Svizzera", "text": "In Svizzera lo sport \u00e8 gestito dall'Associazione Olimpica Svizzera, che rappresenta l'organo centrale svizzero nell'ambito delle discipline sportive olimpiche e non olimpiche. Le fed\u00e9razioni che compongono l'associazione raggruppano 2,8 milioni di aderenti ripartiti in pi\u00f9 di 22.800 societ\u00e0 sportive.\nDal 1855 sono considerati sport nazionali la lotta svizzera e il lancio della pietra (una specie di hornussen). Queste discipline venivano gi\u00e0 disputate nel Basso Medioevo, e si svolgevano durante sagre, feste di tiro o feste di mezza estate. Solo a partire dal 1850 questi sport si diffusero tra la popolazione, mentre all'inizio erano giochi \"da pastori\".\nOltre ai giochi nazionali, in Svizzera lo sport pi\u00f9 diffuso \u00e8 l'hockey su ghiaccio, seguito dal calcio e dalla pallacanestro. Hanno avuto una certa rilevanza anche il grande tennista Roger Federer, e verso la fine degli anni novanta e inizio del nuovo millennio anche la campionessa di tennis femminile Martina Hingis. Da non dimenticare lo snowboard, gli sci e gli sport sull'acqua.\nLe 10 federazioni con pi\u00f9 tesserati:\nGiochi nazionali.\nI giochi nazionali svizzeri sono la lotta svizzera, il lancio della pietra e l'hornussen. Nel 1855 vengono inseriti, i primi due, come sport nazionali durante la festa federale di ginnastica tenutasi a Losonna. Lo scopo era di ideare un esercizio pi\u00f9 proprio e confacente alla popolazione da contrapporre alla ginnastica tedesca di Jahn Ludwig.\nTutte e tre le discipline trovano riferimento alle competizione del basso Medio Evo che avevano luogo durante sagre o feste di tiro o ad eventi tradizionali (salita all'alpeggio, feste di mezza estate, ...). Giovani pastori si riunivano per svolgere una sorta di torneo.\nNel XVII e XVIII secolo la lotta svizzera e l'hornuss erano diffusi solamente nell'Entlebuch, nell'Emmental e nella valle dell'Hasli. Le feste tenutasi a Unspunnen nel 1805 e nel 1808 sono un tentativo di restituire a questi giochi di contadini un valore pi\u00f9 ampio, che non fosse limitato alla regioni di cui sopra. Per\u00f2 solamente nella seconda met\u00e0 del 1800 si trov\u00f2 pi\u00f9 riscontro tra la popolazione. Il manuale di lotta svizzera pubblicato nel 1864 da Rudolf Sch\u00e4rer rese popolare questo sport. Il successo delle feste federali di letta svizzera port\u00f2 alla fondazione dell'Associazione federale di lotta svizzera nel 1895. Successivamente, nel 1902 vi si fond\u00f2 l'Associazione federale dei giocatori di hornuss e nel 1907 un organo di stampa dei giochi nazionali (Eidgen\u00f6ssische Schwinger-, Hornusser- und Jodlerzeitung).\nNel 1999 le due associazioni sportive comprendevano 5\u00a0100 rispettivamente 8000 membri.\nAltre discipline.\nCalcio.\nIl calcio \u00e8 uno degli sport pi\u00f9 seguiti. Infatti fin dal 1898 si disputa un campionato nazionale.\nMaschile.\nFin dal 1897 ha luogo il campionato di calcio svizzero maschile, che fino al 1922 comprendeva 2 divisioni. In seguito fu creata una terza, fino al 1931 in cui incominciarono ad aumentare fino ad arrivare alle attuali 8 divisioni. Le prime 4 sono gestite a livello nazionale, le altre a livello regionale.\nLa prima Coppa Svizzera \u00e8 stata giocata nel 1925, ma la competizione ha avuto due precedenti: \nLa Coppa di Lega Svizzera ha avuto luogo nel 1972 e si \u00e8 svolta per 10 edizioni (fino al 1982)\nNel periodo 1986-1990 fu disputata la Supercoppa di Svizzera.\nFemminile.\nIl campionato si svolge dal 1971 e attualmente conta 5 divisioni.\nLa Coppa Svizzera femminile di calcio esiste dal 1975.\nSport motoristici.\nIn Svizzera gli sport motoristici furono vietati a seguito del disastro di Le Mans del 1955, fatta eccezione per le gare a tempo, come le cronoscalate. Il 6 giugno 2007 venne proposto un emendamento per togliere il divieto che, dopo essere passato al consiglio nazionale ma rifiutato due volte al Consiglio degli Stati, venne ritirato. Nel 2015 il governo svizzero approv\u00f2 un primo allargamento delle magie del divieto, permettendo l'organizzazione di eventi testa a testa, ma solo per vetture elettriche; nel giugno 2018 si tenne l'E-Prix di Zurigo, il primo evento motoristico in 63 anni.\nNonostante il divieto, comunque, negli anni si sono tenuti diverse competizioni motoristiche di rally, motocross, supermotard, enduro e bike trial, e si trova qui la sede del team Alfa Romeo Racing. In Svizzera \u00e8 anche nato il grande pilota di Formula 1 Clay Regazzoni."}
{"id": "2483905", "revid": "1977557", "url": "https://it.wikipedia.org/wiki?curid=2483905", "title": "Frank Shu", "text": "Ha insegnato presso l'Universit\u00e0 della California, Berkeley e all'Universit\u00e0 della California, San Diego.\nShu \u00e8 conosciuto per i propri lavori pionieristici in diversi campi dell'astrofisica e dell'astronomia, inclusi studi sulla nascita delle meteoriti, la nascita e lo sviluppo iniziale delle stelle e la struttura delle galassie a spirale.\nOnorificenze.\nL'asteroide 18238 Frankshu \u00e8 stato nominato cos\u00ec in suo onore."}
{"id": "2483908", "revid": "281901", "url": "https://it.wikipedia.org/wiki?curid=2483908", "title": "Elettrona", "text": ""}
{"id": "2483909", "revid": "281901", "url": "https://it.wikipedia.org/wiki?curid=2483909", "title": "Electrona rissoi", "text": ""}
{"id": "2483912", "revid": "110157", "url": "https://it.wikipedia.org/wiki?curid=2483912", "title": "Santuario di Nostra Signora dei Piani", "text": "Il santuario di Nostra Signora dei Piani \u00e8 un santuario situato nella frazione di Piani nel comune ligure di Imperia in provincia di Imperia. La principale festivit\u00e0 si celebra il 15 agosto nella ricorrenza religiosa dell'Assunzione di Maria.\nStoria e descrizione.\nDedicato all'Assunta, secondo alcune fonti il culto religioso fu introdotto dai monaci Benedettini antecedente il XIV secolo. Gi\u00e0 pieve battesimale per le comunit\u00e0 locali delle valli di Porto Maurizio, fu dal Trecento sede del santuario dei Cavalieri di San Giovanni d'Acri. La struttura fu ampliata nel XVI secolo e radicalmente trasformata in arte barocca, con la creazione di un'unica navata, nel corso del XVIII secolo dal maestro Giovanni Battista Marvaldi e il figlio Giacomo Filippo Marvaldi.\nDella precedente chiesa restano tuttora visibili le tre absidi e un breve tratto di mura con archetti pensili nella zona dell'attiguo campanile. Gli affreschi interni dell'abside centrale, originali e raffiguranti scene di vita della Vergine Maria e gli apostoli, sono opera del pittore Tomaso Biazaci che li realizz\u00f2 nel 1488.\nAll'interno \u00e8 conservata la statua lignea della Madonna, di provenienza iberica, ubicata nel terzo altare a destra tra le raffigurazioni dei Misteri del Rosario e la tela di Batta Casanova del 1609.\nUn tradizionale racconto di Porto Maurizio asserisce che proprio in questa chiesa tenne la sua prima missione san Leonardo da Porto Maurizio, devoto a Nostra Signora dei Piani."}
{"id": "2483919", "revid": "25606376", "url": "https://it.wikipedia.org/wiki?curid=2483919", "title": "Nazionale di calcio svizzera femminile", "text": ""}
{"id": "2483925", "revid": "671029", "url": "https://it.wikipedia.org/wiki?curid=2483925", "title": "Carlo Pallavicino (vescovo)", "text": "Biografia.\nFu un umanista e mecenate, protesse Franchino Gaffurio e diede un forte impulso alle opere edilizie nella citt\u00e0 di Lodi: alla sua persona sono legati alcuni lavori sulla facciata del Duomo, l'erezione del Tempio civico dell'Incoronata e dell'Ospedale Maggiore.\nDon\u00f2 alla diocesi il \"tesoro di San Bassiano\", in seguito trafugato da Napoleone, di cui resta un ostensorio ambrosiano, il baldacchino, ed alcuni corali miniati. Il suo breviario, superbamente miniato da Francesco da Castello, fu donato al capitolo della cattedrale di Lodi ed \u00e8 oggi custodito presso la sala dei Filippini della Biblioteca laudense, nel complesso dedicato a San Filippo Neri, poco lontano dal duomo.\nConsacr\u00f2 la chiesa parrocchiale di Castelnuovo Bocca d'Adda il 14 luglio 1471 e quella di Villanova del Sillaro nel 1496.\n\u00c8 sepolto a Monticelli d'Ongina nella basilica di San Lorenzo nel presbiterio in alto a destra guardando l'altare."}
{"id": "2483926", "revid": "122224840", "url": "https://it.wikipedia.org/wiki?curid=2483926", "title": "Hypophthalmichthys molitrix", "text": "La carpa asiatica o carpa argento o temolo russo (Hypophthalmichthys molitrix) \u00e8 un pesce d'acqua dolce della famiglia Cyprinidae.\nDistribuzione e habitat.\nQuesta specie \u00e8 originaria dell'Estremo Oriente (Cina meridionale e Siberia sudorientale) ed \u00e8 stata introdotta da molti anni in Europa.\nVive in acque ferme o poco correnti, ricche di piante acquatiche e di fitoplancton, di cui si nutre. \u00c8 frequente nei laghi, dove non si avvicina quasi mai alle sponde, vivendo soprattutto nelle acque aperte.\nDescrizione.\nSi tratta di un pesce molto caratteristico, con corpo appiattito lateralmente e pinne ampie. La caratteristica pi\u00f9 notevole consiste nella bocca, che \u00e8 molto ampia e rivolta verso l'alto e negli occhi, che sono inseriti molto in basso, vicino alla bocca. Le squame sono piccolissime. Sul ventre \u00e8 presente una carena di squame dure.\nIl colore \u00e8 verdastro argenteo su dorso e fianchi, argentato sul ventre; le pinne sono chiare.\nRaggiunge e supera il metro di lunghezza per un peso che pu\u00f2 superare i 25\u00a0kg.\nAlimentazione.\nSi ciba esclusivamente di fitoplancton che filtra attraverso le branchiospine.\nRiproduzione.\nAvviene nella tarda primavera, epoca in cui gli esemplari risalgono i corsi d'acqua e depongono uova pelagiche (caso molto raro nei pesci d'acqua dolce) che si schiudono dopo circa una settimana. Una femmina pu\u00f2 deporre diverse centinaia di migliaia di uova.\nLa riproduzione avviene in natura solo nel suo areale d'origine, in Europa la specie non riesce a deporre le uova in maniera efficace e la sua persistenza nelle acque libere (al pari che quella dell'amur) dipende esclusivamente dalle immissioni.\nPesca.\n\u00c8 spesso oggetto di acquacoltura, soprattutto in Cina e nell'Europa orientale. Viene spesso immessa anche nei laghetti per la pesca sportiva e viene catturata con le tecniche del carpfishing e della pesca a fondo utilizzando esche vegetali come impasti, mais e boilies. Le carni sono buone, simili a quelle della carpa.\nSpecie affini.\nLa carpa macrocefala o carpa testa grossa (Hypophthalmichthys nobilis o Aristichthys nobilis) \u00e8 molto simile alla carpa argentata, con la quale \u00e8 peraltro spesso confusa, per quanto riguarda i caratteri biologici e morfologici; se ne pu\u00f2 distinguere, tuttavia, per le pinne, per la bocca e per gli occhi pi\u00f9 grandi, che risultano essere pi\u00f9 grandi, e per il colore, che \u00e8 pi\u00f9 variegato e che d\u00e0 sui toni del bruno, oltre che per le pinne scure. Anche questo pesce \u00e8 stato introdotto in Europa."}
{"id": "2483932", "revid": "287204", "url": "https://it.wikipedia.org/wiki?curid=2483932", "title": "Open de Tenis Comunidad Valenciana 2006", "text": "L'Open de Tenis Comunidad Valenciana 2006 \u00e8 stato un torneo di tennis giocato sulla terra rossa.\n\u00c8 stata la 12\u00aa edizione dell'Open de Tenis Comunidad Valenciana,\nche fa parte della categoria International Series nell'ambito dell'ATP Tour 2006.\nSi \u00e8 giocato nel Club de Tenis Valencia di Valencia in Spagna,\ndal 10 al 16 aprile 2006.\nCampioni.\nSingolare.\n Nicol\u00e1s Almagro ha battuto in finale Gilles Simon, 6-2, 6-3\nDoppio.\n David \u0160koch / Tom\u00e1\u0161 Z\u00edb hanno battuto in finale Luk\u00e1\u0161 Dlouh\u00fd / Pavel V\u00edzner, 6-4, 6-3"}
{"id": "2483938", "revid": "120535292", "url": "https://it.wikipedia.org/wiki?curid=2483938", "title": "Telefono di Reis", "text": "Il Telefono di Reis fu un'invenzione a nome di Johann Philipp Reis che creava la funziona odierna di telefono. Il primo esperimento riuscito del dispositivo risale all'ottobre del 1861.\nStoria.\nNel 1861, Johann Philipp Reis ebbe successo nel creare un dispositivo che catturava i suoni, convertendoli in impulsi elettrici che attraverso un filo elettrico venivano trasmessi a un altro dispositivo che li riproduceva elettroacusticamente. Reis chiam\u00f2 il dispositivo \"telephon\".\nNel 1862, Reis mostr\u00f2 il suo telelfono a Wilhelm von Legat, ispettore del Royal Prussian Telegraph Corps che lo registr\u00f2 (Legat, 1862), la traduzione permise a Thomas Edison nel 1875 di sviluppare il microfono a carbone. Il brevetto con relativi disegni permisero a Edison di sviluppare la sua invenzione e consider\u00f2 Reis l'inventore del telefono primo in assoluto:\n Reis trasmise la frase in tedesco \"Das Pferd frisst keinen Gurkensalat\" (Il cavallo non mangia l'insalata di cetrioli). La frase \u00e8 difficile da comprendere nel parlato e venne usata apposta da Reis, per dimostrare la fedelt\u00e0 del dispositivo.\nMicrofono.\nReis consider\u00f2 la sua invenzione che catturava i suoni come 'stazione cantante'. Il microfono di Reis era fatto con una membrana di pergamena come trasduttore. La scatola che conteneva la membrana aveva un corno acustico per parlarvi. Il suono faceva vibrare la membrana. Sopra essa vi erano due strisce di ottone, successivamente con contatti di platino, originariamente con un singolo contatto e il contatto pi\u00f9 basso creava una goccia di mercurio sulla parte finale di una vite. Una striscia era incollata al centro del diaframma; un'altra striscia, solitamente due a V, era montata sopra di essa. Solo il peso delle strisce dava una leggera pressione tra i contatti.\nL'onda acustica faceva vibrare la membrana. Questo cambiava la resistenza elettrica tra i contatti, dando un segnale elettrico.\nDisputa sui brevetti.\nAlcune domande sul reale funzionamento del dispositivo non fecero accettare lo stesso come funzionante dalla comunit\u00e0, in quanto si riteneva che un circuito elettrico chiuso (on/off), come descritto dallo stesso Reis, non potesse riprodurre i suoni. Al tempo non poteva essere pensato un sistema 'make and break' funzionante nella riproduzione sonora. Reis dimostr\u00f2 la trasmissione del parlato nel 1861, e venne pubblicizzata nel 1863, con Bell che brevett\u00f2 il proprio telefono rivendicando il fatto che il dispostitivo di Reis non poteva riprodurre suoni fedelmente.\nAltoparlante.\nL'altoparlante di Reis lavorava per magnetostrizione. L'immagine sotto mostra una variante gi\u00e0 avanzata.\nNel 1865, lo scienziato britannico David E. Hughes us\u00f2 il telefono di Reis con \"good results\"."}
{"id": "2483944", "revid": "1964823", "url": "https://it.wikipedia.org/wiki?curid=2483944", "title": "Northampton Town Football Club", "text": "Il Northampton Town Football Club o NTFC \u00e8 una societ\u00e0 calcistica inglese con sede nella citt\u00e0 di Northampton.\nMilita in Football League Two, quarta divisione del campionato inglese di calcio.\nGioca le partite casalinghe al Sixfields Stadium. \nCome massimo risultato ha partecipato alla First Division 1965-1966, massimo livello del calcio inglese.\nStoria.\nNell'anno 2007-2008 ha militato in Football League One, la terza serie inglese di calcio, giungendo nona e sfiorando i play-off per l'accesso in Football League Championship, finendo la stagione con 66 punti e con ottime ambizioni per l'anno successivo. \nNell'anno 2008-2009 disputa un campionato disastroso in terza lega, giungendo ventunesima al campionato, con 49 punti, retrocedendo. \nNell'anno 2009-2010 gioca in Football League Two, con l'obiettivo della promozione diretta per tornare in terza Lega. Alla fine della stagione giunge undicesima, con 67 punti, fallendo anche l'accesso ai play-off e cos\u00ec rimanendo in Football League Two. \nIl miglior momento di riscatto arriva nel 2012-2013: concludendo sesto, il club ha la possibilit\u00e0 di tornare in League One, ma viene fermato proprio nella finale, persa 3-0 contro il pi\u00f9 quotato Bradford City.\nLa stagione successiva, quella 2013-2014, viene conclusa con un\u2019insperata salvezza all'ultima giornata, rimediando ad un disastroso campionato, viste le premesse dell\u2019anno precedente.\nNella stagione 2014-2015, con il nuovo tecnico Wilder, vengono fondate le basi per una buona squadra che, infatti, raggiunge un soddisfacente 12\u00ba posto. \nL'anno successivo la squadra domina la League Two e con ben 5 giornate d'anticipo raggiunge la promozione in League One, categoria in cui il Northampton mancava da sette anni. Tuttavia il club retrocede nuovamente e nella stagione 2018-2019 e torna a militare in League Two.\nNella stagione 2019-2020 la squadra, allenata dalla passata stagione da Keith Curle, riesce nuovamente a raggiungere la Football League One superando ai playoff l'Exeter City con un roboante 0-4."}
{"id": "2483946", "revid": "355597", "url": "https://it.wikipedia.org/wiki?curid=2483946", "title": "Northampton Town F.C.", "text": ""}
{"id": "2483947", "revid": "767487", "url": "https://it.wikipedia.org/wiki?curid=2483947", "title": "\u0160tvrtok na Ostrove", "text": "\u0160tvrtok na Ostrove (in ungherese \"Cs\u00fct\u00f6rt\u00f6k\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2483948", "revid": "287204", "url": "https://it.wikipedia.org/wiki?curid=2483948", "title": "Stvrtok na Ostrove", "text": ""}
{"id": "2483950", "revid": "666668", "url": "https://it.wikipedia.org/wiki?curid=2483950", "title": "Sergej Ivanov", "text": ""}
{"id": "2483951", "revid": "51323", "url": "https://it.wikipedia.org/wiki?curid=2483951", "title": "Cs\u00fct\u00f6rt\u00f6k", "text": ""}
{"id": "2483952", "revid": "62004", "url": "https://it.wikipedia.org/wiki?curid=2483952", "title": "Serguei Ivanov", "text": ""}
{"id": "2483953", "revid": "51323", "url": "https://it.wikipedia.org/wiki?curid=2483953", "title": "Csutortok", "text": ""}
{"id": "2483955", "revid": "767487", "url": "https://it.wikipedia.org/wiki?curid=2483955", "title": "Trhov\u00e1 Hradsk\u00e1", "text": "Trhov\u00e1 Hradsk\u00e1 (in ungherese \"V\u00e1s\u00e1r\u00fat\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2483956", "revid": "287204", "url": "https://it.wikipedia.org/wiki?curid=2483956", "title": "Trhova Hradska", "text": ""}
{"id": "2483957", "revid": "51323", "url": "https://it.wikipedia.org/wiki?curid=2483957", "title": "V\u00e1s\u00e1r\u00fat", "text": ""}
{"id": "2483958", "revid": "287204", "url": "https://it.wikipedia.org/wiki?curid=2483958", "title": "Vasarut", "text": ""}
{"id": "2483961", "revid": "118419160", "url": "https://it.wikipedia.org/wiki?curid=2483961", "title": "Allendorf/Lahn", "text": "Allendorf/Lahn \u00e8 una frazione della citt\u00e0 tedesca di Gie\u00dfen, nell'Assia. Conta (2007) 1.830 abitanti.\nStoria.\nAllendorf fu nominata per la prima volta nel 790. Costitu\u00ec un comune autonomo fino al 30 settembre 1971, quando divenne una frazione della citt\u00e0 di Gie\u00dfen.\nIl 1\u00ba gennaio 1977, con la formazione della citt\u00e0 di Lahn, dall'unione delle citt\u00e0 di Gie\u00dfen e Wetzlar e ulteriori 14 comuni, Allendorf ne divenne un quartiere (\"Stadtteil\") all'interno del distretto urbano (\"Stadtbezirk\") di Dutenhofen.\nIl 31 luglio 1979, a seguito delle proteste della cittadinanza, la citt\u00e0 di Lahn fu disciolta; Allendorf torn\u00f2 quindi ad essere una frazione di Gie\u00dfen."}
{"id": "2483962", "revid": "716642", "url": "https://it.wikipedia.org/wiki?curid=2483962", "title": "Hereford Football Club", "text": "L'Hereford Football Club \u00e8 una societ\u00e0 inglese di calcio professionistico con sede nella citt\u00e0 di Hereford. Fondata nel 1924 come \"Hereford United Football Club\", milita oggi nella National League North. L'Hereford ha giocato sempre nello stadio Edgar Street. I giocatori della squadra sono soprannominati 'The Whites' o 'The Lilywhites', a causa della loro divisa prevalentemente bianca, o 'The Bulls' per via della razza bovina locale.\nStoria.\nL'Hereford si porta alla ribalta nazionale nel 1972 quando batte il Newcastle United in Coppa d'Inghilterra e in seguito con il raggiungimento della Seconda Divisione nel 1976. Dopo una immediata retrocessione scesero fino alla Quarta Divisione, dove trascorsero diciannove stagioni consecutive. Nel corso di questi anni il club raggiunge inoltre per tre volte la finale di Coppa del Galles (nelle stagioni 1967-1968, 1975-1976 e 1980-1981), perdendola in ognuna delle tre circostanze.\nGraham Turner ha acquistato la quota di maggioranza del club nel 1998, salvandolo cos\u00ec dalla probabile estinzione e, dopo altre nove stagioni in Conference, l'Hereford United torn\u00f2 nella Football League vincendo la finale play-off nel 2006.\nTurner ha acquistato solo due giocatori tra il 1997 e il 2008 per una spesa totale di \u00a3 40.000. Alla fine della stagione 2007-08 la squadra fu promossa in League One, dopo il terzo posto conseguito in League 2, per la prima volta dalla stagione 1978-1979, ma dopo una stagione spesa interamente nei bassifondi della classifica furono immediatamente relegati al quarto livello del calcio inglese, il 18 aprile 2009. Turner si \u00e8 successivamente dimesso dalla carica di presidente, venendo sostituito da John Trewick. Tuttavia, Trewick non dur\u00f2 una stagione completa dopo una campagna elettorale deludente ed \u00e8 stato respinto in data 8 marzo 2010; e Turner, ancora una volta ha assunto compiti prima squadra a titolo temporaneo.\nDavid Keyte \u00e8 stato annunciato come il presidente del nuovo club, il 4 giugno 2010 con Tim Russon come nuovo vicepresidente. Hanno nominato Simon Davey come responsabile del 22 giugno 2010. Davey \u00e8 stato licenziato in data 4 ottobre 2010, dopo un campionato deludente. Gli successe il fisioterapista Jamie Pitman, che ha curato la gestione ad interim fino a quando \u00e8 stato nominato direttore a tempo pieno fino alla fine della stagione 2010-11. Dal 2011-2012 la guida della squadra \u00e8 affidata a Gary Peters, che ha il compito di riportare alto il nome dei \"Bulls\".\nNel 2014 il club viene rifondato con il nome di \"Hereford FC\". Nella stagione 2015-2016 il club raggiunge (e perde) la finale di FA Vase, mentre nella stagione 2020-2021 raggiunge (perdendo anche questa) la finale di FA Trophy."}
{"id": "2483963", "revid": "339392", "url": "https://it.wikipedia.org/wiki?curid=2483963", "title": "Hereford United F.C.", "text": ""}
{"id": "2483965", "revid": "149727", "url": "https://it.wikipedia.org/wiki?curid=2483965", "title": "Allendorf an der Lahn", "text": ""}
{"id": "2483966", "revid": "149727", "url": "https://it.wikipedia.org/wiki?curid=2483966", "title": "Allendorf a.d.Lahn", "text": ""}
{"id": "2483967", "revid": "62004", "url": "https://it.wikipedia.org/wiki?curid=2483967", "title": "Peter van Petegem", "text": ""}
{"id": "2483970", "revid": "767487", "url": "https://it.wikipedia.org/wiki?curid=2483970", "title": "Trn\u00e1vka (Trnava)", "text": "Trn\u00e1vka (in ungherese \"Csall\u00f3k\u00f6zt\u00e1rnok\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2483971", "revid": "287204", "url": "https://it.wikipedia.org/wiki?curid=2483971", "title": "Trnavka", "text": ""}
{"id": "2483972", "revid": "51323", "url": "https://it.wikipedia.org/wiki?curid=2483972", "title": "Csall\u00f3k\u00f6zt\u00e1rnok", "text": ""}
{"id": "2483973", "revid": "287204", "url": "https://it.wikipedia.org/wiki?curid=2483973", "title": "Csallokoztarnok", "text": ""}
{"id": "2483974", "revid": "1603714", "url": "https://it.wikipedia.org/wiki?curid=2483974", "title": "Tecnica di Six", "text": "La tecnica di Six era una tecnica usata dai primi pittori di vasi attici a figure nere descritti dallo studioso danese Jan Six nel 1888. Essa prevede la stesura delle figure in bianco o rosso su una superficie nera, incidendo poi i dettagli in modo che il nero traspaia attraverso l'incisione. Veniva usata in modo regolare per la decorazione dell'intero vaso, piuttosto che per i dettagli come succedeva per la precedente pratica, circa 530 a.C. L'effetto \u00e8 simile alla figure rosse. L'officina di Nicostene, Psiax e il pittore Diosphos furono tra i primi ad usare la tecnica che rest\u00f2 in auge fino alla met\u00e0 del V sec. quando essa pu\u00f2 essere osservata soltanto su un piccolo numero di oinochoe nell'officina del pittore Haimon."}
{"id": "2483977", "revid": "339392", "url": "https://it.wikipedia.org/wiki?curid=2483977", "title": "Maxim Iglinsky", "text": ""}
{"id": "2483978", "revid": "287204", "url": "https://it.wikipedia.org/wiki?curid=2483978", "title": "Campionato svizzero di calcio femminile 2009-2010", "text": "Prima Lega.\nPartecipanti.\nGruppo 1.\nF.C. Bramois femminileF.C. Etoile-Sporting femminile IF.C. Gurmels femminileF.C. Kirchberg femminileF.C. Rot-Schwarz femminile\n S.V. Sissach femminileF.C. Therwil femminileF.C. Vuisternens/M\u00e9zi\u00e8res femminileF.C. Walperswil femminileF.C. Yverdon F\u00e9minin\nGruppo 2.\nF.C. Aarau femminileF.C. Blue Stars Z\u00fcrich femminileU.S. Gambarogno femminileF.C. Muri femminileF.C. Niederbipp femminileF.C. Ostermundigen femminileF.C. Richterswil femminileFemina Kickers WorbF.C. Zollikofen femminileF.C. Z\u00fcrich Frauen 2\nGruppo 3.\nF.C. B\u00fclach femminileF.C. Eschenbach femminileF.C. Gossau femminileF.C. Kloten femminileF.C. Malters femminileF.C. Neunkirch femminileF.C. Staad femminileF.C. Widnau femminileF.C. Willisau femminileS.C. Young Fellows Juventus femminile"}
{"id": "2483980", "revid": "76963", "url": "https://it.wikipedia.org/wiki?curid=2483980", "title": "Robert Bringhurst", "text": "Vita.\nTrascorse la prima parte della vita in vari luoghi dell'ovest statunitense e canadese (Utah, Montana, Wyoming, Alberta, Columbia Britannica) e studi\u00f2 architettura, linguistica e fisica al \"Massachusetts Institute of Technology\", e letteratura comparata e filosofia all'Universit\u00e0 dello Utah, nonch\u00e9 alla \"Indiana University\" e all'Universit\u00e0 della Columbia Britannica.\nBringhurst ha insegnato letteratura, storia dell'arte e storia della tipografia presso varie universit\u00e0 e ha ricevuto finanziamenti dal \"Canada Council for the Arts\", dal \"Social Sciences and Humanities Research Council of Canada\", e dalla Fondazione Guggenheim a sostegno della sua attivit\u00e0 di studioso con il \"Guggenheim Fellowship\". . Oggi vive sull'isola di Quadra, vicino alla citt\u00e0 di Campbell River, nella Columbia Britannica.\n\u00c8 l'autore di \"The Elements of Typographic Style\", manuale di tipografia in cui tratta di tipi di carattere, glifi, e della disposizione visuale e geometrica dei caratteri tipografici. Ha tradotto in inglese opere di poesia epica della mitologia haida e i \"Frammenti\" di Parmenide."}
{"id": "2483981", "revid": "287204", "url": "https://it.wikipedia.org/wiki?curid=2483981", "title": "Francisco Perez", "text": ""}
{"id": "2483984", "revid": "287204", "url": "https://it.wikipedia.org/wiki?curid=2483984", "title": "Sebastien Hinault", "text": ""}
{"id": "2483987", "revid": "123159319", "url": "https://it.wikipedia.org/wiki?curid=2483987", "title": "Palazzo Michiel dalle Colonne", "text": "Palazzo Michiel dalle Colonne \u00e8 un palazzo di Venezia, situato nel sestiere di Cannaregio e affacciato sul Canal Grande, accanto a palazzo Michiel del Brus\u00e0 e poco distante da Santa Sofia. Di fronte al palazzo c'\u00e8 Campo della Pescaria, l'area dove si tiene il mercato di Rialto.\nStoria.\nL'edificio potrebbe essere stato costruito nel XIII secolo ad opera dei Grimani, il cui stemma \u00e8 scolpito in una vera da pozzo coeva posta nel cortiletto adiacente all'ingresso. In origine doveva seguire lo stile veneto-bizantino tipico del periodo, con linee assai simili a quelle della vicina ca' da Mosto.\nApparteneva ancora ai Grimani nel 1500, quando fu immortalato nella nota mappa di Jacopo de' Barbari: era costituito da un volume compatto a pianta rettangolare, sviluppato su tre livelli, con facciata tripartita e tetto a quattro falde; il basamento si caratterizzava gi\u00e0 per il loggiato a sette arcate che ha dato il nome all'edificio, sormontato al piano superiore da una polifora con due coppie di finestre per lato. Il portico, effettivamente, presenta caratteristiche che lo daterebbero al XIV secolo.\nDal 1661 il palazzo \u00e8 attestato come propriet\u00e0 di un ramo degli Zen che fu soprannominato, non a caso, \"dalle Colonne\". A loro si deve la parziale riedificazione della dimora su progetto di Antonio Gaspari, ultimata nel 1697.\nNel 1702 il palazzo fu ceduto a Ferdinando Carlo di Gonzaga-Nevers, ultimo duca di Mantova e del Monferrato. Vi visse stabilmente dal 1706, quando fu spodestato dagli Austriaci usciti vittoriosi dalla guerra di successione spagnola.\nNel 1712, morto il duca da qualche anno (1708), il palazzo fu acquistato dalla famiglia dei conti Conigli, nobili di Verona. Pare non l'abbiano mai utilizzata e nel 1714 la vendettero a un ramo dei patrizi Michiel, gi\u00e0 intestatario di vari altri immobili sparsi tra Santa Sofia e i Santi Apostoli. Come gli Zen in precedenza, anche questa linea assunse la specifica \"dalle Colonne\".\nAi Michiel si devono ulteriori interventi, sia per ristrutturare il palazzo dopo anni di abbandono, sia per creare un connubio architettonico con un'altra propriet\u00e0 adiacente, il palazzo Michiel del Brus\u00e0.\nNel 1716 ospit\u00f2 il principe elettore Federico Augusto I di Sassonia (futuro re di Polonia) e il duca Carlo Alberto di Baviera (futuro imperatore), accorsi per assistere alle \"forze d'Ercole\" cui si cimentavano i Nicolotti.\nVanno collocate al 1775 la gran parte delle decorazioni interne, realizzate probabilmente da Michelangelo Morlaiter e Francesco Zanchi in occasione delle nozze tra Marcantonio Michiel e Giustina Renier.\nUlteriori trasformazioni si ebbero nella prima met\u00e0 dell'Ottocento e riguardarono l'organizzazione degli interni. Nel 1834 le propriet\u00e0 passarono al nipote di Giustina Renier, Leopardo Martinengo, per venire poi ereditate, nel 1884, dai Don\u00e0 delle Rose.\nNegli anni 1930 il palazzo fu ceduto alla Federazione provinciale dei Fasci di combattimento e ospit\u00f2 la casa del Fascio veneziana (fu per questo ribattezzata \"Ca' Littoria\"). Nel secondo dopoguerra dopo un periodo di occupazione da parte di sfollati e organizzazioni sindacali che la convertirono in sede della Camera del Lavoro con il nome di \"Ca' Matteotti\". Ma nel 1954, con un intervento del reparto celere, il palazzo fu sgomberato e riconsegnato al demanio.\nAttualmente l'edificio \u00e8 iscritto fra i beni di Demanio Pubblico appartenenti al ramo storico-artistico, in quanto sottoposto a vincolo di interesse storico-artistico da parte della Soprintendenza per i Beni Culturali di Venezia. Il palazzo \u00e8 stato sottoposto a lavori di restauro nel 2002-2003.\nDescrizione.\nIl palazzo, dalle forme perfettamente simmetriche, consta di tre livelli pi\u00f9 ammezzato nel sottotetto. I piani nobili sono due, di dimensioni e struttura analoghe.\nLa facciata di palazzo Michiel \u00e8 in stile barocco, ma risente della tradizione veneto-bizantina nel suo tratto pi\u00f9 peculiare, il porticato del pian terreno: si tratta della sola parte della facciata settecentesca che richiama i tratti del vecchio palazzo; tuttavia si notano i rimaneggiamenti nella presenza, tra i sei archi a tutto sesto sostenuti da colonne, di una serliana, elemento architettonico tra i pi\u00f9 usati dal Gaspari.\nIl tema della serliana si ripropone ai piani nobili, dove ce ne sono due sovrapposte, tra coppie di monofore rettangolari tutte sovrastate da dei timpani molto particolari: ciascuno infatti \u00e8 spezzato centralmente per ospitare dei busti in pietra.\nTutte le aperture della facciata, compreso il portico e le sei piccole monofore dell'ammezzato, sono chiuse da una balaustra.\nDentro sono conservati degli stucchi della seconda met\u00e0 del Settecento, opera di Michelangelo Morlaiter."}
{"id": "2483988", "revid": "124115568", "url": "https://it.wikipedia.org/wiki?curid=2483988", "title": "Burton Albion Football Club", "text": "Il Burton Albion Football Club \u00e8 una societ\u00e0 calcistica inglese di Burton upon Trent (East Staffordshire).\nDisputa gli incontri interni al Pirelli Stadium e milita in Football League One, la terza divisione del calcio inglese.\nStoria.\nIl Burton Albion F.C. venne fondato nel 1950, anno in cui ader\u00ec alla Birmingham &amp; District League. Il club fu soprannominato \"The Brewers\" (\"i birrai\"), poich\u00e9 la birra rappresenta una delle principali industrie dell'area. Nel 1958 il Burton apre ufficialmente il primo vero e proprio stadio della sua storia, Eton Park, nel quale il club giocher\u00e0 fino al 2005.\nIl Burton milit\u00f2 in diversi campionati calcistici tra cui spicca la Northern Premier League, vinta nel 2002. Nel 2005 viene smantellato Eton Park per fare spazio al nuovo stadio costato circa 7,2 milioni di sterline. Tale stadio fu costruito di fronte al defunto Eton Park e prese il nome di Pirelli Stadium, in quanto non molto distante dalle industrie Pirelli di Burton.\nI \"Brewers\", nella stagione 2008-09, si classificano primi nella Football Conference, risultato che permette loro di competere nella Football League Two dalla stagione successiva. Dalla stagione 2009-10 il Burton Albion \u00e8 allenato dal canadese Paul Peschisolido. L'8 gennaio del 2011, per la prima volta nella sua storia, il Burton raggiunge il quarto turno di FA Cup, grazie a una vittoria per 2-1 in rimonta sul . I due gol sono stati entrambi realizzati dall'attaccante Shaun Harrad.\nNel 2015 i \"Brewers\" ottengono la loro prima storica promozione in League One, vincendo il campionato. L'anno successivo, grazie al secondo posto, vengono nuovamente promossi di categoria, questa volta in Championship. Nella prima stagione della seconda divisione ottengono un'insperata salvezza solo all'ultima giornata, chiudendo al 20\u00ba posto in graduatoria, ma l'anno seguente l'ultima piazza in classifica li condanna alla retrocessione in Football League One. \nNella stagione 2018-2019, dopo aver eliminato in successione , Aston Villa, , Nottingham Forest e , il club raggiunge per la prima volta nella sua storia la semifinale di League Cup, dove affronta il Manchester City. Il divario tecnico tra le due compagini \u00e8 notevole: la squadra di Pep Guardiola travolge il Burton Albion, imponendosi nettamente nella gara d'andata al City of Manchester Stadium con il punteggio di 9-0, per poi vincere anche la sfida di ritorno (1-0).\nRosa 2020-2021.\n\"Aggiornata al 27 novembre 2020\"\nRosa 2019-2020.\n\"Aggiornata al 7 novembre 2019\"\nRosa 2018-2019.\n\"Aggiornata al 9 luglio 2018\""}
{"id": "2483990", "revid": "62004", "url": "https://it.wikipedia.org/wiki?curid=2483990", "title": "Evgueni Petrov", "text": ""}
{"id": "2483991", "revid": "355597", "url": "https://it.wikipedia.org/wiki?curid=2483991", "title": "Burton Albion F.C.", "text": ""}
{"id": "2484002", "revid": "767487", "url": "https://it.wikipedia.org/wiki?curid=2484002", "title": "Mangia il ricco", "text": "Mangia il ricco (\"Eat the Rich\") \u00e8 un film del 1987 diretto da Peter Richardson e interpretato dagli attori della famosa sit-com inglese \"The Comic Strip\". Il 21 marzo 2012 il film \u00e8 uscito in DVD in Italia."}
{"id": "2484003", "revid": "120000689", "url": "https://it.wikipedia.org/wiki?curid=2484003", "title": "The Trooper", "text": "The Trooper \u00e8 il nono singolo del gruppo musicale heavy metal britannico Iron Maiden. \u00c8 stato pubblicato il 20 giugno 1983 ed \u00e8 il secondo estratto dal loro quarto album di studio \"Piece of Mind\". \u00c8 considerata una canzone-simbolo della band.\nIl testo della canzone \u00e8 ispirato al famoso poema \"Charge of the Light Brigade\" di Alfred Tennyson che racconta la storia di un soldato inglese mandato in Crimea nel settembre 1854 a combattere contro l'esercito russo. La parola \"trooper\" in inglese indica il soldato di cavalleria.\nIl disco presenta come b-side la canzone \"Cross-Eyed Mary\", una cover dei Jethro Tull.\nNel 2005 il singolo \u00e8 stato ripubblicato in differenti versioni fra cui un Enhanced CD e un vinile 12\" picture-disc.\nMolte band vicine agli Iron Maiden hanno riprodotto questa canzone in varie versioni spesso modificandone l'assolo.\n\u00c8 stata inserita nel videogioco \"Guitar Hero II\" e nel videogioco \"Carmageddon II,carpocalypse now\""}
{"id": "2484005", "revid": "72396", "url": "https://it.wikipedia.org/wiki?curid=2484005", "title": "Dagenham &amp; Redbridge F.C.", "text": ""}
{"id": "2484007", "revid": "1573940", "url": "https://it.wikipedia.org/wiki?curid=2484007", "title": "Hypophthalmichthys nobilis", "text": "Hypophthalmichthys nobilis (), conosciuta comunemente come carpa nobile o carpa testa grossa, \u00e8 un pesce d'acqua dolce appartenente alla famiglia Ciprinidi.\nDistribuzione e habitat.\nLa carpa testa grossa \u00e8 originaria dei laghi e dei fiumi profondi e temperati del sud della Cina, anche se attualmente si trova ampiamente distribuita in altre parti del mondo. Nell'Europa centrale e orientale, nei bacini del fiume Danubio e dei fiumi che sboccano nel Mar Nero, nel Mar d'Azov e nel Mar Caspio, le sue popolazioni stanno sperimentando una rapida crescita a causa del loro perfetto adattamento a questi habitat di acque tranquille e profonde.\nDescrizione.\nSi tratta di una specie di ciprinide imparentata con la carpa comune, anche se mostra chiare differenze morfologiche con quest'ultima. Il suo corpo \u00e8 meno alto di quello della carpa, ma pu\u00f2 raggiungere delle dimensioni maggiori, dato che esistono esemplari che misurano circa 195\u00a0cm di lunghezza.\nQuesta specie \u00e8 priva di barbigli su entrambi i lati della bocca, che \u00e8 supera, cio\u00e8 si apre con una leggera inclinazione verso l'alto, come risultato della sua dieta, a base di zooplancton che si trova vicino alla superficie. Questo tipo di alimentazione, che \u00e8 tipica degli avannotti durante le loro prime settimane di vita, viene mantenuto per sempre, anche se gli adulti mangiano pure altri animali, tra i quali molti vermi, molluschi, insetti e addirittura altre specie di pesci di minori dimensioni.\nLa denominazione di \u00abtesta grossa\u00bb di questa carpa \u00e8 dovuta alle dimensioni apparentemente sproporzionate della sua testa, particolarit\u00e0 che viene ancor pi\u00f9 evidenziata dalla posizione della bocca e, specialmente, degli occhi. Questi ultimi sono piccoli e si trovano sotto la linea della bocca, su entrambi i lati della testa, dando cos\u00ec una immagine distorta dell'altezza della sua fronte.\nLe scaglie di questa carpa, che ricoprono integralmente il suo corpo, sono molto piccole e numerose. La pinna dorsale \u00e8 relativamente stretta e alta e si situa nella parte mediana del dorso, molto vicino alla verticale con le pinne pelviche. Tra queste ultime e la pinna anale, il ventre di questa specie presenta una marcata forma di chiglia.\nLa colorazione generale del corpo \u00e8 dominata dai toni grigio argentati, pi\u00f9 intensi sui fianchi e sul dorso che non sul ventre. Nella parte superiore inoltre presenta alcune macchie irregolari di tono marrone scuro che sembrano sporcare l'intenso colore argentato del pesce.\nRiproduzione.\nIl periodo della fregola avviene tra aprile e giugno. La femmina depone decine di migliaia di piccole uova giallo-trasparenti, che si schiudono dopo 2 giorni di incubazione alla temperatura ideale di 25\u00a0\u00b0C. Non vi sono cure parentali.\nAlimentazione.\nQuesto ciprinide si nutre di piante acquatiche, alghe, larve d'insetti e zooplancton.\nPesca.\nNei luoghi d'origine \u00e8 una specie di alto interesse commerciale, pescata in modo intensivo e anche oggetto di allevamento in acquacoltura."}
{"id": "2484008", "revid": "281901", "url": "https://it.wikipedia.org/wiki?curid=2484008", "title": "Temolo russo", "text": ""}
{"id": "2484009", "revid": "281901", "url": "https://it.wikipedia.org/wiki?curid=2484009", "title": "Carpa argento", "text": ""}
{"id": "2484010", "revid": "158913", "url": "https://it.wikipedia.org/wiki?curid=2484010", "title": "Il potere del demone", "text": "Il potere del demone \u00e8 il secondo libro della seconda trilogia di Demon Wars, realizzata da R. A. Salvatore. Il romanzo non \u00e8 il seguito diretto dell'Ascesa del demone ma affronta una trama parallela ad essa che si svolge nelle terre meridionali del mondo di Corona.\nTrama.\nIl nuovo ranger dei Touel'alfar, Brynn Dharielle, e il suo mentore Belli'mar Juraviel partirono alla volta del To-gai con la missione di liberare i nomadi To-gai-ru dal crudele dominio dei preti yatol behrenesi. Nel loro viaggio verso sud, nei pressi delle falde della catena montuosa Cintura- e- Fibbia vennero attaccati da un'orda di zombie che li catturarono. Al loro risveglio scoprirono che le creature non morte erano al servizio dei Doc'alfar, i cugini perduti dei Touel'alfar, che avevano intenzione di giustiziare i due intrusi e trasformarli inschiavi zombie. Juraviel riusc\u00ec a persuadere i pallidi elfi a non massacrarli in virt\u00f9 dell'antico legame di sangue che legava le razze elfiche: i due vennero cos\u00ec incarcerati e rimessi al giudizio di Re Eltiraaz, il sovrano dei Doc'alfar. \nIl monarca decise di incontrare Juraviel e parlando con lui si convinse a liberare Brynn e ad accoglierli a Tymwyvenne, la citt\u00e0 dei Doc'alfar, come amici. Svelata la loro missione a Eltiraaz, questi si offr\u00ec di aiutarli, fornendogli Cazira come guida per attraversare le profonde gallerie del Sentiero della Notte Senza Stelle, l'unica via per attraversare la Cintura e Fibbia. Cos\u00ec, Brynn, Juraviel e Cazira si addentrarono nel dedalo di tunnel trovando molto in profondit\u00e0, le rovine di una citt\u00e0 dei powrie. A giudicare dalle numerose ossa sparse per l'insediamento, i tre dedussero che era stata attaccata da una forza devastante: furono sorpresi per\u00f2 di trovare tra i resti anche le ossa di un uomo e i frammenti di un arco di silvereel. Juraviel riconobbe sull'arma la firma di suo padre e identific\u00f2 l'uomo come Ehmem Dal, un ranger del To-gai vissuto tre secoli prima. \nSpinti dal desiderio di recuperare Fiamma-che-danza, la spada del defunto guerriero, Brynn, Juraviel e Cazira andarono a caccia del responsabile della strage della citt\u00e0. Giunti in una grotta piena di tesori i tre dovettero affrontare un enorme drago che li sconfisse in poco tempo: Brynn riusc\u00ec a recuperare l'arma e a fuggire mentre Juraviel e Cazira caddero nelle grinfie della creatura. Convinta che i suoi amici fossero morti, il ranger continu\u00f2 il suo viaggio ed emerse dalle buie gallerie trovandosi direttamente nelle erbose steppe del To-gai. Addentrandosi nelle pianure della sua terra natale, Brynn si imbatt\u00e9 nel villaggio di Telliqik, dove venne accolta da Tsolona e Barachuk, un'anziana coppia To-gai-ru, che per lei diventer\u00e0 una seconda famiglia e che le spiegarono le condizioni in cui versava la nazione sotto il giogo dei conquistatori. \nLa quiete nell'insediamento fin\u00ec quando Brynn uccise lo yatol locale e la sua guardia del corpo Chezhou-Lei, rei di aver tentato di sottrarre agli abitanti la loro mandria di pony to-gai-ru. Su consiglio di Tsolona, Brynn si un\u00ec ai guerrieri di Ashwarawu che si erano resi pericolosi attaccando Douan Cal, il principale insediamento di coloni behrenesi del To-gai. Qui conobbe Pagonel. Un monaco Jhesta Tu che era giunto all'illuminazione e che si era unito agli insorti per adempire alla sua visione. I razziatori di Ashwarawu compirono numerosi attacchi contro gli invasori, e quando scoprirono che la guarnigione di Dharyan era stata spostata per difendere i villaggi dei coloni, non esitarono ad attaccare la citt\u00e0. L'assalto si trasform\u00f2 in un disastro: i behrenesi tesero loro una trappola a cui solo pochi cavalieri to-gai-ru riuscirono a salvarsi. La stessa Brynn fu ferita gravemente ma per sua fortuna Pagonel la salv\u00f2 conducendola al tempio dei Jhesta Tu, il Cammino delle Nuvole.\nIntanto Belli'mar Juraviel e Cazira erano stati fatti prigionieri dal Drago Agradeleous che pretendeva dal Tuel'alfar storie e leggende sul mondo di Corona per divertirsi: l'elfo tent\u00f2 la fuga ma inutilmente, e quando spieg\u00f2 alla creatura i motivi che lo avevano spinto all'evasione, rimase sbalordito nel constatare che non solo il drago l'aveva perdonato ma aveva anche deciso di riemergere dalle gallerie del Sentiero della Notte Senza Stelle e partecipare all'audace impresa di Brynn Dharielle. \nI tre si misero alla ricerca del ranger e , dopo lunghe indagini, scoprirono che si trovava nel To-gai meridionale, ospite del tempio dei Jhesta Tu. Intanto anche i Chezhou-Lei, l'ordine guerriero al servizio degli yatol, aveva deciso di marciare verso il Cammino delle Nuvole, ma per vendicare la morte di un compagno avvenuta per opera di Pagonel nella battaglia di Dharyan: spinto dalla prudenza il Condottiero Chezru, Yakim Douan, fece per\u00f2 mobilitare solo met\u00e0 di quegli eccezionali soldati. Lo scontro tra Jhesta Tu e Chezhou-Lei fu violentissimo e si risolse con una vittoria dei monaci solo grazie all'intervento di Agradeleous che gett\u00f2 scompiglio nell'esercito behrenese. Brynn e i suoi quattro compagni viaggiarono in lungo e in largo per le steppe, fermandosi in ogni villaggio che avevano trovato, ad annunciare l'arrivo del Drago del To-gai e spronando il suo popolo ad unirsi alla sua causa in massa.\nL'inizio della campagna di Brynn contro il Condottiero Chezru inizi\u00f2 con l'operazione Autumnal Nomaduc (Esodo autunnale); in risposta ai segnali luminosi inviati dal ranger sulla groppa del drago, diecimila to-gai-ru abbandonarono di soppiatto i rispettivi insediamenti per raggiungere i punti di raduno prefissati dove venne organizzato l'esercito ribelle. Il ranger con un'audace strategia conquist\u00f2 Dharyan e fece impiccare lo yatol che la governava. \nSuccessivamente cacci\u00f2 via tutti i cittadini behrenesi dalla citt\u00e0, costringendoli a rifugiarsi a Jacintha. Saputo della caduta di Dharyan, il Condottiero Chezru ordin\u00f2 immediatamente la mobilitazione totale dell'esercito behrenese intenzionato a scatenare contro il To-gai una guerra su vasta scala: due contingenti da 15.000 uomini ciascuno, agli ordini dello yatol Tohen Bardoh, furono inviati verso le steppe con il compito di sottometterle definitivamente. L'armata del Behren con sua sorpresa, trov\u00f2 la citt\u00e0 vuota e abbandonata, perch\u00e9 i to-gai-ru, ben consapevoli di non potere nulla contro la loro forza militare schiacciante, si erano nascosti nel deserto, riforniti e aiutati costantemente da Agradeleous. A quel punto Pagonel si infiltr\u00f2 a Dharyan per scoprire i piani e le prossime mosse dei behrenesi. \nQui assistette al tentato assassinio di Merwan Ma, assistente del Condottiero Chezru, da parte di un Chezhou-Lei; il guerriero aveva ricevuto l'ordine direttamente dalla Voce di Dio ma il Jhesta Tu sconvolse tutto, salvando l'attendente tradito da morte certa. Successivamente Pagonel lo port\u00f2 nell'accampamento to-gai-ru come prigioniero.\nBrynn nei mesi seguenti conquist\u00f2 Pruda, l'oasi di Garou, Teramen e Alzuth, umiliando l'esercito behrenese e riversando folle di profughi su Jacintha; con i tesori saccheggiati, Brynn compr\u00f2 i servigi di ogni genere di mercenari, pirati e banditi affinch\u00e9 esasperassero la popolazione behrenese con le loro razzie in ogni angolo della nazione. \nSoddisfatto dell'andamento della guerra, l'esercito To-gai-ru ritorn\u00f2 in patria per riposare e passare l'inverno; il ranger e Agradeleous invece si dedicarono alla sistematica distruzione dei villaggi dei coloni behrenesi per recuperare rifornimenti con cui sfamare il suo popolo continuamente braccato dagli eserciti del Behren. Le operazioni belliche ricominciarono agli inizi della primavera, quando i ribelli to-gai-ru sfuggirono ad un accerchiamento teso dall'armata di Bardoh e riuscirono a schiacciare Avrou Eesa, la citt\u00e0 governata dallo stesso yatol, ridicolizzandolo agli occhi di tutto il Behren. \nIl Condottiero Chezru preoccupato per le crescenti tensioni che si stavano creando fra gli yatol a causa delle vittorie del Drago del To-gai, decise allora di ricorrere al potere della pietra dell'anima per localizzare l'esercito ribelle e rivelarne la posizione a Tohen Bardoh. In questo modo Yakim Douan riusc\u00ec ad annullare il principale vantaggio dei ribelli to-gai-ru: l'imprevidibilit\u00e0. Pagonel e Brynn per\u00f2 si accorsero della presenza dello spirito della Voce di Dio e il monaco Jhesta Tu, incuriosito dalla vicenda, sottopose Merwan Ma ad una notte di interrogatorio e riusc\u00ec a scoprire la verit\u00e0: il Condottiero Chezru usava e possedeva una sacrilega pietra magica abellicana e la miracolosa Trascendenza, collante della religione yatol, consisteva solamente nella possessione di un neonato.\nGrazie alle informazioni fornite dal condottiero Chezru, Tohen bardoh riusc\u00ec a costringere l'esercito to-gai-ru a ripiegare verso ovest, verso il To-gai. Brynn, consapevole di non avere scampo anche nelle steppe, decise di difendere ad ogni costo la citt\u00e0 di Dharyan in modo da infliggere pesanti perdite al nemico; nel frattempo Pagonel e Merwan Ma abbandonarono l'esercito del to-gai e si diressero verso Jacintha. Qui fecero irruzione nel Chom Deiru, il palazzo del Condottiero Chezru, e dinanzi a tutti gli yatol smascher\u00f2 la frode perpetuata nei secoli da Yakim Douan: Merwan Ma rivel\u00f2 la verit\u00e0 a costo della vita. Convinti dalle parole dei due, i preti yatol uccisero con ventitr\u00e9 coltellate Yakim Douan. L'assedio di Dharyan fu immediatamente sospeso, per evitare che un'eventuale vittoria permettesse a Tohen Bardoh di occupare il vuoto di potere creatosi, e fu intavolato un trattato di pace con i to-gai-ru. Mentre il Behren si dissolveva nel caos e nelle guerre intestine, il To-gai si riunificava in uno stato libero e indipendente."}
{"id": "2484011", "revid": "281901", "url": "https://it.wikipedia.org/wiki?curid=2484011", "title": "Carpa argentata", "text": ""}
{"id": "2484012", "revid": "42599773", "url": "https://it.wikipedia.org/wiki?curid=2484012", "title": "Aristichthys nobilis", "text": ""}
{"id": "2484013", "revid": "281901", "url": "https://it.wikipedia.org/wiki?curid=2484013", "title": "Carpa testa grossa", "text": ""}
{"id": "2484014", "revid": "281901", "url": "https://it.wikipedia.org/wiki?curid=2484014", "title": "Carpa macrocefala", "text": ""}
{"id": "2484016", "revid": "1989570", "url": "https://it.wikipedia.org/wiki?curid=2484016", "title": "Hazel (Kentucky)", "text": "Hazel \u00e8 una \"city\" degli Stati Uniti d'America, situata nella contea di Calloway nello Stato del Kentucky.\nSecondo il censimento dell'United States Census Bureau, la popolazione nel 2000 era di 440 abitanti; nel 2010 \u00e8 scesa a 410.\nLa localit\u00e0, che ha una superficie di , ha dato i natali alla cantante pop Jackie DeShannon.\n\u00c8 la citt\u00e0 natale anche del cestista Stan Key, gi\u00e0 in forza al Calloway County High School e alla University of Kentucky."}
{"id": "2484025", "revid": "287204", "url": "https://it.wikipedia.org/wiki?curid=2484025", "title": "Milan Lukic", "text": ""}
{"id": "2484026", "revid": "183694", "url": "https://it.wikipedia.org/wiki?curid=2484026", "title": "Edward Aveling", "text": "Biografia.\nVeniva da una famiglia numerosa: fu uno dei figli di Thomas William Baxter Aveling (1815-1884). Ebbe una relazione con Eleanor Marx (1855-1898), la pi\u00f9 piccola tra le figlie di Karl Marx; i due iniziarono a frequentarsi apertamente durante l'estate del 1884; Eleanor morir\u00e0 suicida. \nCon lei, fu uno dei fondatori della Socialist League (1884). Attivista politico, si distinse nella lotta per la creazione dei primi sindacati per gli operai e per i disoccupati. Fu autore di numerosi reati per i quali fu poi estromesso dal movimento socialista."}
{"id": "2484030", "revid": "767487", "url": "https://it.wikipedia.org/wiki?curid=2484030", "title": "Half a Man", "text": "Half a Man \u00e8 un cortometraggio muto del 1925 diretto da Joe Rock e Harry Sweet. Venne prodotto da Joe Rock con Stan Laurel.\nTrama.\nLa comica rivisita in chiave grossolana e farsesca le avventure di Robinson Crusoe. Stan Laurel (il famoso Stanlio del celebre duo comico con Oliver Hardy), interpreta Winchell, un pasticcione a bordo di una nave da crociera che naufraga su di un'isola sperduta nell'Oceano Pacifico. Trovandosi in compagnia di altre passeggeri, Winchell passer\u00e0 tanti guai quando s'incontra con i nativi dell'isola.\nProduzione.\nIl film fu prodotto dalla Joe Rock Comedies e dalla Standard Photoplay Company. Venne girato all'isola di Santa Catalina in California.\nDistribuzione.\nDistribuito dalla Selznick Distributing Corporation, il cortometraggio usc\u00ec nelle sale cinematografiche USA il 30 agosto 1925."}
{"id": "2484032", "revid": "125896983", "url": "https://it.wikipedia.org/wiki?curid=2484032", "title": "Morecambe Football Club", "text": "Dal 1921 al 2010 hanno disputato le partite casalinghe al Christie Park mentre, attualmente, giocano alla Globe Arena. I primi due gol nel nuovo stadio sono stati siglati da Andy Fleming in occasione del 2-0 rifilato al Coventry City nel primo turno della Carling Cup.\nIl calcio in citt\u00e0 risale a prima del XX secolo, ma ufficialmente il \"Morecambe Football Club\" fu fondato nel 1920 dopo una riunione al \"West View Hotel\". Dopo anni passati militando nelle serie inferiori del calcio inglese, nel 2007 ottiene la prima promozione della sua storia in League Two, grazie alla vittoria per 2-1 contro l'Exeter City a Wembley, davanti a 40.000 spettatori.\nDalla stagione 2021-2022 parteciperanno alla League One per la prima volta nella loro storia, ottenendo la promozione proprio l'anno del centenario.\nOrganico.\nRosa 2016-2017.\n \"(capitano)\"\nRosa 2015-2016.\n \n \"(capitano)\"\nRosa 2014-2015.\n \"(capitano)\"\nRosa 2013-2014.\n \"(capitano)\""}
{"id": "2484033", "revid": "355597", "url": "https://it.wikipedia.org/wiki?curid=2484033", "title": "Morecambe F.C.", "text": ""}
{"id": "2484034", "revid": "131358", "url": "https://it.wikipedia.org/wiki?curid=2484034", "title": "Bradford City F.C.", "text": ""}
{"id": "2484035", "revid": "131358", "url": "https://it.wikipedia.org/wiki?curid=2484035", "title": "Oldham Athletic F.C.", "text": ""}
{"id": "2484036", "revid": "120750274", "url": "https://it.wikipedia.org/wiki?curid=2484036", "title": "Cristiano (religione)", "text": "Un cristiano \u00e8 un seguace e discepolo di Cristo. \u00c8 cristiano chiunque sia stato battezzato nel nome del Padre, del Figlio, e dello Spirito Santo. Il cristiano crede che Ges\u00f9 Cristo sia il figlio di Dio, e il Messia, crocifisso e risorto dopo tre giorni. Dal latino \"christianus\", mutuato dal greco \u03c7\u03c1\u03b9\u03c3\u03c4\u03b9\u03b1\u03bd\u03cc\u03c2, \"khristian\u00f3s\" derivato di \u03a7\u03c1\u03b9\u03c3\u03c4\u1f40\u03c2, \"Khrist\u00f3s\". Stessa formazione linguistica di \u1f21\u03c1\u03c9\u03b4\u03b9\u03b1\u03bd\u03cc\u03c2, \"h\u0113r\u014ddian\u00f3s\", termine tecnico per i \u00abseguaci di Erode\u00bb (Marco ).\nIn generale, il cristiano \u00e8 colui che segue gli insegnamenti di Ges\u00f9 Cristo, che lo considera Figlio di Dio, che santifica il Nome di Dio e compie la sua volont\u00e0, che principalmente \u00e8 svolgere l'azione di predicazione della buona notizia del regno di Dio come fece d'esempio Ges\u00f9, e che comand\u00f2 ai suoi discepoli. Il Cristianesimo si divide in molti rami, differenziandosi per dogmi, culti, credenze e traduzioni della Bibbia.\nUso biblico del termine.\nGli Atti degli Apostoli affermano () che ad Antiochia i discepoli di Ges\u00f9 per la prima volta furono chiamati cristiani. La desinenza latina della parola di radice greca significa \u00abessere dalla parte di\u00bb e, quindi, i \u00abcristiani\u00bb erano dalla parte di Ges\u00f9. Il significato di questo nome, messo in evidenza, nel testo greco, dall'ordine delle parole, sta nel fatto che le persone riconoscevano i cristiani come un gruppo separato e distinto. La chiesa si stava sempre pi\u00f9 separando dal giudaismo.\nSempre gli Atti degli Apostoli, narrano che nell'anno 58 il re Erode Agrippa II, dopo aver ascoltato l'apostolo Paolo gli disse: \"Per poco non mi convinci a farmi cristiano\" ().\nLa parola \"cristiano\" viene menzionata nella bibbia una terza e ultima volta nella prima lettera di Pietro: \"Ma se uno soffre come cristiano, non ne arrossisca; glorifichi anzi Dio per questo nome\" (). Deduciamo che in questo contesto storico il termine connotava un epiteto pi\u00f9 ingiurioso che onorifico; cos\u00ec pare che lo usi il re Erode. \u00c8 chiaro che in questo caso, come in tanti altri in cui l'appellativo ha avuto la stessa origine, si tratta di un titolo che \u00e8 diventato ben presto onorifico per coloro che lo portavano.\nNuova Alleanza.\nI cristiani venerano l'Antico Testamento come vera Parola di Dio, scritto soprattutto per preparare l'avvento di Cristo, ma affermano che il Nuovo Testamento, il cui oggetto centrale \u00e8 Ges\u00f9 Cristo, consegna la verit\u00e0 definitiva della Rivelazione divina. Per il cristiano, l'Antico Testamento prepara il Nuovo e il Nuovo d\u00e0 compimento all'Antico.\nSeppure lo stesso Cristo, nel racconto degli evangelisti, afferm\u00f2 di non essere venuto ad abolire le Sacre Scritture (Mt 5,17), il cristiano \"non \u00e8 pi\u00f9 sotto la Legge di Mos\u00e8\", poich\u00e9 essa appartiene al canone dell\"'Antica Alleanza\", il patto che, secondo l'antica scrittura, Dio stipul\u00f2 con Adamo e rinnov\u00f2 con No\u00e8, Abramo e Mos\u00e8. Il cristiano \u00e8 invece vincolato dalla \"Nuova Alleanza\", profetizzata da Geremia ed Ezechiele, e stabilita dallo stesso Cristo.\nLa Nuova Alleanza prende vita sul Calvario con il sacrificio di Cristo e la sua risurrezione, ed \u00e8 accompagnata da nuove esigenze morali che devono fare del cristiano un candidato alla santit\u00e0, come definito dallo stesso Cristo, in special modo nel Discorso della Montagna.\nIl cuore della Nuova Alleanza \u00e8 infatti l'amore ed il perdono, sia di Dio per gli uomini (\"poich\u00e9 io perdoner\u00f2 la loro iniquit\u00e0 e non mi ricorder\u00f2 pi\u00f9 del loro peccato\" Gr ) che fra gli stessi uomini (\"ama il prossimo tuo come te stesso\" Mt, \"rimetti a noi i nostri debiti come noi li rimettiamo ai nostri debitori\" Mt ). Ci\u00f2 viene espresso chiaramente nel racconto che riguarda Maria Maddalena:\nLa Nuova Alleanza sigillata da Ges\u00f9 chiama il cristiano ad una \"perfezione\" distinta da quella del mondo giudaico dell'Alleanza Antica, che consisteva nell'osservare integralmente la Legge. Ges\u00f9, nel rivelare il senso salvifico della sofferenza dell'innocente come testimonianza d'amore, nega questo \"atteggiamento di passivit\u00e0\" ed invita ad una perfezione accessibile a tutti: l'assomiglianza al Padre, che ama in modo gratuito ed incondizionato ogni uomo:\nL'amore per il prossimo, \"il pi\u00f9 importante dei comandamenti\" (Giac , Ga ), dev'essere dunque esteso dal cristiano a tutti gli uomini, poich\u00e9 tutti uniti da vincolo fraterno.\nGes\u00f9, \"legislatore divino\", cita la Scrittura e la illumina di luce nuova, contrapponendo un amore attivo al \"non fare\" della tradizione vigente.\nAlla antica interpretazione di un amore passivo, spontaneo verso i cari ed assente nei confronti dei nemici, Ges\u00f9 contrappone l'amore attivo \"cristiano\" del \"dono di s\u00e9\", di cui Egli \u00e8 \"testimone fedele\":\nGes\u00f9 illumina allo stesso modo la santificazione del giorno di riposo, esempio fondamentale dell'obbedienza filiale: riprendendo i farisei che proibivano persino di trasportare il proprio giaciglio (Gv ) e di curare i malati (Mt ), Ges\u00f9 rivela che il comandamento del settimo giorno (Deut ) richiede l'azione attiva dell'uomo per servire Dio (Mt , Gv ) e per aiutare il prossimo (Lc , ), concludendo:\nGes\u00f9 insegna dunque che la Nuova Alleanza chiama il cristiano ad una partecipazione \"piena, consapevole, ed attiva\" che giunga al \"dono di s\u00e9\", insegnamento presente nell'insieme della sua predicazione, ma in particolare:\nInfine, in Cristo il \"perdono\" (dal latino, \"fare atto di donazione per eccellenza\") si rivela vero \"dono di s\u00e9\": nel rivolgersi per l'ultima volta al Padre dalla Croce, Ges\u00f9 \"perdona\" (Lc ) e \"si dona\" (Lc ).\nAnalisi storica.\nFino a prima dell'episodio di Antiochia, i seguaci di Ges\u00f9 si chiamavano, tra loro, \u00abi discepoli\u00bb (), \u00abi fratelli\u00bb (), \u00abi credenti\u00bb (), \u00abi santi\u00bb (), \u00abi salvati\u00bb (). Neppure i giudei avrebbero mai dato questo nome ai discepoli di Ges\u00f9: \"Cristo\" \u00e8 la traduzione greca dell'ebraico \"Messia\", quindi i \"cristiani\" sarebbero stati i \u00ab\"seguaci del Messia\"\u00bb, un nome che i giudei avrebbero potuto riservare a s\u00e9 stessi, a patto di avere riconosciuto un Messia da seguire; infatti loro usavano i termini \u00abi Galilei\u00bb () o \u00abi Nazareni\u00bb (). Quindi, l'origine del nome deve essere pagana. Difatti la forma si direbbe latina: \"i Pompeiani\", \"i Sullani\", e simili. Certa \u00e8 l'invenzione da parte degli abitanti pagani di Antiochia di Siria; molto probabilmente con l'intenzione di scherno, se si vuole accentuare il fatto dell'imperatore Flavio Claudio Giuliano, 331+363, il quale dice (\"Nisopog\"., pg. 344) che gli antiocheni erano satirici, mordaci, e famosi per inventare dei nomignoli e dar la baia o beffa a chi prendevano di mira.\nLo scrittore romano Svetonio, che nel 120 d.C. compil\u00f2 una serie di biografie dei primi imperatori romani, scrive nella \"Vita di Claudio\" che:\nCresto, nome comune fra gli schiavi, era una deformazione del nome di Cristo. Si riferisce al tumulto avvenuto nel 49 d.C. fraintendendo dai verbali della polizia per \u00abCresto\u00bb come capo della agitazioni. Ancora Svetonio, in \"Vita di Nerone\", parlando dell'incendio di Roma del 64 d.C. afferma:\nUn resoconto pi\u00f9 dettagliato offre lo storico Tacito, nei suoi \"Annali\", scritti nel 115-117 d.C., addossando la responsabilit\u00e0 dell'incedio ai \u00abcrestiani\u00bb:\nLa \"funesta superstizione\" a cui i cristiani sono dediti \u00e8 la risurrezione di Cristo.\nIntorno al 112 d.C. Plinio il Giovane, governatore romano della Bitinia, chiede istruzioni all'imperatore Traiano in merito ai cristiani accusati di vari reati, i quali, in base ai suoi accertamenti, rifiutano di tributare all'imperatore l'onore del culto, altro non facendo che\nCondizione.\nTra i cristiani non vi \u00e8 nessuna distinzione di razza (Galati ), e viene loro insegnato a portare l'evangelo a tutti, e che Ges\u00f9 \u00e8 ricco verso tutti quelli che lo invocano, secondo quanto dice Romani .\nNei Paesi con una tradizione consistente di adesione al Cristianesimo, come in Italia, e pi\u00f9 accentuatamente nell'Italia del Sud, la parola cristiano viene usata per antonomasia come equivalente di uomo, creatura umana, essere umano, perch\u00e9 popolarmente non si concepisce che un uomo possa essere altro che cristiano. Sicch\u00e9 talvolta si dice, con curioso \"pastiche\": \"Aiutate quel povero cristiano di maomettano\" (!), e quando c'erano le leggi razziali tanta gente mostrava compassione dicendo: \"Quei poveri ebrei, sono cristiani pure loro\", o qualche cosa di simile.\nUn'eco esplicita \u00e8 nel noto libro di Carlo Levi: \"Cristo si \u00e8 fermato a Eboli\", nel senso che i contadini poveri lucani, pi\u00f9 a sud di Eboli, commentavano amaramente di non essere nemmeno pi\u00f9 uomini, e quindi non cristiani."}
{"id": "2484037", "revid": "394", "url": "https://it.wikipedia.org/wiki?curid=2484037", "title": "Ape Escape Million Monkeys", "text": "Ape Escape Million Monkeys \u00e8 un videogioco a piattaforme per PlayStation 2, \u00e8 uno spin-off della serie \"Ape Escape\".\nPersonaggi e congegni.\nI personaggi sono gli stessi della prima serie: Kakeru, Hiroki, Natsumi, Charu e il Prof. Hakase. I congegni non sono pi\u00f9 i soliti; ora sono delle vere armi da guerra: Rollers, Spade, Granate, Pistole laser e tanti altri.\nCrossover.\nIl personaggio Spike (Kakeru) di \"PlayStation All-Stars Battle Royale\" \u00e8 fortemente basato sul design presente in questo gioco."}
{"id": "2484038", "revid": "1005847", "url": "https://it.wikipedia.org/wiki?curid=2484038", "title": "Motorizzazione civile", "text": "La motorizzazione civile \u00e8 la struttura che svolge il controllo tecnico e la funzione amministrativa in relazione al rispetto delle normative tecniche sul trasporto civile in un dato paese.\nEsistono attivit\u00e0 di coordinamento e controllo della motorizzazione civile a livello internazionale, come ad esempio la Conferenza europea dei ministri dei trasporti, specialmente nell'ambito di spazi economici comuni come l'Unione europea, in cui le attivit\u00e0 di motorizzazione civile sono armonizzate fatte salve sporadiche eccezioni.\nMotorizzazione civile italiana.\nIn Italia le funzioni di motorizzazione civile sono attribuite al Ministero delle infrastrutture e della mobilit\u00e0 sostenibili (MIMS, gi\u00e0 ministero delle infrastutture e dei trasporti, MIT), venendo espletate, a livello centrale, dalla Direzione generale per la motorizzazione e, a livello periferico, dalle Direzioni generali territoriali, segnatamente dagli \"uffici di motorizzazione civile\" (UMC).\nStoria e organizzazione.\nNel Regno d'Italia.\nUna prima normativa organica dei compiti propri della motorizzazione privata \u00e8 rappresentato dal Regio Decreto 29 luglio 1909 n. 7. Il termine \"motorizzazione civile\" appare invece formalmente, per la prima volta, nel d.lgs 5 maggio 1941 n. 370.\nIl predetto regio decreto istituiva l\"'Ufficio speciale delle ferrovie\", gerarchicamente dipendente dal Ministero delle comunicazioni, al quale venne affidata la funzione di sorveglianza su tutti i veicoli a trazione meccanica senza guida di rotaie, circolanti su strada. Tale ufficio, successivamente, venne denominato \"Ispettorato generale delle ferrovie, tramvie e automobili\", che operava nel settore della motorizzazione attraverso i \"Circoli ferroviari d'ispezione\". Tali circoli avevano una struttura non organizzata in maniera capillare e le competenze riguardavano sia il trasporto su gomma che il trasporto ferroviario. Si trattava quindi di un istituto non particolarmente specializzato nel settore della motorizzazione civile.\nIn seguito, il decreto luogotenenziale 12 dicembre 1944 n. 413 ripartiva il Ministero delle comunicazioni in due distinti dicasteri, il Ministero dei trasporti e il \"Ministero delle poste e delle telecomunicazioni\"; la motorizzazione civile veniva cos\u00ec assegnata al Ministero dei trasporti.\nNella Repubblica Italiana.\nNel secondo dopoguerra, il d.lgs. 7 maggio 1948, n. 557 (\"Modificazioni ai ruoli organici del personale dell'Ispettorato generale della motorizzazione civile e dei trasporti in concessione\") trasferiva pi\u00f9 opportunamente, tutte le pregresse competenze dei \"Circoli ferroviari di ispezione\" agli uffici dell\"Ispettorato della motorizzazione civile e trasporti in concessione\" (MCTC). Con tale decreto vennero costituiti gli \"Ispettorati compartimentali\", strumento periferico dell\"Ispettorato generale della motorizzazione civile e dei trasporti in concessione\".\nL'organizzazione periferica era strutturata fondamentalmente su base regionale; vennero creati ispettorati compartimentali in 16 delle allora 19 regioni italiane a eccezione di Basilicata e Umbria, in cui avevano giurisdizione due sezioni distaccate della motorizzazione; a Trieste, territorio all'epoca formalmente indipendente sotto mandato italo-alleato, fu istituito un ispettorato motorizzazione civile e trasporti.\nIl D.P.R. 28 giugno 1955 n. 771 (\"Decentramento dei servizi del Ministero dei trasporti, Ispettorato generale della motorizzazione civile e dei trasporti in concessione - MCTC\") provvedeva successivamente a decentrare alcune competenze dell'Ispettorato generale (struttura centrale) in materia di trasporti su linee automobilistiche e tranviarie agli \"Ispettorati compartimentali\" (struttura periferica).\nCon legge 31 ottobre 1967 n. 1085 l'Ispettorato generale assunse il nome di Direzione generale della motorizzazione civile e dei trasporti in concessione (DGMCTC) e gli ispettorati compartimentali furono rinominati direzioni compartimentali. Il D.P.R. 14 gennaio 1972 n. 5 provvide alla creazione di una struttura su base provinciale, istituendo gli uffici della motorizzazione civile e dei trasporti in concessione in ogni capoluogo di provincia, che assumevano le competenze delle ex direzioni compartimentali.\nLa motorizzazione civile da quel momento in poi veniva gestita con criteri che pi\u00f9 si avvicinano a quelli odierni. Infatti dal 1999 le competenze di carattere tecnico della direzione generale MCTC passavano dl Dipartimento per i trasporti terrestri, struttura incardinata prima presso il Ministero dei trasporti e poi nel Ministero delle ifnrastrutture e dei trasporti, di cui gli uffici della motorizzazione civile costituivano una struttura periferica, sempre su base provinciale.\nSuccessivamente vi sono state ulteriori suddivisioni territoriali delle strutture periferiche del Dipartimento per i trasporti terrestri: dapprima in nove SIIT - \"Servizi integrati infrastrutture e trasporti\" - ai sensi del con D.P.R. 2 luglio 2004 n. 184 - aventi sede rispettivamente nelle nove citt\u00e0 di Bari, Bologna, Firenze, Milano, Napoli, Palermo, Roma, Torino e Venezia; successivamente, con D.P.R. 3 dicembre 2008 n. 211, in cinque \"Direzioni generali territoriali\" (DGT) con sedi a Bari, Milano, Napoli, Roma e Venezia, ancora oggi in essere.\nSia i precedenti SIIT che le \"Direzioni generali territoriali\" sono le strutture periferiche che coordinano le attivit\u00e0 degli uffici territoriali della motorizzazione civile (UMC, CPA e fino al 2021 anche USTIF). Dal punto di vista operativo gli \"Uffici della motorizzazione civile\" (UMC), comunque, non hanno subito sostanziali cambiamenti in termini di mansioni di istituto, essendo ancora strutturati su base provinciale.\nA partire dal 2022 non sono pi\u00f9 sotto la competenza della motorizzazione civile gli Uffici Speciali Impianti fissi (USTIF), che svolgevano attivit\u00e0 in materia di sicurezza dei sistemi di trasporto ad impianto fisso di competenza statale, con dislocamento interregionale, ora trasferiti all'agenzia ANSFISA.\nDislocamento sul territorio.\nL'articolazione di questi uffici, attualmente denominati UMC (Uffici motorizzazione civile) \u00e8 su base essenzialmente provinciale. Tra gli uffici periferici, invece, hanno una distribuzione territoriale di tipo interregionale i CPA (Centri Prova Autoveicoli), che svolgono principalmente attivit\u00e0 in materia di omologazione dei veicoli.\nCompetenze.\nOltre ai settori tipici legati al controllo di veicoli e conducenti su base provinciale, sono molteplici le competenze delle strutture periferiche citate. Gli \"Uffici Provinciali della motorizzazione civile\" si occupano anche di attivit\u00e0 connesse con l'autotrasporto di cose e persone, per quanto le relative competenze si siano assottigliate con l'entrata in vigore del Decreto Legislativo 31 marzo 1998 n. 112, con il quale sono state devolute molte competenze in materia di autotrasporto alle amministrazioni provinciali.\nCompetenze UMC.\nSi elencano, di seguito le principali competenze degli uffici provinciali della motorizzazione (UMC):\nInoltre si possono elencare alcune attivit\u00e0 tipicamente ispettive legate strettamente alla sicurezza nei settori di competenza quali:\nCompetenze CPA.\nSi elencano, di seguito le principali competenze dei Centri Prova Autoveicoli (CPA):"}
{"id": "2484040", "revid": "767487", "url": "https://it.wikipedia.org/wiki?curid=2484040", "title": "What's the World Coming To?", "text": "What's the World Coming To? \u00e8 un cortometraggio muto del 1926 diretto da Richard Wallace con la supervisione di F. Richard Jones. Il film fu prodotto da Hal Roach e interpretato da Stan Laurel, che collabor\u00f2 - accreditato - anche alla sceneggiatura.\nTrama.\nInversione di ruoli tra marito e moglie: lui sta a casa, lei va a lavorare.\nProduzione.\nIl film fu prodotto da Hal Roach con la sua societ\u00e0, la Hal Roach Studios e venne girato il 19 ottobre fino al 2 novembre 1925.\nDistribuzione.\nDistribuito dalla Path\u00e9 Exchange, il film usc\u00ec in sala il 17 gennaio 1926.\nNel 2007, fu riversato in DVD e distribuito attraverso la Looser Than Loose Publishing."}
{"id": "2484048", "revid": "1543377", "url": "https://it.wikipedia.org/wiki?curid=2484048", "title": "Comprensorio Sellata-Volturino-Viggiano e Monti della Maddalena", "text": "Situata in posizione sud, sud-ovest rispetto alla citt\u00e0 di Potenza, l'area dei monti Pierfaone, Volturino e Viggiano va a costituire, insieme ai Monti della Maddalena, un complesso sistema montuoso, vera ossatura centrale dell'Appennino lucano.\nLa dorsale Pierfaone-Volturino-Viggiano e i Monti della Maddalena.\nL'intero comprensorio pu\u00f2 essere suddiviso in due dorsali principali, di cui la pi\u00f9 aspra ed imponente \u00e8 costituita dal M. Pierfaone e M. Arioso (1.740 m e 1.715 m), M. Serra di Calvello e M. Calvelluzzo (1.568 m e 1.701 m), M. Volturino e del M. Viggiano (1.836 m e 1.725 m).\nLa catena denominata \"della Maddalena\", posta a spartiacque tra la regione campana e quella lucana, e le cui cime si presentano pi\u00f9 dolci e meno elevate, culmina nella Serra Longa e nel monte Cavallo che raggiungono, rispettivamente, 1.503 e 1.401 metri d'altitudine. La catena dei Monti della Maddalena comincia a nord col rilievo collinare montuoso del Monte San Giacomo (969 m slm) nel territorio dei comuni di Caggiano, Auletta e Salvitelle, in Provincia di Salerno. A sud dell'abitato di Caggiano l'altezza media dei rilievi aumenta. Qui incontriamo l'accidentata sagoma del Monte Capo la Serra, noto per il suo caratteristico ciuffo di alberi sulla vetta ovest (Castagni di Palac\u00ecna). Il monte raggiunge con la vetta est la quota di 1141 m slm. Sempre nel comune di Caggiano \u00e8 localizzato il Monte Sierio (1286 m slm).\nDette dorsali, aprendosi a ventaglio con direzione nord-ovest/sud-est, delimitano l'alta valle del fiume Agri, dividendo quest'ultima dall'altra vasta e profonda piana intermontana dell'Appennino lucano: il Vallo di Diano.\nSellata - Monte Pierfaone, si trova nei boschi del Parco Nazionale dell'Appennino Lucano,(Monte Pierfaone, alto m 1744).\nLe quote spaziano dai 1350 metri della Sellata \ufb01no ai 1744 m del Monte Pierfaone e ai 1700 m del Monte Arioso, in un contesto panoramico circondato dai monti Volturino e Viggiano. ll Sellata-Arioso \u00e8 un comprensorio sciistico formato da due localit\u00e0, Abriola e Sasso di Castalda nel cuore della Basilicata, a pochi chilometri da Potenza.\nIl passo della Sellata \u00e8 una strada panoramica dalla quale si pu\u00f2 ammirare la cresta del Monte Pierfaone. Nella vallata sottostante si intravede la frazione di Arioso e il colle dove sorgeva il casale medioevale di Castel Glorioso. La parte bassa della vallata \u00e8 attraversata dal tratto iniziale del fiume Basento. Vi \u00e8 la presenza di un fitto bosco di faggio con esemplari altissimi che formano una galleria di verde, e dopo un centinaio di metri, si arriva al passo della Sellata.\nQuesto passo a 1255 metri di quota si divide in quattro strade, tutte belle da percorrere, che raggiungono Pignola, Abriola, la frazione di Arioso ed i campi da sci di Pierfaone. \u00c8 possibile anche effettuare escursioni nel bosco di Rifreddo e al Santuario di Monteforte.\nAltre dorsali e gruppi minori.\nDue diramazioni poste sulla direttrice sud-ovest/nord-est - dunque con andamento trasversale rispetto a quella costituita dai monti Pierfaone, Volturino e Viggiano - sono costituite dalle cime del M. Serranetta (1.476\u00a0m) e Monteforte (1.444\u00a0m) a nord, e da quelle del M. Pilato (1.612\u00a0m), M. Caldarosa (1.491\u00a0m) e M. Sant'Enoc (1.489\u00a0m) a sud.\nInfine, pi\u00f9 spostate ad est - e di nuovo con andamento nord-ovest/sud-est - sono il M. Caperino (1.455\u00a0m), e M. Impiso (1.319\u00a0m) e le caratteristiche guglie delle Piccole Dolomiti lucane.\nIn realt\u00e0 appare difficoltoso delimitare con certezza i confini fisici di tale vasto ed articolato sistema montuoso: alcuni studiosi, infatti, lo estendono all'imponente massiccio del Sirino (2.006\u00a0m) e al M. Raparo (1.764\u00a0m), considerando questi ultimi come estreme propaggini meridionali dello stesso comprensorio.\nIl Parco nazionale.\nGran parte dell'area montuosa \u00e8 entrata a far parte del Parco nazionale della Val d'Agri e Lagonegrese: monti Arioso, Pierfaone, Calvelluzzo, Volturino, Viggiano, Raparo, Sirino e il versante lucano dei Monti della Maddalena.\nGeologia.\nAvendovi rinvenuto formazioni di calcari compatti e cretacei, di scisti galestrini e di argille scagliose, il geologo De Giorgi, nei suoi \"Studi di geologia nell'Appennino meridionale\" di fine Ottocento, ha datato l'origine di queste montagne al periodo del Cretaceo.\nIdrografia.\nLa morfologia dei versanti montuosi ha favorito la formazione di un fitto reticolo di acque risorgive che vanno ad alimentare, tra gli altri, l'Agri e il Basento, i due maggiori fiumi lucani per ricchezza d'acque.\nFlora e fauna.\n\u00ab\"In epoca non molto remota tutta questa regione non era che una immensa foresta ... ed i boschi vi sono risparmiati pi\u00f9 che dalla previdenza degli uomini, dalla natura alpestre dei luoghi, dalla lontananza dai centri abitati, dalla scarsezza e difficolt\u00e0 delle vie di accesso\"\u00bb (O. Gavioli, \"Note sulla flora lucana. Primo contributo allo studio della flora del Volturino\" pp.\u00a0513\u2013522).\nBuona parte del territorio \u00e8 ammantata da lussureggianti foreste, che sul lato nord si affacciano ad anfiteatro sul pianoro del Pantano di Pignola, ove si spiega l'omonimo lago (oggi oasi del WWF).\nI boschi sono costituiti prevalentemente da varie specie di cerro (\"Quercus cerris L.\", \"Quercus delechampii\", \"Quercus lanuginosa\"), farneto e, nei luoghi pi\u00f9 umidi, pioppo, salice ed acero.\nAl di sopra dei 1.000/1.200\u00a0m domina il faggio, che in questi luoghi si presenta con esemplari imponenti dai caratteristici tronchi colonnari lisci, a cui si associa, nelle localit\u00e0 pi\u00f9 umide e fredde, il nordico abete bianco.\nLa Sellata \u00e8 caratterizzata dalla presenza di querce e faggi, con un sotto bosco ricco di agrifoglio, si possono trovare anche ginestre, biancospino e pruno selvatico.\nQueste montagne offrono un sicuro riparo ad una ricca fauna: il sempre pi\u00f9 raro lupo appenninico, ma anche la volpe, il riccio, lo scoiattolo, il daino e il cinghiale; tra i rapaci si annoverano il nibbio (bruno e reale), la poiana, il gheppio.\nTracce di glacialismo sul monte Volturino.\nIl Volturino, con i suoi 1.836\u00a0m d'altitudine, costituisce la cima pi\u00f9 elevata dell'intero comprensorio, ed \u00e8 visibile in tutta la sua maestosit\u00e0 sia dal versante sottostante il comune di Calvello che dalla valle del fiume Agri. Sino a primavera inoltrata le sue vette, con i loro ripidi contrafforti, appaiono abbondantemente innevate.\nSecondo i geologi F. Boenzi e G. Palmentola, un ampio pianoro tipico del glacialismo e dei climi periglaciali si estende in una conca semicircolare situata in prossimit\u00e0 della cresta del versante est, a 1.800\u00a0m di quota. In proposito, anche il De Giorgi scrive di una probabile esistenza in loco di un antico circo glaciale.\nComprensori sciistici.\nSu questi monti \u00e8 possibile praticare gli sport invernali in tre diversi comprensori sciistici: Sellata-Arioso, Volturino e Viggiano.\nA venti chilometri da Potenza, nel cuore del Parco nazionale dell'Appennino Lucano Val d'Agri Lagonegrese, sorge la localit\u00e0 turistica della Sellata. Le nevicate abbondanti, la posizione panoramica e le strutture di cui \u00e8 dotata ne fanno una delle pi\u00f9 interessanti stazioni sciistiche dell'Appennino meridionale: circa otto km di piste servite da cinque impianti di risalita (tappeti, sciovie ed una seggiovia).\nIn particolare, il versante sud (skiarea Sellata, 1.450\u00a0m - 1.731\u00a0m) usufruisce di una sciovia e di una seggiovia serventi quattro piste, mentre quello rivolto a nord (skiarea Arioso, 1.600\u00a0m - 1.713\u00a0m) \u00e8 dotato di tre impianti di risalita al servizio di cinque piste immerse in alte e fitte faggette. Qui, proprio a causa dell'esposizione particolarmente favorevole, il manto nevoso dura pi\u00f9 a lungo.\nLa stazione sciistica del Monte Volturino \u00e8 servita da uno skilift ed una seggiovia, lunga 1.200 metri, che arriva nei pressi della vetta. Sulla pista principale, lunga 2,6\u00a0km, si svolgono diverse gare invernali.\nGli impianti sciistici della Montagna Grande di Viggiano partono da una quota di 1.410\u00a0m. s.l.m. e si compongono di due sciovie ed una manovia poste al servizio di varie piste."}
{"id": "2484049", "revid": "131358", "url": "https://it.wikipedia.org/wiki?curid=2484049", "title": "Monti della Maddalena", "text": ""}
{"id": "2484053", "revid": "1522738", "url": "https://it.wikipedia.org/wiki?curid=2484053", "title": "George Jetson", "text": ""}
{"id": "2484054", "revid": "181286", "url": "https://it.wikipedia.org/wiki?curid=2484054", "title": "Associazione Calcio Audace San Michele", "text": ""}
{"id": "2484058", "revid": "767487", "url": "https://it.wikipedia.org/wiki?curid=2484058", "title": "Get 'Em Young", "text": "Get 'Em Young \u00e8 un cortometraggio muto del 1926 diretto da Fred Guiol e Stan Laurel.Alle origini il film doveva avere come protagonista Oliver Hardy, ma durante la lavorazione di una scena accade un incidente. Infatti Oliver, qualche giorno prima delle riprese, si ustion\u00f2 al braccio, nella cucina della sua casa, estraendo dal forno un cosciotto d'agnello.Per volere di Hal Roach, Laurel allora fu costretto a sostituire Hardy e ad interpretare il protagonista, abbandonando cos\u00ec la regia.\nTrama.\nDopo essersi sposato, Orvid Joy sta per ereditare un milione di dollari, per\u00f2 il viaggio che lui, il maggiordomo Summers e la moglie Gloria stanno intraprendendo in nave non li aggrada molto. La nave in burrasca balla in continuazione, finendo anche per scontrarsi con un iceberg.\nNel frattempo l'avvocato di Joy sta leggendo il testamento dello zio scomparso: il nipote ricever\u00e0 un milione di dollari a condizione che questi arrivi prima della mezzanotte del giorno successivo, altrimenti i soldi andranno a un club di Boston.\nTuttavia l'avvocato vuole avere una parte della somma e spaccia una donna (Mineau) come sua sposa, poi prepara un telegramma da spedire a Orvid.\nIl giorno dopo questi lo riceve, ma una folata di vento porta la carta tra le mani della vera moglie, che scappa via in preda alla disperazione.\nGiunti al porto ci sono l'avvocato e la falsa sposa ad aspettare Summers e Orvid, ma quest'ultimo non ne vuole sapere di sposare quella donna, cos\u00ec l'avvocato con un raggiro gli fa sposare un uomo, che ovviamente conosce.\nProprio un attimo prima dell'inizio della cerimonia, l'uomo si rifiuta di indossare il vestito nuziale, cos\u00ec il povero Summers \u00e8 costretto a diventare moglie del suo padrone; mentre l'avvocato parla con i testimoni, Stan si ubriaca, il che rende ancora pi\u00f9 imbarazzante la situazione. Intanto \u00e8 scoccata la mezzanotte: Orvid e Gloria potranno stare felici con i loro milioni.\nProduzione.\nIl film fu prodotto da Hal Roach per gli Hal Roach Studios e venne girato il 19 giugno e il 2 luglio 1926.\nDistribuzione.\nDistribuito dalla Path\u00e9 Exchange, il film usc\u00ec nelle sale USA il 31 ottobre 1926. \u00c8 stato pubblicato in DVD, distribuito dalla Kino International il 3 giugno 2008, uscendo nell'antologia \"The Stan Laurel Collection - Volume 2 (1918-1926)\".\nDate di uscita.\nSilent Era DVD"}
{"id": "2484064", "revid": "767487", "url": "https://it.wikipedia.org/wiki?curid=2484064", "title": "On the Front Page", "text": "On the Front Page \u00e8 un cortometraggio muto del 1926 diretto da James Parrott.\nIl film fu distribuito il 28 novembre 1926.\nTrama.\nLa contessina Polasky \u00e8 appena arrivata in America dall'Europa in cerca di marito.\nLa notizia si diffonde rapidamente.\nUn losco proprietario di una casa editrice: il Sig. Hornby vuole creare uno scandalo, per cui manda suo figlio (Brooke) ad accogliere la nuova arrivata.\nAppena giunto Hornby si serve di un giovane maggiordomo (Laurel) per mettere in atto il suo piano: fargli indossare dei vestiti da nobile e fargli cercare di corteggiare la contessina.\nMa la giovane donna capisce al volo l'imbroglio.\nCiononostante lei fa finta di stare al gioco, mentre Hornby per ingigantire lo scoop corre a chiamare la polizia.\nQuando questa fa irruzione in casa, l'intruso si butta dalla finestra seminudo e fugge via insieme a Hornby inseguiti da un poliziotto.\nIl giorno dopo il Sig. Hornby sar\u00e0 su tutte le prime pagine di tutti i giornali con l'accusa di essere entrato abusivamente della contessa e averle recato violenza.\nProduzione.\nIl film fu prodotto da Hal Roach per la sua compagnia di produzione. Venne girato tra il 23 agosto e il 4 settembre 1926 a Culver City, negli Hal Roach Studios, all'8822 di Washington Blvd.\nDistribuzione.\nDistribuito dalla Path\u00e9 Exchange, il film usc\u00ec nelle sale USA il 28 novembre 1926. Nel 1998, usc\u00ec riversato in DVD in un'antologia dal titolo \"The Lost Films of Laurel and Hardy - Volume One (1918-1929)\" con sottotitoli solo in inglese.\nDate di uscita.\nIMDb"}
{"id": "2484065", "revid": "709565", "url": "https://it.wikipedia.org/wiki?curid=2484065", "title": "The Scooby-Doo Show", "text": "The Scooby-Doo Show \u00e8 la terza serie televisiva animata di Scooby-Doo prodotta da Hanna-Barbera. Negli Stati Uniti \u00e8 andata in onda dal'11 settembre 1976 nel programma televisivo \"The Scooby-Doo/Dynomutt Hour\" assieme a \"Blue Falcon e Cane Prodigio\". In Italia \u00e8 stata trasmessa su Rai 2.\nProduzione e distribuzione.\nI creatori di Scooby-Doo Joe Ruby e Ken Spears, dal 1976 che lavoravano alla ABC per Silverman come supervisori di produzione per i programmi del sabato mattina, furono coinvolti nello sviluppo e nella produzione degli episodi del 1976-77 e 1977-78 (nel 1977, hanno formato il loro proprio studio di animazione, Ruby-Spears Productions, come concorrente di Hanna-Barbera). La prima stagione \u00e8 stata pubblicata in DVD dalla Warner Home Video (tramite Hanna-Barbera) con gli episodi di \"Blue Falcon e Cane Prodigio\" che erano stati originariamente trasmessi come \"The Scooby-Doo/Dynomutt Hour\" il 7 marzo del 2006. La seconda stagione non \u00e8 stata rilasciata in un set, ma alcuni episodi sono apparsi in DVD. Questo lascia solo quattro degli otto episodi nella seconda stagione che sono stati eseguiti come parte di \"L'olimpiade della risata\" come gli unici episodi non ancora pubblicati su DVD da questa incarnazione di 40 episodi. La terza stagione \u00e8 stata rilasciata in DVD come \"Scooby-Doo! Dove sei tu?\" (\"Scooby-Doo, Where Are You!\") dalla Warner Home Video, il 10 aprile 2007, sebbene solo nove di questi fossero originariamente trasmessi con il titolo \"Scooby-Doo! Dove sei tu?\" nella loro proiezione iniziale, e nessuna della terza stagione \u00e8 stata presentata con il titolo \"Where are You!\" per 28 anni dopo il loro debutto in onda (i cartoni nel set di DVD contengono ancora i titoli di testa e di coda dello spettacolo \"Scooby-Doo\").\nTrama.\nLa serie narra le avventure di quattro adolescenti ed un Alano parlante che hanno la passione per i misteri e l'occulto. Quando i ragazzi si allontanano per visitare luoghi come musei, case abbandonate ecc. vengono coinvolti in un mistero, avendo come antagonisti fantasmi, mostri, vampiri ecc. La squadra fa la conoscenza di persone losche che verranno considerati come sospetti. La gang si divide e va in cerca di indizi cos\u00ec giungono alla conclusione che il mostro \u00e8 in realt\u00e0 uno dei sospetti e allora lo catturano tramite trappole improvvisate e viene poi smascherato.\nPersonaggi.\nLa Misteri &amp; Affini \u00e8 la squadra protagonista della serie composta da:"}
{"id": "2484066", "revid": "1924342", "url": "https://it.wikipedia.org/wiki?curid=2484066", "title": "OutKast", "text": "Gli OutKast sono un gruppo musicale hip hop statunitense formato dai rapper e produttori Andr\u00e9 3000 e Big Boi.\nStoria.\nConosciutisi durante il liceo, appena terminate le scuole superiori il duo entra sotto la protezione dell'etichetta LaFace e registrano il singolo \"Player's Ball\", che diventa disco d'oro.\nL'album di debutto \u00e8 \"Southernplayalisticadillacmuzik\", arrivando al disco di platino. Nel 1995 durante i Source Awards, gli OutKast vincono il premio \"New Rap Group Of The Year\". Nell'agosto del 1996 esce \"ATLiens\" altro disco di platino per il singolo \"Elevators (Me &amp; You)\". Nel 1998 il duo pubblica \"Aquemini\". Gli Outkast vivono una causa giudiziaria per un loro brano, \"Rosa Parks\", ma il processo termina con l'assoluzione del duo nel 1999.\nDre modifica il suo nome in Andre 3000 e con Big Boi realizza \"Stankonia\" nel 2000, album che diventa triplo disco di platino, con singoli quali \"Ms. Jackson\", \"B.O.B\" (acronimo di \"Bombs Over Baghdad\"), \"So Fresh So Clean\" e \"Humble Mumble\" con Erykah Badu. Ai World Music Awards il gruppo vince il \"World's best group\", il \"Best pop group\" ed il \"Best rap/hip-hop artist\".\nIn seguito decidono di investire sull'abbigliamento aprendo un'omonima marca di vestiario. Tornano alla musica con il greatest hits \"Big Boy And Dre Present...Outkast\" nel dicembre del 2001. Dopo due anni, nel 2003 esce \"SpeakerBoxxx/The Love Below\", doppio album la cui particolarit\u00e0 sta nel fatto che \"Speakerboxxx\" \u00e8 affidato a Big Boi, \"The Love Below\" ad Andre 3000.\nAi \"Billboard Awards\" del 2004 gli OutKast vincono come \"Best Album\", \"Rap Album\", \"Best Album Artist\" e \"Best Duo/Group\", ai Grammy Award come \"Best Urban/Alternative Performance\" per il brano \"Hey Ya!\" e \"Best Rap Album\" e \"Album of The Year\".\nPremi e riconoscimenti.\nGrammy Award.\nSu 13 candidature, hanno vinto 5 volte il premio."}
{"id": "2484073", "revid": "1442080", "url": "https://it.wikipedia.org/wiki?curid=2484073", "title": "Yakim Douan", "text": "Yakim Douan \u00e8 un personaggio fantastico nel libro Il potere del demone della saga fantasy di Demon Wars scritta da R. A. Salvatore.\nBiografia.\nYakim Douan nacque quasi 850 anni prima gli eventi narrati nella saga di Demon Wars; addirittura quando St.Abelle mor lui aveva appena sette anni. Quando partecip\u00f2 alla ricerca del successore del Condottiero Chezru, Yakim era un giovane yatol poco pi\u00f9 che trentenne; il bambino benedetto fu rintracciato in poco tempo e Yakim and\u00f2 a contemplare il miracolo che esso costituiva: ma ne rimase deluso e amareggiato perch\u00e9 si ritrov\u00f2 davanti a un bambino qualsiasi a cui gli yatol pi\u00f9 potenti del Behren attribuivano i pi\u00f9 grandi miracoli. L'infante era solo uno strumento per permettere a quegli yatol di governare l'intero paese. Fu solo pochi anni dopo che un disilluso Yakim Douan scopr\u00ec il segreto dell'immortalit\u00e0, derivante dall'utilizzo di una pietra dell'anima. In otto secoli di uso della gemma magica che gli stessi preti yatol consideravano demoniaca, solo una volta rischi\u00f2 di essere scoperto: uno yatol goffo aveva fatto rovesciare la Coppa Chezru, la reliquia pi\u00f9 preziosa della chiesa yatol, e aveva rivelato la gemma incastonata sul fondo. Yakim non aveva esitato ad ucciderlo.\nNell'Anno di Dio 839 (secondo il calendario abellicano) Yakim Douan era il sessantaduenne Condottiero Chezru del Behren, la Voce di Dio, che si apprestava a prepararsi ancora una volta alla Trascendenza con cui si sarebbe reincarnato in un corpo pi\u00f9 giovane. Affinch\u00e9 fosse riconosciuto come il bimbo benedetto da Yatol, e scelto per rivestire la carica di Condottiero Chezru, all'et\u00e0 di due anni recitava i libri sacri in modo fluido e perfetto, sbalordendo anche i pi\u00f9 anziani sacerdoti. Naturalmente non poteva dare inizio alla Trascendenza se il suo popolo era in preda allo scompiglio. Il suo titolo gli permetteva di godere di qualsiasi lusso avesse desiderato, e una sua parola era sufficiente per giustiziare un uomo senza domande o lamentele. Qualora avesse dovuto imporre qualche decreto scomodo per i suoi yatol, gli sarebbe bastato fingere di essere entrato in contatto con Dio e di aver ricevuto l'ordine direttamente da Lui per porre fine a qualsiasi dubbio e lamentela. Il suo ottavo attendente dall'inizio del suo regno era Merwan Ma; in genere gli assistenti che sceglievano non dovevano brillare di intelligenza e occorreva che fossero ciecamente devoti a Yatol; Douan aveva preso queste precauzioni per evitare che il suo braccio destro nella sua successiva reincarnazione approfittasse del suo corpo di bambino per usurpare il suo trono: Yakim per\u00f2 si era affezionato a Merwan Ma nonostante fosse molto curioso e intelligente ed era arrivato a considerarlo un vero amico, proprio come gli era accaduto con l'Abate Olin di Entel, che era arrivato a stimare nonostante fosse un pagano abellicano. Addirittura negli ultimi anni era arrivato a finanziare economicamente il prelato sperando di elevarlo al rango di Padre Abate ed innescare cos\u00ec interessanti sviluppi nel regno settentrionale di Honce-the-Bear. Il To-gai, la nazione a ovest del Behren fu conquistata per ordine di Yakim che la rivendic\u00f2 come una provincia perduta del suo regno. Il Condottiero Chezru fu per\u00f2 costretto ad allontanare lo yatol Tohen Bardoh, responsabile della conquista, dal suo incarico di domare i barbari to-gai-ru, perch\u00e9 utilizzava metodi brutali e fin troppo feroci anche per i suoi gusti. La rivolta innescata da Ashwarawu e altri problemi sorti nel paese costrinsero Douan a rinviare la Trascendenza ma la battaglia di Dharyan sembr\u00f2 ripristinare definitivamente la supremazia behrenese nel To-gai.\nLa Rivoluzione To-gai-ru\nQuando il Kaliit Timig chiese a Douan il permesso di marciare contro i Jhesta Tu, il Condottiero Chezru ordin\u00f2 invece di inviare solo met\u00e0 dei Chezhou-Lei per evitare di privarsi della sua guardia d'\u00e9lite ovvero:\nSaputo del disastro delle Montagne di fuoco, Yakim Douan non esit\u00f2 a sfruttare i sensi di colpa del vecchio Kaliit per indurlo a suicidarsi e far ricadere tutta la colpa della sconfitta su di lui; i problemi per\u00f2 non erano finiti perch\u00e9 ben presto arriv\u00f2 la notizia che un'armata to-gai-ru, guidato dal Drago del To-gai aveva conquistato Dharyan. Il Condottiero Chezru ordin\u00f2 allora la mobilitazione totale dell'esercito behrenese intenzionato a scatenare contro il To-gai una guerra su vasta scala: 30.000 uomini furono inviati verso ovest con il compito di sottomettere definitivamente le steppe e i suoi abitanti. Al contempo la Voce di Dio si rammaric\u00f2 di aver rimosso lo spietato yatol Tohen Bardoh dal suo incarico di Governatore generale del To-gai. Un improvviso malore costrinse Yakim Douan a ricorrere al potere dell'ematite della Coppa Chezru; quando torn\u00f2 cosciente, si rese conto che Merwan Ma aveva visto tutto, e non gli rimase altra scelta che ordinare la sua esecuzione: doveva assolutamente tutelare il suo segreto. L'attendente sarebbe dovuto morire con onore in battaglia a Dharyan e incaric\u00f2 un Chezhou-Lei per accertarsi che una simile circostanza si verificasse: Douan era addolorato di dover ordinare la morte di Merwan Ma, ma aveva troppo da perdere per avere tentennamenti. Nonostante l'incredibile forza militare scesa in campo, i to-gai-ru ottennero una vittoria dopo l'altra e Yakim preoccupato per le crescenti tensioni che si stavano creando fra gli yatol, decise di ricorrere al potere dell'ematite per localizzare l'esercito ribelle e rivelarne la posizione a Tohen Bardoh che doveva fidarsi in quanto visioni impartite al Condottiero Chezru dallo stesso divino Yatol. \nLa caduta\nDurante una delle sue escursioni in spirito, Douan fu sorpreso di trovare Merwan Ma vivo e vegeto nel campo dei suoi nemici e prov\u00f2 allora a sfruttare la situazione per assassinare Brynn Dharielle impossessandosi del corpo del suo ex attendente: l'omicidio fu sventato per un pelo dall'intervento di Pagonel. Il Condottiero Chezru non si rammaric\u00f2 molto per il suo fallimento in quanto la sua strategia stava funzionando e l'esercito di Bardoh stava incalzando il nemico senza un attimo di pace. Pochi giorni dopo all'interno del suo palazzo, il Chom Deiru, Yakim fece radunare gli yatol pi\u00f9 potenti del regno e annunci\u00f2 loro l'imminente sconfitta del Drago del To-gai ormai assediato all'interno di Dharyan dall'esercito di Bardoh; in quel momento fecero intrusione nella sala Pagonel e Merwan Ma che svelarono il segreto del Condottiero Chezru. Mentre i Chezhou-Lei uccidevano il giovane ex assistente della Voce di Dio, Pagonel us\u00f2 la propria energia per distruggere l'ematite di Douan. Insospettiti dagli atteggiamenti ambigui del loro leader e dalle parole dei due intrusi, gli yatol di comune accordo decisero di uccidere il sacrilego Condottiero Chezru con 23 coltellate nel suo letto. Senza la sua guida immortale, il Behren sprofond\u00f2 in poco tempo nel caos, dilaniato da guerre intestine e dalle antiche gelosie tribali mai distrutte dal fervore della religione yatol."}
{"id": "2484074", "revid": "110157", "url": "https://it.wikipedia.org/wiki?curid=2484074", "title": "Scion", "text": "Scion \u00e8 un marchio di automobili appartenente alla Toyota e da essa creato nel 2002; \u00e8 stato utilizzato per commercializzare veicoli esclusivamente in Nord America fino al 2016.\nStoria.\nIdeata nel 1999 dalla Toyota per avvicinare la clientela del Nord America, avrebbe dovuto racchiudere tutti i principali modelli sportivi e compatti della casa nipponica; inizialmente l'idea era quella di fabbricare anche i modelli di Toyota Celica e Toyota MR2 ma questa idea fu subito accantonata in favore della creazione di alcuni modelli che potessero essere esclusivamente del marchio Scion.\nUfficialmente introdotta nel mercato del 2002 e presentata lo stesso anno al salone dell'automobile di New York, la Scion present\u00f2 inizialmente due modelli che si chiamavano BBX (che divenne la xB) e CCX (che divenne la coup\u00e9 sportiva tC).\nDopo un avvio con sole 103 concessionarie Toyota che avevano questi modelli, la Scion si ampli\u00f2 fino a tutti gli Stati Uniti producendo varie serie sia del modello tC sia della xB.\nNel 2015 i modelli proposti in vendita sono quattro, con la nascita della seconda generazione della tC e della xB, dalla Scion iQ (derivato dalla Toyota iQ), dalla iA (una Mazda 2 3 volumi rimarchiata) e dalla FR-S che \u00e8 una coup\u00e9 sportiva commercializzata nel resto del mondo come Toyota GT86.\nNel febbraio 2016 viene annunciato da Toyota che il marchio Scion verr\u00e0 chiuso entro la fine del mese di agosto e che tutte le vetture presenti in listino rimarranno in produzione con marchio Toyota, tranne la coup\u00e9 tC che uscir\u00e0 di produzione.\nNell'agosto 2016 \u00e8 terminata la produzione anche della Scion xB.\nModelli da competizione.\nLa Scion tC \u00e8 uno dei modelli pi\u00f9 famosi delle gare di Formula D; dotato originalmente della trazione anteriore, questo modello \u00e8 stato modificato adottando una trazione posteriore e sviluppando nella versione da gara pi\u00f9 di 600 CV.\nOltre alle gare di derapata, la tC \u00e8 apparse in alcune gare nazionali di Rallycross come gli X Games."}
{"id": "2484075", "revid": "1564499", "url": "https://it.wikipedia.org/wiki?curid=2484075", "title": "Dialetto murciano", "text": "Si definisce linguisticamente dialetto murciano una serie di tipologie dialettali presenti nella lingua spagnola e parlato nel sud-est della Spagna, nella regione di Murcia, nel sud della Provincia di Albacete e nella comarca di Vega Baja del Segura nella Provincia di Alicante, in particolare in quel segmento della popolazione facente parte della zona rurale.\n\u00c8 considerato un dialetto meridionale del castigliano influenzato dalle lingua aragonese, lingua castigliana, lingua mozarabica, lingua catalana e lingua occitana.\n\u00c8 conosciuto anche come panocho (=\"pannocchia di mais\") che indica in particolar modo i dialetti parlati nella zona rurale della Huerta de Murcia.\nPadre nostro.\nIl Padre nostro in dialetto murciano rispetto allo spagnolo standard.\nMurciano\n\"P\u00e1ere noestro, que t\u00e1s en er cielo, santificao sia tu nombre, allegue a nujotros tu raino, h\u00e1gase tu volunto asina en la tierra como en er cielo, danos hoy er pan noestro e ca d\u00eda, predona noestras ofensas, como tami\u00e9n nujotros predonamos a los que nos ofenden, no nos adejes cayer en la tentaci\u00f3n y ll\u00edbranos der mal. Am\u00e9n.\"\nSpagnolo standard\n\"Padre nuestro que est\u00e1s en los cielos, santificado sea tu nombre, venga a nosotros tu reino, h\u00e1gase tu voluntad, as\u00ed en la tierra como en el cielo, el pan nuestro de cada d\u00eda, danoslo hoy y perd\u00f3nanos nuestras ofensas, as\u00ed como nosotros perdonamos a nuestras ofensas, como tambi\u00e9n nosotros perdonamos a nuestros a los que nos ofenden, no nos dejes caer en la tentaci\u00f3n y l\u00edbranos del mal. Am\u00e9n\""}
{"id": "2484077", "revid": "287204", "url": "https://it.wikipedia.org/wiki?curid=2484077", "title": "Maserati 450S", "text": "La 450S \u00e8 una autovettura da competizione costruita dalla Maserati dal 1956 al 1958. All'epoca fu la vettura sportiva pi\u00f9 potente della sua categoria e durante le competizioni a cui prese parte non ebbe mai guasti al motore. Durante la stagione automobilistica del 1957 le gare a cui partecip\u00f2 le vinse oppure si ritir\u00f2. Fu usata nel campionato mondiale sportprototipi organizzato dalla FIA. Aveva due porte ed era cabriolet. Era a trazione posteriore.\nLa sua progettazione inizi\u00f2 nel 1954 (da cui la designazione interna alla Maserati \u201cTipo 54\u201d), e fu seguita da Vittorio Bellentani e Guido Taddeucci. Il loro obbiettivo fu quello di usare un motore pi\u00f9 grande di quelli usati all'epoca dalla Maserati.\nTecnica.\nPrima dell'introduzione del propulsore della 450S il motore pi\u00f9 potente usato dalla Casa del tridente era quello montato sulla Maserati 350S. Quello della 450S era un V8 a corsa breve con una cilindrata di 4478 cm\u00b3. Aveva quattro carburatori Weber 45 IDM ed erogava una potenza talmente elevata che al banco di prova da 400 cv non si pot\u00e9 misurarla. La corsa dei cilindri era di 81 mm mentre l'alesaggio era 93,8\u00a0mm. Aveva un doppio albero a camme in testa per bancata. Il rapporto di compressione era di 9,5:1. Del propulsore furono preparate due versioni successive, una da 4700 cm\u00b3 di cilindrata erogante 410 cv ed un altro da 5600 cm\u00b3 con una potenza di 526 \u00a0CV.\nIl telaio tubolare e la carrozzeria furono progettate da Valerio Colotti. La 450S aveva ereditato alcune soluzioni tecniche dalla Maserati 300S ed usava il ponte De Dion, un cambio tipo ZF a cinque marce e sospensioni con doppi quadrilateri e molle elicoidali. \nLa velocit\u00e0 massima era di 320 km/h.\nStoria.\nIl primo esemplare era in realt\u00e0 una Maserati 350S (telaio 3501) allungata nel telaio, equipaggiata col nuovo motore V8 e dotata di una carrozzeria di nuovo disegno. Fece il suo debutto alle prove del Gran Premio di Svezia del 1956 ma non venne usata in gara poich\u00e9 il telaio fu ritenuto inadeguato alla potenza della vettura. Si decise quindi di accantonare il prototipo e iniziare la costruzione di nuovi telai specifici per la 450S.\nL'esemplare numero 4501 partecip\u00f2 alla 1000 km dell\u2019Argentina del 1957 con alla guida Stirling Moss e Juan Manuel Fangio, ma un guasto alla frizione imped\u00ec una buona gara, dopo una promettente partenza. Questo telaio and\u00f2 distrutto a causa di un incidente durante le prove della Mille Miglia dello stesso anno.\nL'esemplare con numero di telaio 4503 vinse la 12 Ore di Sebring del 1957 guidato da Juan Manuel Fangio e Jean Behra, e il Gran Premio di Svezia nuovamente \ncon Behra coadiuvato questa volta da Stirling Moss. Fu in seguito distrutta al Gran Premio del Venezuela dello stesso anno e pi\u00f9 tardi ricostruita.\nStirling Moss e Denis Jenkinson gareggiarono alla Mille Miglia del 1957 con l'esemplare con numero di telaio 4505 fino a quando il pedale del freno cedette. Durante la 1000 km del N\u00fcrburgring, guidata da Stirling Moss e Juan Manuel Fangio, una ruota si sganci\u00f2. La vettura, rinumerata in 4506 fu quindi venduta a John Edgar che la schier\u00f2 nelle corse SCCA nordamericane guidata da Carroll Shelby.\nL'esemplare con numero di telaio 4507 fu distrutto nel 1957 a Caracas durante il Gran Premio del Venezuela.\nLa vettura numero 4508 fu venduta all'architetto statunitense Temple Buell, che in seguito aument\u00f2 la cilindrata del motore a 5,7 L e poi la cedette a Jim Hall.\nLe altre vetture furono vendute: quella numero di telaio 4502 a Tony Parravano, la 4504 a Jim Kimberley e la 4506 a John Edgar. Quelle con numero di telaio 4509 e 4510 furono vendute negli Stati Uniti d'America, e furono potenziate con aumento della cilindrata del motore a 5,7 e 6,6 L. Furono usate nelle competizioni organizzate dallo Sports Car Club of America con alla guida Carroll Shelby, Jim Hall, Masten Gregory, Walt Cline e Ebb Rose.\nTra il 1956 e il 1962 la 450S ebbe 119 apparizioni nelle gare, con 31 vittorie.\nCoup\u00e9 Zagato.\nNel 1957 fu costruita una particolare versione coup\u00e9, disegnata da Frank Costin e realizzata da Zagato, con l'obiettivo di partecipare alla 24 Ore di Le Mans. Il telaio nacque col numero 4506, ma per motivi burocratici fu cambiato col 4501 precedentemente appartenuto a un esemplare di 450S andato distrutto. A sua volta il numero 4506 fu assegnato a un altro telaio. La vettura fu quindi affidata a Stirling Moss e Harry Schell, ma durante la gara present\u00f2 diversi problemi fino al ritiro a causa della rottura della trasmissione.\nDopo questa esperienza, l'esemplare fu ritirato dalle competizioni. Nel 1958 un collezionista americano, Byron Staver, si interess\u00f2 alla vettura e l'acquist\u00f2 con l'intenzione di trasformarla per l'uso stradale. La 450S fu quindi affidata a Medardo Fantuzzi che ne allung\u00f2 il passo e ricostru\u00ec una nuova carrozzeria, differente dall'originale di Zagato; il numero di telaio fu nuovamente cambiato assumendo il 4512. Negli anni successivi cambi\u00f2 diversi proprietari e fu restaurata da Faralli &amp; Mazzanti."}
{"id": "2484079", "revid": "1610933", "url": "https://it.wikipedia.org/wiki?curid=2484079", "title": "Nefele", "text": ""}
{"id": "2484080", "revid": "7", "url": "https://it.wikipedia.org/wiki?curid=2484080", "title": "Pin up", "text": ""}
{"id": "2484082", "revid": "277524", "url": "https://it.wikipedia.org/wiki?curid=2484082", "title": "Roberto Pipino", "text": ""}
{"id": "2484083", "revid": "1745361", "url": "https://it.wikipedia.org/wiki?curid=2484083", "title": "Nefele (madre dei centauri)", "text": "Nefele () dal greco , \"nephos\", \"nuvola\" \u00e8 un personaggio della mitologia greca e una donna creata da Zeus usando una nuvola. \nLa sua figura potrebbe essere sovrapponibile a quella di un'altra Nefele, moglie di Atamante.\nGenealogia.\nFu creata da Zeus e fu madre del centauro Euritione avuto da Issione.\nAlcuni autori scrivono che i figli fossero \"i centauri\" e non uno solo mentre Ovidio afferma che oltre a essi nacque anche un altro figlio di nome Folo e un altro centauro a lei attribuito \u00e8 Nesso.\nMitologia.\nFu generata da una nuvola utilizzata da Zeus per ottenere una donna con le sembianze di sua moglie Era e Issione, che non si accorse dello scambio, la possedette dandole il figlio Euritione."}
{"id": "2484084", "revid": "57342", "url": "https://it.wikipedia.org/wiki?curid=2484084", "title": "Daniele Timpano", "text": "Ascritto da alcuni critici alla cosiddetta non-scuola romana, si inserisce secondo alcuni nel filone del teatro di narrazione. Il suo stile e le sue opere sono sovente descritti come anarco-dadaisti. Ha lavorato come attore con Michelangelo Ricci, Francesca Romana Coluzzi, Massimiliano Civica, Renato Sarti e con varie compagnie della scena indipendente romana, mentre come autore \u00e8 stato finalista del Premio \"Napoli Drammaturgia in Festival 2001\". \u00c8 tuttavia soprattutto noto per spettacoli da lui stesso scritti e interpretati (tra gli altri \"Dux in scatola\", \"Ecce Robot!\", \"Risorgimento Pop, Zombitudine, Aldo morto\").\nCon Elvira Frosini fonda la compagnia Frosini / Timpano nel 2008\nI suoi lavori sono stati rappresentati in numerosi teatri, festival, e contesti performativi in Italia e all'estero, tra gli altri: Romaeuropa Festival, Asti Teatro, Teatro della Tosse, Teatro Elfo Puccini di Milano, Short Theatre, Kilowatt Festival, Opera Estate/Festival\nB.Motion, Primavera dei Teatri, Pim Off, Teatro Bellini di Napoli, Orestiadi di Gibellina, Teatro Argentina di Roma, Festival Inequilibrio di Castiglioncello, Nottenera, Teatro Civile Festival, Teatro Palladium di Roma, \"Face a Face\" / Theatre de la Ville di Parigi, Place \u00e0 l'Art Performance, La Notte Bianca di Roma, La Nuit Blanche di Parigi.\nBiografia.\nNato a Roma nel 1974, nel 1998 esordisce negli ambienti del teatro off in stretta collaborazione con Marco Maurizi che cura le musiche dei suoi primi lavori: si esibisce come voce recitante in \"Ogni rivoluzione \u00e8 (?) un lancio di dadi\" dello stesso Maurizi e, come autore e interprete, in \"Storie di un Cirano di pezza (1998), Teneramente Tattico (1999), Profondo dispari (2000), Oreste da Euripide (2001)\". I primi riscontri di pubblico e critica arrivano nel 2004 con \"Caccia 'l drago\", vincitore del premio \"Le voci dell'anima\", in cui viene riletta l'opera di J. R. R. Tolkien \"facendo precipitare l'affollato e fantasioso mondo della fiaba in una vuota stanza beckettiana\".\nNel 2004 \u00e8 in scena nello spettacolo \"Grand Guignol\" di Massimiliano civica insieme ad Andrea Cosentino, Mirko Feliziani e Antonio Tagliarini, che gira nei maggiori teatri e Festival nazionali (Santarcangelo dei Teatri, Inteatro di Polverigi, Inequilibrio di Castiglioncello) e ottiene ottimi consensi di pubblico e critica.\nL'anno successivo \u00e8 la volta dell'opera di memoria civile \"Dux in scatola. Autobiografia d'oltretomba di Mussolini Benito\", che racconta in prima persona, con un'affabulazione ricca di nonsense e humor nero, la sorte del cadavere del Duce. Finalista al Premio Scenario, dove vince il primo premio della \"Giuria Ombra\", lo spettacolo suscita dibattito e polemiche. \"Dux in scatola\", che \u00e8 stato pubblicato in volume nel 2006, viene presentato nel corso della stagione 2006-2007 in numerose stagioni e vari festival nazionali ed \u00e8 tuttora in repertorio a dieci anni di distanza.\nRiceve una certa attenzione della critica anche \"Ecce Robot\" (2007), liberamente ispirato all'opera dell'autore giapponese di cartoni animati G\u014d Nagai. Partendo dai suoi personaggi (Jeeg Robot, Mazinga Z e tanti altri), Timpano fornisce una sorta di \u00abautobiografia generazionale\u00bb. Il testo dello spettacolo \u00e8 stato pubblicato nel 2008 da Minimum Fax in \"Senza corpo - vici della nuova scena italiana\", a cura di Debora Pietrobono.\n\"S\u00ec l'ammore no\" (2009), scritto con Elvira Frosini, \u00e8 stato finalista del Premio \"Dante Cappelletti\" alle arti sceniche. Lo spettacolo successivo, \"Risorgimento Pop\" (in collaborazione con Marco Andreoli), ha debuttato in prima nazionale al \"Festival Primavera dei Teatri\" di Castrovillari il 1\u00ba giugno 2009.\nDaniele Timpano \u00e8 stato redattore della rivista online \"Amnesia Vivace\" e di \"Ubu Settete\", periodico di critica e cultura teatrale. \u00c8 stato inoltre tra gli ideatori e organizzatori, insieme a Marco Andreoli, Fabio Massimo Franceschelli, Elvira Frosini, Dario Aggioli, Gabriele Linari, di sei edizioni (dal 2003 al 2007) del Festival \"Ubu Settete - fiera di alterit\u00e0 teatrali\", e ha coordinato vari laboratori teatrali, letterari e musicali promossi dall'Universit\u00e0 La Sapienza.\nHa lavorato per RaiRadio3 nella trasmissione \"Rombi tuoni scoppi scrosci tonfi boati\", realizzata per il centenario del Futurismo italiano, e in \"Diari di guerra\", serie di letture realizzate per il centenario della Grande Guerra.\nLo spettacolo \"Aldo Morto. Tragedia\" vince il Premio Rete Critica 2012, premio assegnato dalla critica teatrale del web, che viene associato alla consegna dei Premi Ubu, il pi\u00f9 importante riconoscimento per il teatro in Italia.\nPer il progetto speciale \"Aldo morto 54\", 54 giorni di reclusione in live streaming in una cella 3x1 appositamente ricostruita in un teatro durante i 54 giorni del Sequestro Moro, realizzato con il Teatro dell'Orologio di Roma in collaborazione con la Fondazione RomaEuropa, ha vinto il Premio Nico Garrone 2013 con la seguente motivazione:\n\"Il Premio Nico Garrone va al progetto Aldo morto 54 di Daniele Timpano / Teatro dell'Orologio per la prepotente capacit\u00e0 di sapersi reinventare un'azione da teatro politico senza rinunciare a una sua verit\u00e0 profonda di teatro sperimentale e d'avanguardia. Confinandosi in uno spazio scenico grande quanto la cella di Aldo Moro, rapito all'alba del compromesso storico, e restandovi per 54 giorni - tanti quanto la prigionia dello statista democristiano nelle mani delle Brigate Rosse - Timpano rende addirittura fisica la sintonia con la tragica vicenda, punto senza ritorno di una deriva del nostro Paese. E da questa postazione claustrofobica, a met\u00e0 tra monumento funebre e testamento, ricuce i sensi perduti della storia di ieri accogliendo le testimonianze di coloro che hanno vissuto quei giorni, da ospiti illustri a spettatori comuni. Memorie, a loro volta, consegnate alle generazioni come quella a cui appartiene lo stesso Timpano, per ritrovare un sentiero comune, un'appartenenza. Un teatro dell'essere, ai limiti del sacrificio grotowskiano, capace di suscitare risvegli.\"\n[LA GIURIA: Sandro Avanzo, Rossella Battisti, Anna Giannelli, Enrico Marcotti, Valeria Ottolenghi - A.N.C.T. - Associazione Nazionale dei Critici di Teatro]\nTre suoi testi, \"Dux in scatola\", \"Risorgimento pop\", \"Aldo morto\", sono stati tradotti e presentati a Parigi per \u201cFace \u00e0 face\u201d 2011 e 2015; insieme compongono una trilogia pubblicata da Titivillus nel 2012 con il titolo \u201cStoria Cadaverica d'Italia\u201d\nCon Elvira Frosini fonda la compagnia Frosini / Timpano nel 2008 e mette in scena vari lavori tra cui \"Zombitudine\" (ed il progetto correlato \"Walking Zombi\": attraversamenti urbani di zombi cosiddetti \"Normali\" in diverse citt\u00e0 Italiane tra cui Roma, Milano, Genova, Bassano del Grappa, Asti, Parma), \"Acqua di colonia\" e \"Gli sposi - romanian tragedy\".\nNel 2014 Rai5 ha realizzato un documentario sul loro lavoro nel ciclo \"Roma: la nuova drammaturgia\".\nNel 2014 ha partecipato come autore ed interprete a \"Ritratto di una capitale\" - spettacolo/progetto speciale del Teatro di Roma al Teatro Argentina a cura di Antonio Calbi e Fabrizio Arcuri."}
{"id": "2484090", "revid": "1745361", "url": "https://it.wikipedia.org/wiki?curid=2484090", "title": "Nefele (moglie di Atamante)", "text": "Nefele () da , \"n\u00e8phos\", \"nuvola\") \u00e8 una figura della mitologia greca, una ninfa delle nubi.\nNefele fu madre di un centauro avuto da Issione ed in seguito spos\u00f2 Atamante e divenne madre di Frisso e di Elle.\nMitologia.\nNefele fu creata come nuvola da Zeus che cre\u00f2 ad immagine e somiglianza di Era per mettere alla prova Issione che aveva dimostrato il suo desiderio nei confronti di Era durante una festa in cui era ospite di Zeus. Issione fu cos\u00ec sorpreso e punito e Nefele partor\u00ec un centauro.\nAtamante, che fu suo marito e padre dei due figli l'abbandon\u00f2 per Ino che per invidia cerc\u00f2 di farli sacrificare agli dei e per salvarli, Nefele mand\u00f2 loro il Crisomallo (l'ariete dal vello d'oro) perch\u00e9 li portasse via. \nIn seguito i due figli volarono sull'ariete e Frisso giunse in Colchide dove il vello d'oro fu successivamente preso da Giasone e dagli Argonauti."}
{"id": "2484095", "revid": "111411172", "url": "https://it.wikipedia.org/wiki?curid=2484095", "title": "Symbian Foundation", "text": "La Symbian Foundation \u00e8 stata una organizzazione non-profit che aveva il compito di gestire la piattaforma Symbian, un sistema operativo per smartphone basato su Symbian OS, in passato di propriet\u00e0 di Symbian Ltd., che lo distribuiva sotto licenza. Symbian Foundation non sviluppava la piattaforma, ma aveva il compito di \"evangelizzare\", coordinare lo sviluppo e assicurare la compatibilit\u00e0 della piattaforma. La fondazione forniva anche una serie di servizi chiave ai suoi membri e alla comunit\u00e0, per esempio aveva la responsabilit\u00e0 di integrare, compilare e distribuire il codice sorgente di Symbian. \nDescrizione.\nAltri servizi offerti dalla fondazione includevano:\nLe release della piattaforma Symbian seguono la seguente convenzione sul nome: Symbian^1, Symbian^2 etc. (pronunciate \"Symbian uno\", \"Symbian due\"). L'accesso all'intero codice sorgente di Symbian^2 \u00e8 ancora limitata alle organizzazioni membri della fondazione, ma tutte le organizzazioni possono diventare membri della Symbian Foundation.\nIl 4 febbraio 2010, \u00e8 stata distribuita la release Symbian^3 sotto licenza Eclipse Public License (EPL), una licenza open source. Symbian Foundation riporta questo evento come la pi\u00f9 grande transizione da codice proprietario a codice open source della storia.\nDiversamente da Symbian OS, che aveva bisogno di essere completato da un'addizionale interfaccia utente (S60, UIQ o MOAP(s)), la piattaforma Symbian includeva un'interfaccia utente propria.\nLa fondazione era costituita da Nokia, Sony Ericsson, NTT DoCoMo, Motorola, Texas Instruments, Vodafone, LG Electronics, Samsung Electronics, STMicroelectronics e AT&amp;T.\nLa fondazione Symbian si sciolse il 1\u00ba gennaio 2014, dopo che nel 2013 Nokia, l'ultimo utilizzatore di Symbian, aveva deciso di terminare la produzione di dispositivi dotati di Symbian.\nSymbian Exchange and Exposition.\nSymbian ospitava un evento annuale per la sua comunit\u00e0, membri e individui che lavoravano nel mondo dell'Open Source. Questo evento era conosciuto come Symbian Exchange and Exposition (SEE).\nNel 2009 si \u00e8 svolto a Londra (Earls Court) il 27\u201328 ottobre e ha visto la partecipazione all'inaugurazione di Jimmy Wales, fondatore di Wikipedia e Geoffrey Moore, autore di \"Crossing the Chasm\"."}
{"id": "2484099", "revid": "352448", "url": "https://it.wikipedia.org/wiki?curid=2484099", "title": "Elladico", "text": ""}
{"id": "2484100", "revid": "287204", "url": "https://it.wikipedia.org/wiki?curid=2484100", "title": "Julio Cernadas Pereira", "text": ""}
{"id": "2484101", "revid": "131358", "url": "https://it.wikipedia.org/wiki?curid=2484101", "title": "J\u00falio Cernadas Pereira", "text": ""}
{"id": "2484102", "revid": "642594", "url": "https://it.wikipedia.org/wiki?curid=2484102", "title": "Luparense", "text": ""}
{"id": "2484106", "revid": "1442080", "url": "https://it.wikipedia.org/wiki?curid=2484106", "title": "Rachele Bruni", "text": "Ha vinto la medaglia d'argento ai Giochi Olimpici di Rio nella maratona 10 km totalizzando un tempo di 1h56'49\".\nCarriera.\n\u00c8 capace di ottenere buoni risultati anche in vasca dove ha vinto cinque titoli italiani a partire dai primaverili del 2007 nelle gare pi\u00f9 lunghe dello stile libero, ma \u00e8 soprattutto una nuotatrice di fondo a livello internazionale. Si mette in mostra ogni anno nelle gare in coppa del mondo, raggiungendo sempre ottimi risultati specialmente in mare mosso, con acque fredde e condizionate da correnti.\nLa sua carriera \u00e8 cominciata nel 2006, quando \u00e8 giunta diciassettesima nei 5\u00a0km agli Europei di Budapest. Dopo un quarto posto nella Coppa LEN 2006 (specialit\u00e0 5\u00a0km) tenutasi a Bracciano, nel 2007 \u00e8 arrivato il primo bronzo agli Europei Juniores di Milano, sempre sulla distanza dei 5\u00a0km.\nNel 2008 ha ottenuto il secondo bronzo Juniores nella 3\u00a0km a squadre degli Europei di categoria a S\u00e8te. Nello stesso anno ha partecipato anche agli Europei di Ragusa di Dalmazia dove ha vinto due titoli con le rispettive medaglie d'oro, nella 5\u00a0km e nella 5\u00a0km a squadre con Andrea Volpini e Luca Ferretti.\nNel 2009 ha partecipato ai campionati mondiali di Roma in cui \u00e8 arrivata decima nella gara dei 5\u00a0km. L'anno dopo ha vinto la medaglia d'argento agli europei di Budapest nella 5\u00a0km cronometro a squadre con Simone Ercoli e Simone Ruffini. Nel 2010 si \u00e8 aggiudicata anche la classica Cagliari - Poetto nella distanza dei 7,5\u00a0km.\nAi campionati mondiali di Shanghai del luglio 2011 \u00e8 giunta due volte al quarto posto, sia nei 5\u00a0km individuali che nella gara a squadre (in cui ha nuotato con Luca Ferretti e Nicola Bolzonello). Alle successive universiadi disputate nel mese di agosto sempre in Cina, a Shenzhen, \u00e8 tornata alla vittoria nella 10\u00a0km in cui ha preceduto Nadine Reichert e la compagna Alice Franco. A settembre ha confermato lo stato di forma ai campionati europei di Eilat arrivando seconda nella 10\u00a0km dietro alla compagna Martina Grimaldi e precedendo ancora la Reichert;. Invece nella 5\u00a0km e nella gara a squadre ha vinto la medaglia d'oro assieme a Simone Ercoli e Luca Ferretti.\nNonostante la mancata qualificazione per le olimpiadi di Londra, anche il 2012 per Rachele \u00e8 comunque un anno positivo: infatti ai Campionati europei di nuoto di fondo 2012 riconquista la medaglia d'oro sia nella 5\u00a0km e sia nella gara a squadre, sempre in coppia con Simone Ercoli e Luca Ferretti. Con queste due vittorie diventa l'atleta pi\u00f9 vincente di sempre ai Campionati europei con 6 medaglie d'oro e 2 medaglie d'argento totali, facendo meglio anche del tedesco Thomas Lurz con 5 medaglie d'oro, 1 d'argento e 3 di bronzo.\nNel 2013 partecipa ai mondiali di Barcellona, ottenendo il decimo posto nella 5\u00a0km, il 5 posto nella 5\u00a0km event team e uno scottante trentunesimo posto nella 10\u00a0km.\nNel 2014 partecipa agli europei di Berlino ottenendo un sesto posto nella 10\u00a0km e un quinto posto nella 5\u00a0km.\nGrazie al 4\u00ba posto nella 10\u00a0km ai mondiali di Kazan del 2015, conquista il diritto a partecipare alle Olimpiadi di , dove ottiene la medaglia d'argento.\nNel 2015 \u00e8 la prima nuotatrice italiana a vincere la Coppa del Mondo FINA 10km Marathon Swimming World Cup (MSWC) e ripete l'impresa nel 2016.\nSempre nel 2016 ai Campionati Europei di Hoorn (Olanda) ha incrementato il suo palmar\u00e8s vincendo due medaglie d'oro: nella 10 km (primo ex aequo della storia del Fondo con la francese A. Muller), e nel team event con Simone Ruffini e Federico Vanelli, compagni della spedizione olimpica.\nNell'anno post-olimpico, dopo la medaglia di argento ai Giochi di Rio, Rachele riesce a conquistare il traguardo che finora le era sfuggito, cio\u00e8 una medaglia ai Mondiali anche se non in una gara individuale. Infatti conquista il bronzo nella staffetta 4 x 1,25 km mista (team relay) insieme a Giulia Gabbrielleschi, Federico Vanelli e Mario Sanzullo. Questa \u00e8 la nuova formula della gara a squadre nel nuoto di fondo in cui per ogni nazione partecipano 4 atleti, due femmine e due maschi (senza un ordine prestabilito), che devono compiere un percorso di 1,25 km dandosi il cambio come nelle staffette in vasca. Invece nella gara individuale della 10 km \u00e8 solo quinta.\nSale di nuovo sul podio finale della Coppa del Mondo FINA 10km Marathon Swimming World Cup (MSWC) 2017 al terzo posto con una vittoria di tappa a Setubal.\nAi campionati europei di nuoto di Glasgow 2018 ha vinto la medeglia di bronzo nella 5 chilometri, mentre nella 10km giunge quarta ai piedi del podio.\nNella Coppa del Mondo FINA 10km Marathon Swimming World Cup (MSWC) 2018 conquista il secondo posto sul podio finale.\nDopo aver partecipato a tanti mondiali, finalmente ai Campionati mondiali di nuoto 2019 a Gwangju riesce a salire sul podio vincendo la medaglia di bronzo in una gara individuale. Questa medaglia vinta nella 10km le garantisce anche la qualificazione alle Olimpiadi di Tokyo 2020. Sempre a Gwangju vince la medaglia d'argento nella 5 chilometri a squadre insieme a Gregorio Paltrinieri, Domenico Acerenza e Giulia Gabbrielleschi.\nNel 2019 vince per la terza volta la Coppa del Mondo, FINA/CNSG Marathon Swim World Series 2019, battendo la fuoriclasse brasiliana Ana Marcela Cunha e la connazionale, nonch\u00e9 compagna di allenamento, Arianna Bridi. Nel gennaio 2020, con il 73,9% dei voti, vince il LEN Award nella categoria Fondo, riconoscimento assegnato dalla lega europea di nuoto ai migliori interpreti continentali nelle discipline acquatiche, precedendo sul podio la tedesca Leonie Beck e la francese Aur\u00e9lie Muller.\nNell'anno del Covid, 2020, invece delle Olimpiadi di Tokyo, Rachele ha disputato solo i Campionati Italiani a Piombino. Per la prima volta vince il titolo italiano nella 2,5km, si classifica al secondo posto nella 5km e conquista il bronzo nella 10km.\nAi Giochi della XXXII Olimpiade di Tokyo, viene considerata tra le favorite per l\u2019oro insieme alla detentrice del titolo Sharon van Rouwendaal ma, nella gara dei 10 Km in acque libere che si svolge il 4 agosto 2021 alle 6.30 locali, la nuotatrice italiana si classifica al quattordicesimo posto con il tempo di 2h02'10. Prima dei giochi di Tokyo, il 2021 era stato per Rachele Bruni un anno contrassegnato da cambiamenti significativi: dapprima la decisione di lasciare l\u2019Esercito e gareggiare per il gruppo sportivo delle Fiamme Oro e, in seguito, il passaggio sotto la guida tecnica di Emanuele Sacchi, storico allenatore del fondo della societ\u00e0 sportiva Aniene, con il quale, nel corso dell\u2019anno, agli Europei di Budapest 2020, aveva conquistato la medaglia di bronzo nella 10 km individuale e la medaglia d'oro nella staffetta insieme a Giulia Gabbrielleschi, Gregorio Paltrinieri e Domenico Acerenza. \nNel novembre 2021 viene inserita nella prestigiosa International Marathon. Swimming Hall of Fame, entrando nella lista dei migliori nuotatori del mondo di sempre. \nVita privata.\nHa dedicato l'argento vinto alle Olimpiadi di alla sua compagna Diletta, diventando la prima atleta medagliata italiana alle Olimpiadi a dichiarare la propria omosessualit\u00e0.\nNel 2019 \u00e8 stata pubblicata la biografia ufficiale di Rachele Bruni dal titolo \"Volevo solo nuotare (200.000 bracciate con Rachele Bruni)\" scritta da Luca Farinotti. Il racconto dell\u2019epopea della nuotatrice parte da Rio de Janeiro e proprio dall\u2019involontario coming out oggetto dell\u2019attenzione dei media al punto da mettere in secondo piano l\u2019impresa sportiva dell\u2019atleta che racconta invece la sua vera storia e l\u2019attrazione per le acque aperte degli oceani, \u201cluogo elettivo di spiritualizzazione\u201d: nonostante la sua scarsa acquaticit\u00e0, la Bruni, attraverso l\u2019abnegazione e il duro allenamento, diviene la nuotatrice italiana pi\u00f9 medagliata di sempre. Il libro ha vinto il \u201cPremio Selezione Bancarella Sport\u201d 2020.\nPalmar\u00e8s.\nCampionati italiani.\n18 titoli individuali e 1 in staffetta, cos\u00ec ripartiti:\n\"nd= non disputata\""}
{"id": "2484108", "revid": "131358", "url": "https://it.wikipedia.org/wiki?curid=2484108", "title": "Ioan Ovidiu Sab\u0103u", "text": ""}
{"id": "2484109", "revid": "287204", "url": "https://it.wikipedia.org/wiki?curid=2484109", "title": "Ioan Sabau", "text": ""}
{"id": "2484110", "revid": "701660", "url": "https://it.wikipedia.org/wiki?curid=2484110", "title": "Muscolo dentato posteriore inferiore", "text": "Nell'anatomia umana il muscolo dentato posteriore inferiore \u00e8 un muscolo del dorso.\nOrigina dai processi spinosi delle ultime due vertebre toraciche e prime tre vertebre lombari, si porta lateralmente e in alto inserendosi con quattro digitazioni carnose alle ultime quattro coste. La sua innervazione deriva dai nervi intercostali. Agisce abbassando la gabbia toracica, fungendo dunque da muscolo espiratore."}
{"id": "2484111", "revid": "54253", "url": "https://it.wikipedia.org/wiki?curid=2484111", "title": "Cult movie", "text": ""}
{"id": "2484113", "revid": "1573940", "url": "https://it.wikipedia.org/wiki?curid=2484113", "title": "Scenopinidae", "text": "Scenopinidae , \u00e8 una famiglia cosmopolita di Insetti dell'ordine dei Ditteri (Brachycera: Asiloidea), comprendente oltre 400 specie. Sono noti, in inglese, con il nome comune di \"window flies\" (\"mosche della finestra\"). Questa denominazione fa riferimento al comportamento particolare degli adulti di \"Scenopinus fenestralis\", le cui larve si sviluppano spesso in ambienti domestici e gli adulti sfarfallati tendono a posarsi generalmente sulle finestre all'interno delle abitazioni.\nDescrizione.\nGli adulti sono insetti di piccole dimensioni, in genere con corpo lungo non pi\u00f9 di 5 mm, glabro o moderatamente villoso e con livrea nerastra.\nIl capo \u00e8 oloptico nella maggior parte dei maschi, dicoptico nelle femmine, provvisto di tre ocelli. Le antenne sono composte da tre articoli, con flagello lungo e provvisto di una piccola resta. L'apparato boccale \u00e8 di tipo succhiante, con labbro inferiore molto breve, carnoso all'apice, e palpi mascellari 1-2 segmentati.\nIl torace \u00e8 moderatamente convesso, con mesoscuto provvisto di setole nei Proratinae. Le zampe sono brevi ed hanno tarsi privi di arolio e di empodio. Le ali sono ripiegate sull'addome, in fase di riposo, e reciprocamente sovrapposte.\nL'addome \u00e8 ampio, cilindrico o appiattito, composto da sette uriti apparenti nel maschio e da otto nelle femmine.\nLa nervatura alare differisce sostanzialmente da quella dei Therevidae per il numero di ramificazioni della media, ridotte a 2 o 3 e da quella dei Bombyliidae per la morfologia pi\u00f9 semplice del sistema radiale. Nella maggior parte della famiglia, la costa si interrompe nell'apice dell'ala, in corrispondenza della terminazione di R5 o di M1. Fa eccezione il genere \"Caenotus\", nel quale si estende per l'intero margine.\nLa radio si divide in quattro rami, con R2+3 indivisa. L'intero sistema radiale si posiziona in corrispondenza della met\u00e0 anteriore dell'ala, senza oltrepassare l'asse che congiunge la base con l'apice. R1 e R2+3 sono relativamente brevi e confluiscono sul margine costale a breve distanza fra loro. R4 termina sul margine costale, R5 termina prima dell'apice dell'ala o, in alcuni generi, in corrispondenza dell'apice (es., ma R5 pu\u00f2 anche confluire sull'apice (\"Cyrtosarthe\", \"Pseudatrichia\").\nLa media si suddivide in due o tre rami. M1 \u00e8 sempre presente e in genere si dirige in avanti confluendo sul margine prima o in corrispondenza dell'apice dell'ala (es. \"Scenopinus\", \"Prepseudatrichia\", Caenotinae, Proratinae); nella maggior parte dei generi degli Scenopininae, confluisce su R5, chiudendo la prima cellula posteriore, mentre in \"Cyrtosarthe\" confluisce sul margine posteriore; in alcune specie australiane, appartenenti ai generi \"Scenopinus\" e \"Rekiella\", infine, M1 \u00e8 incompleta e non raggiunge il margine. M2 manca nella generalit\u00e0 degli Scenopininae, mentre \u00e8 presente nei Proratinae, in \"Cyrtosarthe\" e in \"Caenotus\" e confluisce sul margine posteriore. In questi generi, la biforcazione M1+2 coincide con il vertice anteriore distale della cellula discale oppure \u00e8 collocata in posizione distale rispetto alla cellula. M3 \u00e8 assente in tutta la famiglia, M4 \u00e8 sempre presente, ma in \"Seguyia\" \u00e8 incompleta e non raggiunge il margine.\nLa cubito e l'anale convergono su un ramo terminale comune che, a differenza della maggior parte dei Brachiceri inferiori, \u00e8 marcatamente lungo.\nLa conformazione delle cellule \u00e8 strettamente dipendente dalla morfologia della venulazione: la cellula marginale \u00e8 molto stretta e si apre con le submarginali sul margine costale; la prima posteriore \u00e8 relativamente lunga e si dispone longitudinalmente nella zona centrale della regione remigante, aprendosi in corrispondenza dell'apice dell'ala. La cellula discale ha una forma pentagonale o apparentemente quadrangolare negli Scenopininae per l'assenza della vena M2 e la prima basale \u00e8 in generale molto pi\u00f9 lunga della seconda in subordine allo sviluppo in lunghezza della discale e alla posizione della vena radio-mediale.\nBiologia.\nIn genere le larve degli Scenopinidae colonizzano i suoli sabbiosi di ambienti aridi o le lettiere e si nutrono predando altri artropodi terricoli. Frequentemente possono per\u00f2 trovarsi, sempre come predatrici, anche in altri habitat, come il legno e altri substrati organici in decomposizione, le tane e i nidi di mammiferi e uccelli e, talvolta, gli ambienti domestici. Quest'ultima abitudine, derivata da un adattamento secondario all'antropizzazione, \u00e8 frequente in alcune specie del genere \"Scenopinus\". In questo caso le larve predano gli insetti infestanti degli indumenti (tarme), delle derrate alimentari (larve di tignole e coleotteri), del legno (tarli) o anche zooparassiti associati all'uomo o agli animali domestici, come gli acari della polvere e le pulci.\nGli adulti hanno un regime dietetico glicifago e si nutrono di nettare e melata.\nSistematica e filogenesi.\nDal punto di vista filogenetico, gli Scenopinidae sono correlati alla famiglia dei Therevidae e si collocano perci\u00f2 nel clade dei Terevoidi. Per quanto le conoscenze siano ancora in corso di sviluppo, la famiglia si identificherebbe in un clade monofiletico posizionato come linea disgiunta dai Therevidae \"sensu stricto\" dopo la disgiunzione degli Apsilocephalidae e della specie \"Evocoa chilensis\".\nIn passato, la famiglia degli Scenopinidae si identificava con l'attuale sottofamiglia degli Scenopininae, mentre gli altri generi allora conosciuti erano classificati in differenti posizioni sistematiche, subendo, nel corso della storia, alcuni spostamenti. \"Prorates\" fu descritto e classificato da (1906) fra gli Empididae e \"Caenotus\" fu descritto e classificato da (1923) fra i Therevidae. Successivamente, (1928) spost\u00f2 i due generi nei Bombyliidae, all'interno della sottofamiglia Heterotropinae. Nella stessa sottofamiglia, (1972) classific\u00f2 il genere \"Caenotoides\". (1991) spost\u00f2 alcuni \"Prorates\" nel nuovo genere \"Alloxytropus\", descrisse la sottofamiglia Proratinae, nell'ambito sempre dei Bombyliidae, e vi spost\u00f2 i generi \"Alloxytropus\", \"Caenotoides\", \"Caenotus\" e \"Prorates\", includendovi anche il genere \"Apystomyia\". L'anno successivo, (1992) propose una significativa revisione, spostando l'intera sottofamiglia, ad eccezione del genere \"Apystomyia\", nella famiglia degli Scenopinidae, definendovi le sottofamiglie Caenotinae e Proratinae e collocandovi rispettivamente \"Caenotus\" nella prima e gli altri generi nella seconda. \"et al.\" (1994) supportarono le precedenti revisioni e inclusero fra i Proratinae due generi di nuova descrizione, \"Acaenotus\" e \"Jackhallia\". In tempi pi\u00f9 recenti, infine, (2005) hanno descritto il nuovo genere \"Cyrtosarthe\"; avendo tuttavia caratteri intermedi fra i Proratinae e i Caenotinae, il genere trova collocazione nella famiglia come \"incertae sedis\".\nAlla luce delle recenti revisioni, la sistematica interna degli Scenopinidae comprende tre sottofamiglie, in cui si distribuiscono 24 generi, e un ulteriore genere \"incertae sedis\". Nel complesso sono descritte oltre 420 specie, in gran parte appartenenti alla sottofamiglia degli Scenopininae:\nSi conosce una sola specie fossile, \"Metatrichia pria\", risalente al Cenozoico\nDistribuzione.\nLa famiglia, pur avendo un limitato numero di specie, \u00e8 cosmopolita ed \u00e8 presente in tutte le regioni zoogeografiche del pianeta, con un maggior grado di biodiversit\u00e0 nelle regioni aride o semiaride della fascia temperata calda e dei tropici.\nPer la maggior parte della famiglia, le singole specie hanno areali piuttosto circoscritti, ma quattro specie associate agli ambienti antropici sono diventate cosmopolite attraverso lo scambio di merci. Si tratta di \"Scenopinus fenestralis\" e \"Scenopinus glabifrons\", di origine europea, \"Scenopinus lucidus\", di origine africana, e \"Scenopinus papuanus\", di origine indomalesiana-australasiana.\nIn Europa sono presenti due soli generi, \"Caenoneura\", con una sola specie segnalata in Spagna, e \"Scenopinus\", rappresentato in varie regioni, dal Mediterraneo alla Scandinavia, alla Russia.\nIn Italia sono segnalate quattro specie, tutte appartenenti al genere \"Scenopinus\": oltre ai cosmopoliti \"Scenopinus fenestralis\" (assente in Sardegna) e \"Scenopinus glabrifrons\" (assente nel Nord Italia), sono segnalati anche \"Scenopinus albicinctus\" e \"Scenopinus niger\"."}
{"id": "2484116", "revid": "647919", "url": "https://it.wikipedia.org/wiki?curid=2484116", "title": "Alstare Eng. Corona Extra", "text": ""}
{"id": "2484117", "revid": "775372", "url": "https://it.wikipedia.org/wiki?curid=2484117", "title": "Pogose School", "text": "Il Pogose School (Bengla: \u09aa\u09cb\u0997\u09cb\u099c \u09b8\u09cd\u0995\u09c1\u09b2) \u00e8 stata istituita nel 1848 a Dacca, in Bangladesh, come la prima scuola privata del paese da JG Nicola Pogose, che \u00e8 stato un leader della comunit\u00e0 armena di Dacca, un commerciante e un Zamindar. Attualmente si trova in Chittaranjan Avenue. La scuola \u00e8 stata gestita come un ente di propriet\u00e0 e nel 1871, circa un anno dopo la morte di Pogose, \u00e8 stato ripreso da Mohini Mohan Das, un banchiere e zamindar. Dopo la morte di Das nel 1896, il suo lascito ha mantenuto la scuola aperta."}
{"id": "2484120", "revid": "767487", "url": "https://it.wikipedia.org/wiki?curid=2484120", "title": "Giulia Recli", "text": "Studi\u00f2 pianoforte con Giovanni Maria Anfossi, canto con Alessandro Bonci e Vittorio Vanzo, composizione con Ildebrando Pizzetti e Victor de Sabata. Si avvalse della collaborazione letteraria della sorella Maria, poetessa e pittrice.\nFu la prima compositrice italiana \"per la quale si apersero ad esecuzioni orchestrali i maggiori templi d'arte: il Teatro alla Scala e l'Augusteo in Italia, il Metropolitan Opera in America, quello di Brema in Germania, la Sala Vidag\u00f2 a Budapest, la Royal Albert Hall di Londra\".\nOttenne riconoscimenti e onorificenze, vincendo diverse competizioni musicali in Europa e in America. Le sue opere furono introdotte negli Stati Uniti soprattutto da Tullio Serafin. Si avvalse di eminenti esecutori, come il violinista belga C\u00e9sar Thomson. Nel 1931 il suo \"Nicolette s'endort\" (descritto dal \" New York Times\" come una \"graceful lullaby\") fu eseguito al Metropolitan dal tenore francese Georges Thill, accompagnato dal violino solo di Mario Vitetta. In un concerto del 1965 suoi lavori (e quelli di altre tre compositrici) furono eseguiti a Roma dall'Orchestra della Rai."}
{"id": "2484121", "revid": "478814", "url": "https://it.wikipedia.org/wiki?curid=2484121", "title": "Suddivisioni della Thailandia", "text": "La suddivisione amministrativa della Thailandia \u00e8 di due tipi: quella relativa agli enti locali e quella relativa al livello delle citt\u00e0. Esiste un'ulteriore suddivisione relativa alle macroregioni, che non ha valore amministrativo e viene usata a scopi geografici o a fini statistici.\nSuddivisione amministrativa del territorio.\nGli enti locali thailandesi sono di quattro tipi, che di seguito sono riportati in ordine di importanza:\nProvince e metropoli di Bangkok.\nLa Thailandia \u00e8 suddivisa in 76 province (in lingua thai: \u0e08\u0e31\u0e07\u0e2b\u0e27\u0e31\u0e14, traslitterazione RTGS: \"changwat\"). La capitale Bangkok \u00e8 dal 1975 una zona con lo statuto speciale di metropoli affidata all'Amministrazione metropolitana di Bangkok. Viene considerata la 77\u00aa provincia, poich\u00e9 \u00e8 amministrata allo stesso livello delle altre. Il sistema di suddivisione amministrativa in 77 province \u00e8 quello ufficiale adottato dal dipartimento governativo dell'\"Istituto Reale di Thailandia\".\nIl nome delle provincia \u00e8 lo stesso di quello del rispettivo distretto capoluogo, che di solito comprende e prende il nome dalla citt\u00e0 pi\u00f9 popolosa della provincia. Le province i cui distretti capoluogo non comprendono le citt\u00e0 pi\u00f9 popolose sono quelle di Tak (Mae Sot \u00e8 la citt\u00e0 pi\u00f9 popolosa della provincia), Phetchaburi (Cha-am \u00e8 la citt\u00e0 pi\u00f9 popolosa), di Pathum Thani (Rangsit \u00e8 la citt\u00e0 pi\u00f9 popolosa), di Songkhla (Hat Yai \u00e8 la citt\u00e0 pi\u00f9 popolosa), di Chonburi (Pattaya \u00e8 la citt\u00e0 pi\u00f9 popolosa), di Narathiwat (Su-Ngai Kolok \u00e8 la citt\u00e0 pi\u00f9 popolosa) e di Prachuap Khiri Khan (Hua Hin \u00e8 la citt\u00e0 pi\u00f9 popolosa).\nUn'altra eccezione \u00e8 quella realativa alla provincia di Ayutthaya, la cui denominazione ufficiale \u00e8 \"provincia di Phra Nakhon Si Ayutthaya\" (letteralmente: provincia della capitale del Regno di Ayutthaya.\nBangkok \u00e8 sia la citt\u00e0 pi\u00f9 popolosa del paese che quella pi\u00f9 densamente popolata. La provincia pi\u00f9 estesa \u00e8 quella di Nakhon Ratchasima, mentre la meno estesa \u00e8 quella di Samut Songkhram. La provincia di Ranong \u00e8 la meno popolata, mentre quella di Mae Hong Son ha la minore densit\u00e0 di popolazione (dati secondo il censimento del 2000).\nOgni provincia \u00e8 amministrata da un governatore, che \u00e8 nominato dal Ministero degli Affari Interni. L'unica eccezione \u00e8 Bangkok, il cui governatore \u00e8 eletto dagli abitanti. All'interno dell'Amministrazione metropolitana di Bangkok, il potere esecutivo \u00e8 nelle mani del governatorato metropolitano, mentre quello legislativo \u00e8 affidato al Consiglio metropolitano.\nDistretti.\nOgni provincia ha un numero variabile di distretti, detti \"amphoe\" (\u0e2d\u0e33\u0e40\u0e20\u0e2d) che in totale sono 878, a cui vanno aggiunti i 50 distretti di Bangkok, che sono chiamati \"khet\" (\u0e40\u0e02\u0e15), anche se nei documenti ufficiali a volte sono erroneamente identificati come \"amphoe\". Il numero di distretti in ogni provincia varia, dai tre delle province pi\u00f9 piccole ai cinquanta di Bangkok.\nOgni distretto ha un proprio ufficio, chiamato \"Thi wa kan amphoe\" (\u0e17\u0e35\u0e48\u0e27\u0e48\u0e32\u0e01\u0e32\u0e23\u0e2d\u0e33\u0e40\u0e20\u0e2d), che svolge principalmente la funzione di registro dello stato civile. Al vertice di questo Ente Locale vi \u00e8 il capo-distretto, (\"Nai amphoe\", \u0e19\u0e32\u0e22\u0e2d\u0e33\u0e40\u0e20\u0e2d), che viene nominato dal Ministero degli Interni ed \u00e8 subordinato al governatore provinciale.\nDistretti capoluogo di provincia.\nL\"'amphoe mueang\" (in thai: \u0e2d\u0e33\u0e40\u0e20\u0e2d\u0e40\u0e21\u0e37\u0e2d\u0e07) \u00e8 il distretto della \"municipalit\u00e0 capoluogo\" (in thai: \u0e40\u0e21\u0e37\u0e2d\u0e07, trasl. \"mueang\") di provincia, che ospita gli uffici dell'amministrazione provinciale. Ospita generalmente le citt\u00e0 pi\u00f9 grandi della provincia, che ricadono per\u00f2 sotto la classificazione delle municipalit\u00e0 \"(thesaban)\". Il territorio comunale occupa solo una parte di quello occupato dal distretto capoluogo.\nVi sono alcune eccezioni in cui le citt\u00e0 pi\u00f9 grandi della provincia non fanno parte dell'amphoe mueang, come nel caso di Hat Yai, la citt\u00e0 pi\u00f9 grande della provincia di Songkhla, dove il distretto capoluogo \u00e8 quello della stessa Songkhla. L'unico distretto capoluogo di provincia che non prende il nome di \"amphoe mueang\" \u00e8 quello di Ayutthaya, che viene chiamato \"Amphoe Phra Nakhon Si Ayutthaya\" (in thai: \u0e2d\u0e33\u0e40\u0e20\u0e2d\u0e1e\u0e23\u0e30\u0e19\u0e04\u0e23\u0e28\u0e23\u0e35\u0e2d\u0e22\u0e38\u0e18\u0e22\u0e32, lett. distretto della citt\u00e0 reale di Ayutthaya)\nSottodistretti.\nI distretti sono composti da un numero variabile di sotto-distretti, chiamati \"tambon\" (\u0e15\u0e33\u0e1a\u0e25) che, a tutto il 2009, erano 7.255. A questi vanno aggiunti i 169 sotto-distretti di Bangkok, che sono chiamati \"khwaeng\" (\u0e41\u0e02\u0e27\u0e07).\nNell 2001 sono state istituite le \"Organizzazione Amministrative dei \"Tambon\"\", al cui vertice sono stati posti i \"Consigli di \"Tambon\"\". Ognuno di tali organismi \u00e8 composto da un'assemblea a cui partecipano due rappresentanti di ogni villaggio \"(muban)\" in cui \u00e8 suddiviso il sotto-distretto. L'assemblea elegge il \"Presidente di \"Tambon\"\". I territori dei sotto-distretti che fanno parte delle municipalit\u00e0 , dette \"(thesaban)\", sono amministrati direttamente dal Consiglio Municipale.\nVillaggi.\nGli Enti Locali thailandesi di minore importanza sono i villaggi, chiamati \"muban\" (\u0e2b\u0e21\u0e39\u0e48\u0e1a\u0e49\u0e32\u0e19). Ogni sotto-distretto ha un numero variabile di \"muban\", che su scala nazionale erano 74.944 nel 2008.\nVengono chiamati villaggi anche le suddivisioni territoriali comunali pi\u00f9 piccole, che non hanno un capo-villaggio ma hanno due rappresentanti nel \"Consiglio di Tambon\". Nelle aree pi\u00f9 remote, la popolazione elegge un capo-villaggio (thai: \"Phu Yai Ban\", \u0e1c\u0e39\u0e49\u0e43\u0e2b\u0e0d\u0e48\u0e1a\u0e49\u0e32\u0e19), la cui nomina viene ufficializzata dal Ministero degli Interni. La funzione del capo-villaggio \u00e8 prevalentemente quella consultiva.\nClassificazione delle citt\u00e0.\nLe citt\u00e0 thailandesi sono denominate \"thesaban\", hanno un proprio municipio ed una propria organizzazione e vengono suddivise a seconda del numero di abitanti:\nSia Bangkok che Pattaya sono municipalit\u00e0 ad amministrazione speciale al di fuori del sistema dei \"thesaban\".\nI \"thesaban\" svolgono nell'amministrazione cittadina alcune delle funzioni amministrative riservate ai distretti \"(amphoe)\", ai sotto-distretti \"(tambon)\" ed ai villaggi \"(muban)\" nelle aree rurali. Il territorio comunale occupa solo il territorio di uno o di alcuni dei \"tambon\" del distretto, che possono comprendere anche aree rurali non facenti parte della municipalit\u00e0."}
{"id": "2484123", "revid": "767487", "url": "https://it.wikipedia.org/wiki?curid=2484123", "title": "Jin Au-Yeung", "text": "Biografia.\nFiglio di emigranti cinesi che lavorano in un ristorante, si trasferisce nell'ottobre del 2001 a New York. Nel 2002 viene eliminato durante il \"Freestyle Fridays\", all'interno di un programma televisivo \"106 n Park\" della rete BET (Black Entertainment Comedy).\nRiesce a conquistare l'attenzione di Joaquin \"Waah\" Dean, dirigente dei Ruff Ryders, che lo mette sotto contratto.\nSi parla di lui in diverse riviste importanti come il \"Rolling Stone\" e il \"The New York Times\" recita con Ludacris, Tyrese e Paul Walker nel film \"2 Fast 2 Furious\". Lavora alla realizzazione dell'LP \"The Rest Is History\", prodotto da Kanye West, Elite, Neo, Tuneheadz e Wyclef Jean.\nDiscografia.\nSingoli.\nThe Rest is History (2004)\nThe Emcee's Properganda (2005)\nA Bunch of Songs and Some Freestyles (2006)"}
{"id": "2484129", "revid": "1833487", "url": "https://it.wikipedia.org/wiki?curid=2484129", "title": "Caff\u00e8 in ghiaccio", "text": "Il caff\u00e8 in ghiaccio \u00e8 una bevanda fredda a base di caff\u00e8 la cui preparazione \u00e8, in Italia, tipica del Salento.\nL'origine \u00e8 spagnola e si afferm\u00f2 nel Salento gi\u00e0 agli inizi del XVII secolo, il \"caff\u00e8 con ghiaccio\" ha come bisnonno, infatti il \"Caf\u00e9 del Tiempo\" tipico caff\u00e8 di Valencia, dove ancora ora viene servito con una fetta di arancia o limone. A dimostrazione di questa discendenza, c\u2019\u00e8 il fatto che, come illustrano alcuni documenti, agli inizi dell'Ottocento anche ad Otranto il caff\u00e8 caldo veniva servito o con una buccia di limone verde o con la menta e con pezzi di ghiaccio (o meglio, spesso ancora neve ghiacciata).\nIn Italia, con il passare del tempo, si \u00e8 perso il nome \"valenciano\" e con esso la fetta di limone, ma \u00e8 rimasto l\u2019amore per questa bevanda cos\u00ec rinfrescante; dato che una delle prerogative italiane \u00e8 quella di sperimentare, soprattutto in cucina, il gusto aspro ma dissetante del limone lasci\u00f2 il posto al sapore dolce e corposo del latte di mandorla, utilizzato al posto dello zucchero.\nPreparazione della bevanda.\nSi procede alla preparazione del normale caff\u00e8 espresso che deve essere zuccherato o meno a piacere in una tazzina. Si versa quindi il caff\u00e8 zuccherato ancora bollente in un bicchiere di vetro (meglio se largo) colmo di grossi cubetti di ghiaccio (per evitare di \"annacquare\" la bevanda i cubetti non devono essere sciolti, ma \"secchi\", cio\u00e8 appena prelevati dal congelatore e pieni, per far scendere in fretta la temperatura del caff\u00e8 e non far salire quella del ghiaccio).\nIl caff\u00e8 si raffredda all'istante e conserva il suo aroma originario. La bevanda, per questo, non va consumata con troppa lentezza.\nIl caff\u00e8 con ghiaccio salentino pu\u00f2 anche essere \"soffiato\" per pochi secondi con un getto di vapore per ottenere il cosiddetto \"caff\u00e8 con ghiaccio soffiato\".\nIl caff\u00e8 con ghiaccio, oltre che dal caff\u00e8 freddo, si differenzia dal caff\u00e8 shakerato in cui il caff\u00e8 e i cubetti di ghiaccio sono agitati con l'utilizzo di uno shaker.\nCaff\u00e8 con ghiaccio con latte di mandorla.\n\u00c8 una variante del caff\u00e8 in ghiaccio anch'essa tipicamente salentina, chiamata anche \"caff\u00e8 leccese\"' (prende nome dal capoluogo salentino), che prevede l'utilizzo del latte di mandorla come dolcificante sostituto dello zucchero. Si prepara il caff\u00e8 espresso e senza zuccherarlo si versa in un bicchiere colmo dei pezzi di ghiaccio. Solo successivamente si aggiungono 2/3 cucchiai di latte di mandorla (che altro non \u00e8 che uno sciroppo a base di zucchero e mandorle) che col sapore spiccatamente dolce, dar\u00e0 a questa variante dell'espresso il suo gusto tipico, melato e rinfrescante. \nAnche questa bevanda pu\u00f2 essere \"soffiata\". Questa tecnica, molto utilizzata nei bar di Lecce, consiste nell\u2019utilizzare il getto di vapore della macchina per espresso per \u201cmontare\u201d il caff\u00e8 con il latte di mandorla."}
{"id": "2484137", "revid": "729019", "url": "https://it.wikipedia.org/wiki?curid=2484137", "title": "Forti ed accampamenti romani a nord del Gask Ridge", "text": "I forti ed accampamenti romani a nord del Gask Ridge sono una serie di fortificazioni costruite inizialmente da Agricola tra Aberdeen ed Inverness, nel nord della Caledonia (Scozia). Abbandonati pochi anni pi\u00f9 tardi furono riattivati sotto Antonino Pio (attorno agli anni 141-144) e poi ancora sotto Settimio Severo (208-211).\nStoria.\nProbabilmente queste fortificazioni avevano come collegamento tra di loro una \"strada romana\", che era un semplice sentiero militare. Agricola, secondo Tacito, conquist\u00f2 il nord della Britannia in quattro campagne in Caledonia (com'era chiamata la Scozia dai Romani). Nell'83 il suo esercito romano si scontr\u00f2 nella battaglia del Monte Graupio contro l'armata dei Caledoni, guidati da Calgaco. Le truppe di Agricola misero in fuga i nemici, che persero circa 10.000 uomini (mentre i Romani appena 360).\nSuccessivamente alla vittoria, Agricola prese ostaggi dai Caledoni e contemporaneamente fece marciare le sue legioni lungo la costa orientale scozzese probabilmente fino al Moray Firth (vicino Loch Ness) ed oltre, creando Forti come quello di Cawdor. Inoltre nomin\u00f2 un prefetto navale che navig\u00f2 con la flotta lungo la costa settentrionale, e che riusc\u00ec a scoprire e sottomettere le popolazioni delle isole Orcadi (\"Orcadae\") e scorgere l'isola di \"Thyle\" (che alcuni identificano nelle isole Shetland o addirittura nell'Islanda). Ma Agricola fu richiamato nel continente l'anno successivo e sostituito, non riuscendo a consolidare le sue conquiste nella Caledonia settentrionale. Divenne famosa la frase \"Britannia perdomita et olim missa\" (la Britannia settentrionale conquistata fu subito persa) con cui Tacito descrisse la vicenda.\nAgricola dopo la storica vittoria costru\u00ec intorno alla grande fortezza legionaria di Inchtuthill una linea di fortificazioni, che viene detta attualmente Gask Ridge e che arrivava fino ad Aberdeen. L'inizio della costruzione di questa linea di fortificazioni avvenne nell'83 e dur\u00f2 fino al ritiro provvisorio della legioni romane dalla Caledonia settentrionale, avvenuto pochi anni pi\u00f9 tardi attorno al 90. Il Gask Ridge fu continuato per uno o due anni dopo l'83 da una serie di fortificazioni che da Aberdeen andavano fino alle vicinanze di Inverness, e che seguivano il limite pedemontano delle Highlands. Infatti, con l'improvviso ritiro di Agricola, tutti questi forti ed accampamenti a nord del Gask Ridge furono smantellati subito.\nIn seguito la linea di fortificazioni del Gask Ridge fu riattivata con la costruzione del vicino vallo Antonino degli anni 142-144. Fu abbandonata ancora una volta a vantaggio del vallo di Adriano nel 163 durante Marco Aurelio. Ed ancora rioccupata dalle forze romane durante le campagne di Settimio Severo degli anni 208-211. Pochi anni pi\u00f9 tardi fu definitivamente abbandonata. Del resto i forti ed accampamenti a nord di Raedykes, vicino Aberdeen, furono rioccupati (dopo Agricola) solo parzialmente ai tempi dell'imperatore Settimio Severo. Invece Antonino Pio sembra avere rioccupato solo i pi\u00f9 meridionali, cio\u00e8 il Forte di Stracathro e l'accampamento di Balmakewan (ma forse anche Normandykes).\nInfatti tra Aberdeen (allora chiamata \"Devana\", un piccolo porto forse popolato in quel periodo anche da una piccola colonia di Romano-Britannici) e l'accampamento di Glenmailen, vicino al fiume Spey, ancora oggi esiste una supposta \"Roman road\".\nLocalizzazione della Battaglia del Monte Graupio.\nNegli ultimi decenni sono state avanzate varie ipotesi sulla possibile localizzazione della Battaglia del monte Graupio.\nAlcuni autori inglesi, come Roy, Surenne, Watt, ed Hogan pensano vada localizzata vicino all'accampamento romano di Raedykes o a quello di Glenmailen.\nMa il controversiale Vittorio di Martino (autore del libro \"Roman Ireland\", dove afferma che vi fu una spedizione romana in Irlanda in quegli anni) lascia capire che questa vittoria di Agricola forse avvenne nell'area di Cawdor.\nInfatti i Romani occuparono tutte le aree non montuose della Scozia, lasciando senza forti ed accampamenti solo le Highlands, per ovvie ragioni di conquista e controllo: il territorio montuoso si prestava ad una guerriglia difficilissima da vincere. E Cawdor si trova proprio nell'estremit\u00e0 settentrionale delle Lowlands scozzesi, dove iniziano le Highlands intorno all'attuale citt\u00e0 di Inverness.\nCaratteristiche.\nQueste fortificazioni erano in legno e solo le fondamenta con i terrapieni e fossati sono stati rinvenuti. Potevano ospitare alcune migliaia di legionari e si trovavano a distanze tra di loro equivalenti ad una giornata di marcia.\nA seconda delle dimensioni si possono catalogare in:\nLe fortificazioni probabilmente furono fatte ai tempi di Agricola, ma alcune furono rioccupate ed ingrandite da Settimio Severo. Inoltre quelle a sud di Aberdeen (principalmente Strachatro) mostrano segni di occupazione ai tempi di Antonino.\nGli accampamenti erano protetti principalmente da fossati e terrapieni. Solo due accampamenti hanno caratteristiche esclusivamente dei tempi di Agricola: Auchinhove e Ythan Wells.\nLe fortificazioni.\nQui di seguito i forti ed accampamenti da Aberdeen ad Inverness:\nRisulta evidente che tra il forte di Stracathro e quello di Cawdor (integrato dai vicini fortini di Balnageith e Thomshill) i Romani costruirono una serie di accampamenti, che coincidono nel percorso con la possibile \"Roman road\" tra il porto di Devana (Aberdeen) e la foce del fiume Spey.\nInfine dallo studio delle fortificazioni risulta che quelle ampie oltre 40 ettari, del tipo severiano, non si trovano di l\u00e0 di Muiryfold, per cui risulta evidente che solo Agricola penetr\u00f2 nel nord della Caledonia fino all'area di Inverness. Antonino Pio, invece, sembra avere raggiunto solo l'area di Aberdeen, dato che l'accampamento di Normandykes ha alcune caratteristiche delle fortificazioni del periodo di questo imperatore.\nPossibili accampamenti romani da poco identificati.\nRecentemente sono stati identificati altri possibili accampamenti romani a nord del Gask Ridge.\nInfatti, a conferma di una possibile avanzata di Agricola fino all'estremo nord della Caledonia, sono state fatte ricerche con esito parzialmente positivo a nord di Inverness, nelle localit\u00e0 di Portmahomack e specialmente a Tarradale nel Beauly Firth. \nInfatti gli archeologi Keillar e Jones hanno identificato nel 1991 tracce di un possibile accampamento romano vicino Tarradale (Beauly Firth), nella costa settentrionale del Moray Firth.\nAltri possibili accampamenti, inoltre, sono stati trovati a Newtonmore (80\u00a0km a sud di Inverness e Loch Ness, all'interno dei monti Grampiani), a Wester Alves(sulla costa sud-orientale del Moray Firth) ed a Burghead (un promontorio vicino alla foce del fiume Spey)."}
{"id": "2484138", "revid": "339392", "url": "https://it.wikipedia.org/wiki?curid=2484138", "title": "Foglietto Beta", "text": ""}
{"id": "2484139", "revid": "118112744", "url": "https://it.wikipedia.org/wiki?curid=2484139", "title": "Nicolaes Berchem", "text": "Biografia.\nNacque ad Haarlem, figlio del pittore di nature morte Pieter Claesz, che lo introdusse nel mondo artistico e gli insegn\u00f2 i primi rudimenti pittorici. Il cognome Berchem, invece, deriv\u00f2 dal luogo di nascita del padre. Approfond\u00ec le sue conoscenze, secondo la ricostruzione di vari storici dell'arte, sotto la guida di Jan van Goyen, di Jan Wils e di Claes Cornelisz Moeyaert.\nSecondo molte fonti, Berchem viaggi\u00f2 in Italia in un periodo precedente al 1642, assieme al pittore olandese Hendrick Mommers e a Jan Baptist Weenix, che era suo cugino e coetaneo e con il quale condivise anche l'esperienza nella bottega del Moeyaert.\nIntorno al 1642, infatti, \u00e8 documentata la sua presenza nella gilda di San Luca di Haarlem.\nL'influenza del Moeyaert si evidenzi\u00f2 soprattutto negli anni giovanili, come \u00e8 attestato dal \"Labano\" del 1643.\nIl 2 ottobre del 1646 si spos\u00f2 con la figlia di Jan Wils, Catrijne Claesdr. De Groot. Attorno al 1650 si trasfer\u00ec in Vestfalia assieme a Jacob van Ruisdael, e, dopo un secondo soggiorno italiano (1653-1656), ritorn\u00f2 in patria, ad Amsterdam dove lavor\u00f2 per conto di Jan de Visscher.\nNel periodo centrale della sua carriera la sua vasta produzione fu per lo pi\u00f9 incentrata su panorami portuali, cacce, rovine in paesaggi latini e romani, battaglie e ovviamente paesaggi pastorali.\nNel periodo maturo, oltre a propendere per colori pi\u00f9 vistosi si avvicin\u00f2 ad Adriaen van de Velde.\nLa sua produzione artistica fu notevole, dato che le sue opere ammonterebbero a 850 pezzi, tra cui una sessantina di acqueforti e numerosi importanti disegni a sanguigna.\nI suoi paesaggi in stile italiano di ambienti rurali ideali, collinari, montani furono impreziositi da figure umane e animali parzialmente ispirate dai lavori di altri artisti, quali Allaert van Everdingen, Jan Hackaert, Gerrit Dou, Meindert Hobbema e Willem Schellinks.\nBerchem esercit\u00f2 una forte influenza sulle generazioni successive di pittori olandesi e su vari pittori francesi rococ\u00f2, come Jean-Baptiste Pillement e Jean-Baptiste Oudry. Inoltre le sue linee artistiche paesaggistiche ispireranno un buon numero di artisti, quali Fran\u00e7ois Boucher, Jean Pillement, Jean-Honor\u00e9 Fragonard, e tra gli inglesi Thomas Gainsborough.\nDi una certa importanza furono anche i suoi studi sugli animali.\nMor\u00ec ad Amsterdam nel 1683."}
{"id": "2484140", "revid": "146092", "url": "https://it.wikipedia.org/wiki?curid=2484140", "title": "Chiesa di Santa Maria del Soccorso a Capodimonte", "text": ""}
{"id": "2484141", "revid": "146092", "url": "https://it.wikipedia.org/wiki?curid=2484141", "title": "Chiesa di Santa Maria del Soccorso a San Giovanni a Teduccio", "text": ""}
{"id": "2484142", "revid": "339392", "url": "https://it.wikipedia.org/wiki?curid=2484142", "title": "Maturazione del trascritto primario dei geni discontinui", "text": ""}
{"id": "2484143", "revid": "339392", "url": "https://it.wikipedia.org/wiki?curid=2484143", "title": "Maturazione del trascritto primario", "text": ""}
{"id": "2484144", "revid": "287204", "url": "https://it.wikipedia.org/wiki?curid=2484144", "title": "Jos\u00e9 Bergam\u00edn", "text": "Di derivazione orteghiano e unamuniano, ma convinto cattolico, vicino alle posizioni di Jacques Maritain\nBiografia.\nLe sue due passioni di vita le assimil\u00f2 nell'ambiente familiare, composto da un padre eminente politico della zona di Malaga e da una madre devota cattolica.\nVita giovanile.\nStudi\u00f2 legge all\"'Universidad Central\", e il suo primo articolo apparve nel periodico \"\u00cdndice\", edito dall'unamuniano Juan Ram\u00f3n Jim\u00e9nez, nel 1921 e nel 1922. Bergam\u00edn entr\u00f2 a far parte del gruppo d'intellettuali chiamato Generazione del '27 oppure noto col nome di \"Generazione della Seconda Repubblica spagnola\".\nEssendo oppositore del regime di Miguel Primo de Rivera, Bergam\u00edn partecip\u00f2 all'adunata politica di Salamanca insieme con Unamuno per sostenere l'ideale repubblicano. Accett\u00f2 l'incarico di direttore generale delle assicurazioni nel Ministero del Lavoro durante l'amministrazione del primo ministro Francisco Largo Caballero. Durante l'annata 1933, fond\u00f2 e diresse il periodico \"Cruz y Raya\" fino al numero 39, apparso nel mese di giugno del 1936, pochi giorni prima del golpe militare che condusse allo scoppio della guerra civile spagnola.\nNei saggi editi prima del 1936 Bergam\u00edn mostr\u00f2 un notevole ingegno, impregnato d'un gusto paradossale e alimentato da un ferreo impegno morale. Tra gli scritti pi\u00f9 significativi dell'era pre-franchista si ricordano: \"El cohete y la estrella\" (\"Il razzo e la stella\"), del 1923, \"Enemigo que huye\" (\"Nemico che fugge\"), del 1927, \"El arte de birlibirloque\" (\"L'arte della magia\"), del 1930, dedicato all'approfondimento del fenomeno della tauromachia, \"Mangas y capirotes\" (\"Le cose a precipizio\"), del 1933, sul teatro iberico del secolo d'oro, \"Disparadero espa\u00f1ol\" (\"Sparatoria spagnola\"), del 1936.\nDurante la Guerra Civile e l'esilio.\nDurante la Guerra Civile Spagnola, Bergam\u00edn diresse l'alleanza intellettuale anti-fascista (\"Alianza de Intelectuales Antifascistas\") e fu uno degli uomini di punta del governo in esilio a Parigi, dove organizz\u00f2 un sostegno morale e finanziario alla repubblica spagnola.\nIn questo periodo il Bergam\u00edn collabor\u00f2 coi periodici \"El Mono Azul\", \"Hora de Espa\u00f1a\" e \"Cuadernos de Madrid\". Nell'anno 1937 diresse, a Valencia, il secondo Congresso Internazionale di scrittori in difesa della cultura (\"Congreso Internacional de Escritores en Defensa de la Cultura\"), che raccolse oltre un centinaio d'intellettuali provenienti da tutto il mondo.\nLa vittoria di Francisco Franco sulle forze repubblicane costrinse il Bergam\u00edn all'esilio, non prima di aver contribuito alla diffusione della raccolta di Federico Garc\u00eda Lorca \"Poeta en Nueva York\". Dapprima Bergam\u00edn emigr\u00f2 in Messico e poi in Venezuela, in Uruguay, e infine in Francia. In Messico, egli fond\u00f2 il giornale \"Espa\u00f1a peregrina\", un organo per gli scrittori spagnoli esiliati e la rivista \"El pasajero\"; inoltre cur\u00f2 personalmente la nascita della casa editrice \"S\u00e9neca\", grazie alla quale pubblic\u00f2 il lavoro completo di Antonio Machado, cos\u00ec come quello di Rafael Alberti, C\u00e9sar Vallejo, Lorca e Luis Cernuda, per citare solo i principali.\nNegli anni dell'esilio, oltre a numerose e creative opere teatrali, quali \"La hija de Dios\" del 1945 e \"Medea la encantadora\" del 1954, scrisse numerosi saggi culturali, filosofici e letterari, nei quali l'attaccamento ai valori cattolici, democratici e morali si risolse in operazioni editoriali originali e ingegnose. Tra i saggi di questo periodo, si annoverano: \"Detr\u00e1s de la cruz\" del 1941, un'interpretazione della tragedia storico-politico-militare spagnola, \"La voz apagada\" del 1943, \"La muerte burlada\" del 1945, \"La corteza de la letra\" del 1958.\nRitorno in Spagna.\nRitorn\u00f2 in Spagna nel 1958, ma venne arrestato sia per le sue precedenti attivit\u00e0 contrarie ai Nazionalisti durante la guerra civile sia per la sua pi\u00f9 recente diffusione di un manifesto firmato da oltre un centinaio d'intellettuali, indirizzato al governo franchista per protestare contro l'uso della tortura da parte del regime di destra e la repressione dura delle agitazioni sindacali dei minatori delle Asturie. Fu cos\u00ec nuovamente costretto all'esilio nel 1963, dopo che il suo appartamento fu bruciato dai suoi nemici.\nRientr\u00f2 finalmente in Spagna nel 1970 e incominci\u00f2 a Madrid un'opposizione politica che sfoci\u00f2 nel manifesto ideologico denominato \"Transizione spagnola verso la democrazia\" (\"La transici\u00f3n\"). Si schier\u00f2 con i repubblicani nelle prime elezioni democratiche del suo paese e si mise in evidenza per la pubblicazione del manifesto \"Error monarqu\u00eda\". Negli ultimi anni di vita si trasfer\u00ec nei Paesi Baschi, dove collabor\u00f2 col quotidiano \"Egin\" e col periodico \"Punto y Hora de Euskal Herria\". Mor\u00ec in terra basca per una sua precisa intenzione polemica nei confronti della sua amata Spagna."}
{"id": "2484145", "revid": "287204", "url": "https://it.wikipedia.org/wiki?curid=2484145", "title": "Thomas Bewick", "text": "Biografia.\nBewick nacque a Ovingham, vicino a Newcastle upon Tyne in una famiglia di umili origini.\nBewick dimostr\u00f2 sin da piccolo un buon talento per il disegno, e pur non avendo ricevuto alcuna lezione di arte all'et\u00e0 di 14 anni divenne apprendista di Ralph Beilby, un incisore artigianale di prodotti in legno. In questa bottega svilupp\u00f2 talmente le sue conoscenze e le sue abilit\u00e0 da ottenere nel 1775 un premio da parte della \"Royal Society of Arts\" per un lavoro intitolato \"Huntsman and the Old Hound\". L'anno seguente assunse il ruolo di socio nell'attivit\u00e0 di Beilby.\nNon si limit\u00f2 solamente a riprodurre le tecniche di incisione d'ornati in legno tradizionali, ma introdusse anche nuovi metodi incisori tali da avvicinare la lavorazione, per finezza e resa, a quella dei metalli. Una delle sue tecniche preferite fu la silografia su legno di testa che diffuse e rese famosa.\nGrazie a questa innovativa attivit\u00e0, Bewick inaugur\u00f2 a Newcastle upon Tyne un laboratorio assieme al fratello, al figlio e ad un numero elevato di aiutanti e allievi, tra i quali WIlliam Harvey, che viene considerato il suo degno \"erede\" professionale.\nBewick realizz\u00f2 e pubblic\u00f2 numerosi libri di illustrazioni, in bianco e nero, nei quali dimostr\u00f2 un grande rispetto per la natura.\n\"A General History of Quadrupeds\" apparso nel 1790, nel quale descrisse i mammiferi fu la prova generale del grande archivio della natura, pubblicato sette anni dopo, che rimase indussolibilmente legato al nome del suo autore: \"History of British Birds\", opera pregevole seppur legata al territorio e alla fauna inglese, suddivisa in due volumi, \"Land Birds\" e \"Water Birds\", con un supplemento nel 1821. Per quest'ultima opera Bewick sfrutt\u00f2 le conoscenze ricavate dalle sue escursioni in campagna oltre che le informazioni ottenute da abitanti ed esperti storici della natura del suo tempo, come Thomas Pennant e Gilbert White.\nGli altri lavori che resero celebre Bewick furono le raccolte delle sue \"Vignettes\", stampate postume nel 1877, che divennero fonte di ispirazione per intere generazione di illustratori e di incisori, sia per lo stile inconfondibile sia per la ricchezza e l'accuratezza iconografica.\nInoltre Bewick diede il suo contributo al libro di Oliver Goldsmith intitolato \"Traveller\", al \"Deserted Village\" di Thomas Parnell's, \"Hermit\" di William Somervile e alla collezione di favole di Esopo.\nUn po' tardivamente venne pubblicata, nel 1862, la sua autobiografia, \"Memoirs of Thomas Bewick, by Himself\".\nPer onorare la sua memoria un istituto scolastico di Newcastle \u00e8 stato denominato \"Thomas Bewick Primary School\"."}
{"id": "2484146", "revid": "287204", "url": "https://it.wikipedia.org/wiki?curid=2484146", "title": "D\u00e1niel Berzsenyi", "text": "Biografia.\nBerzsenyi nacque in una famiglia nobile. Nonostante il padre fosse un laureato in legge, prefer\u00ec condurre una vita appartata in campagna occupandosi del suo podere.\nA causa delle particolari convinzioni del padre sui danni e benefici dello studio e del lavoro agricolo, Berzsenyi fu costretto ad iniziare tardivamente i suoi corsi di studio.\nQuindi, solamente all'et\u00e0 di tredici anni, Berzsenyi si iscrisse al liceo evangelico di Sopron, che frequent\u00f2 per sette anni in modo discontinuo, viste le difficolt\u00e0 ad adattarsi alla ferrea disciplina ed ai regolamenti scolastici.\nMalgrado la mancata finalizzazione degli studi, gli anni trascorsi a Sopron, formarono la cultura del giovane poeta, grazie alle numerose letture, all'acquisizione di conoscenze inerenti al mondo classico latino, all'approfondimento della mitologia dell'antica Roma e alla passione per Orazio.\nLa sua permanenza a Sopron venne criticata aspramente dal padre e questo fatto peggior\u00f2 i loro rapporti al punto da costringere Berzsenyi a trasferirsi presso Nikla.\nNel periodo appena seguente alla fuga dalla casa paterna, il poeta spos\u00f2 Zsuzsanna Dukai Tak\u00e1cs, figlia di un nobile campagnolo, di quattordici anni pi\u00f9 anziana.\nBerzsenyi scrisse strofe poetiche dall'et\u00e0 di venti anni (1796), inizialmente di nascosto dagli occhi dei suoi famigliari e dei suoi amici. Soltanto nel 1803 venne fortuitamente scoperto da un chierico evangelico e finalmente il poeta si decise a presentare tre dei suoi lavori a Ferenc Kazinczy, che li valut\u00f2 entusiasticamente.\nAl 1808 risal\u00ec la pubblicazione della sua prima raccolta composta da una ottantina di poesie, distribuite grazie all'aiuto di Kazinczy.\nCondusse una vita estremamente ritirata e raramente abbandon\u00f2 Nikla. Visit\u00f2 solamente in due occasioni Pest, la prima volta nell'1810, e la seconda nell'1813. Nell'1812, trascorse una settimana a Vienna, dove prepar\u00f2 il disegno della copertina del suo nuovo libro.\nDal 1816 in poi il poeta ebbe seri problemi di salute e soffr\u00ec a lungo per alcune recensioni negative e varie critiche riguardanti le sue opere, che lui ritenne ingiuste e ingenerose e dirette ad attaccare la sua persona pi\u00f9 che la sua arte.\nLa conseguenza di queste vicende fu un rallentamento della produzione poetica dell'autore e un intensificarsi di studi scientifici, di estetica e letterari.\nLa risposta alle critiche ricevute venne inclusa nel saggio pubblicato durante l'anno 1825 e intitolato \"\u00c9szrev\u00e9telek K\u00f6lcsey recenzi\u00f3j\u00e1ra\" (\"Osservazioni sulle recensioni di K\u00f6lcsey\"), nel quale il poeta giustific\u00f2 il suo abbandono del modello classico a favore delle tendenze romantiche.\nBerzsenyi dedic\u00f2 gran parte del tempo a disposizione agli studi scientifici ed estetici e di conseguenza numerosi furono i saggi scritti e pubblicati. tra i quali si ricordano: \"A versform\u00e1kr\u00f3l\" (\"Sull'arte dei versi\"); tra il 1829 e il 1834, scrisse \"Kriticai levelek\" (\"Critica alle lettere\"). Durante il 1830 divent\u00f2 il primo membro provinciale della Accademia ungherese delle Scienze. Risal\u00ec al 1833 il libro \"Poetai harmonistica\" (\"Armonia poetica\").\nMor\u00ec il 24 febbraio del 1836 nella citt\u00e0 di Nikla.\nStile e contenuti poetici.\nLa poesia e la filosofia di Orazio influenzarono in modo determinante il poeta, il quale fu infatti criticato dai alcuni suoi contemporanei con l'accusa di essere un epigono del grande poeta latino. Berzsenyi cerc\u00f2 di ripescare forme liriche antiche per introdurle nel linguaggio ungherese moderno.\nIn una prima fase artistica ed ideologica, il poeta rappresent\u00f2 e difese la mentalit\u00e0 tradizionalista e conservatrice della nobilt\u00e0 di provincia, mentre in un secondo tempo si accost\u00f2 alle idee illuministiche ed abbracci\u00f2 gli ideali riformisti a livello politico-costituzionale.\nPur sembrando contraddittorio, le sue liriche contengono sia elementi classici sia preromantici, infatti le sue odi ed elegie, seppur elevate e solenni, sono impregnate di eroismo e di richiami al risveglio e alla coscienza nazionale, e talvolta contengono tematiche universali."}
{"id": "2484147", "revid": "793215", "url": "https://it.wikipedia.org/wiki?curid=2484147", "title": "Piruvato deidrogenasi (disambigua)", "text": "Con il termine piruvato deidrogenasi si indicano:"}
{"id": "2484148", "revid": "1305772", "url": "https://it.wikipedia.org/wiki?curid=2484148", "title": "Inibitore competitivo", "text": "Un inibitore competitivo \u00e8 un inibitore enzimatico che segue un meccanismo di \"inibizione competitiva\" (reversibile), ovvero compete con il substrato per il legame con il sito attivo dell'enzima.\nMeccanismo.\nQuando un inibitore competitivo si lega al sito attivo impedisce il legame del substrato. L'effetto \u00e8 quello di diminuire la concentrazione di enzima libero disponibile a reagire. \nAll'aumentare della concentrazione di inibitore la \"k\"m aumenta e quindi diminuisce la velocit\u00e0 della reazione \"v0\". Asintoticamente per\u00f2 la velocit\u00e0 tende ancora a \"Vmax\" per cui l'effetto dell'inibitore pu\u00f2 essere annullato aumentando la concentrazione di substrato. Infatti si verifica prima il legame enzima-substrato, l'inibitore competitivo perde di efficacia. La consistenza dell'inibizione dipende dunque sia dalla concentrazione di inibitore che da quella di substrato. Spesso gli inibitori competitivi mimano in modo notevole la forma dei substrati di cui inibiscono il legame.\nGli inibitori competitivi spesso sono strutturalmente simili al vero substrato.\nEsempi.\nIl metotrexato \u00e8 un inibitore competitivo della diidrofolato reduttasi, che catalizza la riduzione del diidrofolato a tetraidrofolato."}
{"id": "2484149", "revid": "219355", "url": "https://it.wikipedia.org/wiki?curid=2484149", "title": "Inibizione competitiva", "text": ""}
{"id": "2484150", "revid": "1812835", "url": "https://it.wikipedia.org/wiki?curid=2484150", "title": "Inibitore non competitivo", "text": "Un inibitore non competitivo \u00e8 un inibitore enzimatico che segue un meccanismo di \"inibizione non competitiva\", ovvero \u00e8 capace di legare sia l'enzima, sia il complesso enzima-substrato.\nMeccanismo.\nGli inibitori non competitivi sono in grado di legare sia il sito attivo, sia siti differenti dal sito attivo. Essi sono dunque in grado di legare l'enzima libero o in configurazione ES (Enzima-Substrato). Sono un particolare tipo di inibitore misto. Il loro legame all'enzima genera un cambiamento conformazionale dell'enzima stesso, che pu\u00f2 avere come conseguenza l'inibizione del legame tra enzima e substrato. Non essendoci dunque competizione tra inibitore e substrato, l'importanza dell'inibizione dipende esclusivamente dalla concentrazione dell'inibitore stesso.\nL'inibitore causa una diminuzione della \"V\"max ma non modifica la \"k\"m."}
{"id": "2484152", "revid": "219355", "url": "https://it.wikipedia.org/wiki?curid=2484152", "title": "Inibizione non competitiva", "text": ""}
{"id": "2484153", "revid": "1305772", "url": "https://it.wikipedia.org/wiki?curid=2484153", "title": "Inibitore di tipo misto", "text": "Un inibitore di tipo misto \u00e8 un inibitore enzimatico di tipo non competitivo (reversibile).\nIn pratica l'inibizione mista (cos\u00ec come quella acompetitiva) avvengono solo negli enzimi con due o pi\u00f9 substrati.\nMeccanismo.\nIn realt\u00e0 non si verifica un'inibizione puramente non competitiva, ma un'inibizione di tipo misto in cui variano sia \"V\"max che \"k\"m in modo diverso.\nGli inibitori misti sono molecole capaci di legare sia l'enzima libero che il complesso enzima-substrato. A seconda delle costanti di inibizione Ki e Ki', che identificano i due equilibri dell'inibitore \"I\" con l'enzima libero Ki e il complesso Ki', l'effetto inibitore ha una magnitudo differente. Se l'inibitore ha affinit\u00e0 identica sia per il complesso che per l'enzima l'effetto \u00e8 quello di modificare sia la velocit\u00e0 di reazione che la quantit\u00e0 di substrato necessaria a saturare l'enzima (da reazione di primo ordine a reazione di ordine zero). Se l'affinit\u00e0 dell'inibitore \u00e8 maggiore per il complesso enzima substrato rispetto all'enzima libero l'effetto \u00e8 quello di agire in maniera significativa sul rilascio del prodotto di catalisi: diminuisce perci\u00f2 l'efficienza dell'enzima. Se invece l'affinit\u00e0 dell'inibitore \u00e8 maggiore per l'enzima libero, l'effetto \u00e8 quello di ridurre l'enzima libero a disposizione della catalisi (come per la competitiva)."}
{"id": "2484154", "revid": "1305772", "url": "https://it.wikipedia.org/wiki?curid=2484154", "title": "Inibitore acompetitivo", "text": "Un inibitore acompetitivo (o incompetitivo) \u00e8 un inibitore enzimatico che segue un meccanismo di \"inibizione acompetitiva\" (reversibile), ovvero l'inibitore si lega a un sito diverso da quello del substrato, presente solamente nel complesso ES: interagisce solo con ES e non con E.\nIn pratica l'inibizione acompetitiva (cos\u00ec come quella mista) avviene solo negli enzimi con due o pi\u00f9 substrati.\nMeccanismo.\nIl legame dell'inibitore influenza il legame del substrato, e viceversa. Questo tipo di inibizione pu\u00f2 essere ridotta, ma non bloccata, aumentando la concentrazione del substrato. Nonostante sia possibile per gli inibitori acompetitivi legarsi al sito attivo, questo tipo di inibizione risulta generalmente dall'effetto allosterico, in cui l'inibitore si lega ad un sito differente dell'enzima e produce una modificazione allosterica dell'enzima. La modificazione di conformazione (ad esempio della struttura terziaria o forma tridimensionale) dell'enzima riduce cos\u00ec l'affinit\u00e0 del substrato col sito attivo e l'efficienza dell'enzima.\n\"V\"max e \"k\"m diminuiscono di uno stesso fattore all'aumentare della concentrazione di inibitore: \"V\"max/\"k\"m \u00e8 costante."}
{"id": "2484155", "revid": "219355", "url": "https://it.wikipedia.org/wiki?curid=2484155", "title": "Inibizione mista", "text": ""}
{"id": "2484156", "revid": "219355", "url": "https://it.wikipedia.org/wiki?curid=2484156", "title": "Inibizione di tipo misto", "text": ""}
{"id": "2484158", "revid": "219355", "url": "https://it.wikipedia.org/wiki?curid=2484158", "title": "Inibizione acompetitiva", "text": ""}
{"id": "2484161", "revid": "219355", "url": "https://it.wikipedia.org/wiki?curid=2484161", "title": "Inibizione incompetitiva", "text": ""}
{"id": "2484162", "revid": "287204", "url": "https://it.wikipedia.org/wiki?curid=2484162", "title": "Inibitore incompetitivo", "text": ""}
{"id": "2484164", "revid": "59785", "url": "https://it.wikipedia.org/wiki?curid=2484164", "title": "Civilt\u00e0 egea", "text": "La civilt\u00e0 egea \u00e8 un termine generale utilizzato per le civilt\u00e0 dell'et\u00e0 del bronzo della Grecia e dell'Egeo. Ci sono infatti tre distinte regioni geografiche comunicanti e interagenti fra loro: Creta, le Cicladi e la Grecia continentale. La civilt\u00e0 micenea \u00e8 quella tipica della Grecia continentale, Creta viene associata con la Civilt\u00e0 Minoica dell'et\u00e0 del bronzo inferiore, mentre le Cicladi e la regione continentale hanno culture distinte. Le Cicladi convergono con la Grecia continentale durante il periodo dell'Antico Elladico e con Creta nel Medio Minoico. Dal 1450 a.C. circa (Tardo Elladico, Tardo Minoico), la civilt\u00e0 micenea greca si espande a Creta. \nCommercio.\nIl commercio, di una certa estensione, era praticato fin da tempi molto antichi, come \u00e8 testimoniato dalla distribuzione dell'ossidiana di Melos per tutta l'area dell'Egeo. Troviamo cos\u00ec vasi cretesi esportati a Melos, in Egitto e nella Grecia continentale. I vasi di Melo a loro volta arrivarono a Creta. Dopo il 1600 a.C. c'\u00e8 un commercio molto serrato con l'Egitto, ed i prodotti egei trovano la loro strada verso tutte le coste del Mediterraneo. Nessuna traccia di moneta \u00e8 venuta alla luce, se non teste d'ascia, troppo leggere per un utilizzo pratico. Sono stati trovati pesi standard, come pure rappresentazioni di lingotti. I documenti scritti egei non sono ancora attestati (essendo trovati fuori dell'area) come corrispondenza epistolaria con altre regioni. Le rappresentazioni di navi non sono comuni, ma molte ne sono state osservate sulle gemme egee, sigilli ingemmati, padelle e vasi. Si tratta di vascelli con bordi bassi, alberi e remi. La familiarit\u00e0 con il mare \u00e8 testimoniata dal libero utilizzo di motivi marini nella decorazione. La maggior parte delle illustrazioni dettagliate si trovano nel cosiddetto \"affresco della nave\" ad Akrotiri sull'isola di Thera (Santorini) preservatosi, dall'eruzione vulcanica che distrusse la citt\u00e0, per lo spesso strato di cenere caduto che ne conserv\u00f2 cos\u00ec in modo stupefacente l'antica fattura.\nLe scoperte successive del XX secolo, di navi commerciali affondate come quella a Uluburun e a Capo Gelidonya in mare aperto sulle coste meridionali della Turchia hanno portato alla luce un'enorme quantit\u00e0 di informazioni riguardo a questa cultura.\nEvidenza.\nPer i dettagli dell'evidenza monumentale si possono consultare gli articoli su Creta, Micene, Tirinto, Troade, Cipro, ecc. Il sito pi\u00f9 rappresentativo esplorato fino a oggi \u00e8 Cnosso (vedi Creta) il quale non ha soltanto prodotto la pi\u00f9 varia ma anche la pi\u00f9 continua attestazione che va dal periodo neolitico al crepuscolo della civilt\u00e0 classica. Prossima come importanza a Hissarlik, Micene, Festo, Haghia Triada, Tirinto, Phylakope, Paleocastro e Gournia. \nEvidenza esterna.\nMicene e Tirinto sono i due siti principali la cui attestazione di una civilt\u00e0 preistorica venne rimarcata tempo fa dai greci classici.\nScoperta.\nIl muro di cinta e le torri della cittadella micenea, il suo ingresso con i leoni araldici, e il grande \"Tesoro d'Atreo\" lasciarono una testimonianza silenziosa per secoli fino all'arrivo di Heinrich Schliemann; ma si supponeva parlassero soltanto nell'ambito omerico, o, tutt'al pi\u00f9, riferivano di un primitivo inizio eroico della civilt\u00e0 puramente ellenica. Fino a che Schliemann non espose i contenuti delle tombe, ubicate proprio dentro la cinta muraria; solo allora gli studiosi riconobbero lo stadio avanzato dell'arte al quale gli abitatori preistorici della cittadella erano pervenuti. \nCi fu, comunque, una buona quantit\u00e0 di altre attestazioni disponibili prima del 1876, che, essendo state collezionate e studiate in modo serio, possono non aver dato credito all'effetto sensazionale che eventualmente fece la scoperta delle tombe della cittadella. Sebbene fosse riconosciuto che alcuni tributari, rappresentati per es. nella tomba della XVIII Dinastia di Rekhmara nella Tebe egiziana, in atto di portare vasi con forme caratteristiche, fossero di una qualche razza del Mediterraneo, n\u00e9 essi per\u00f2 precisano l'ambiente naturale, n\u00e9 se il grado della loro civilt\u00e0 potrebbe essere determinata dai pochi resti preistorici effettivi conosciuti nelle terre del Mediterraneo. Nemmeno gli oggetti egei che stavano giacendo all'ombra dei musei nel 1870, o pressappoco, fornirono una prova sufficiente riguardo ai fondamenti reali sottostanti ai miti ellenici dell'Argolide, della Troade e di Creta, s\u00ec da essere presi in modo serio. I vasi egei sono stati esposti sia a S\u00e8vres che a Neuch\u00e2tel fin dal 1840 circa, la provenienza (cio\u00e8 fonte o origine) essendo in un caso Phylakope, Milo, e nell'altro Cefalonia. \nLudwig Ross, l'archeologo tedesco amministratore designato alle antichit\u00e0 di Atene al tempo dell'instaurazione del Regno di Grecia, con le sue esplorazioni nelle isole greche dal 1835 in avanti, richiamava l'attenzione per alcuni antichi intagli, da allora in poi conosciuti come Inselsteine (in tedesco \"pietre dell'isola\"); ma fu solo verso il 1878 che C. T. Newton dimostr\u00f2 che queste non erano prodotti frammentari fenici. Nel 1866 le strutture primitive vennero scoperte sull'isola di Therasia da cavatori che estraevano pozzolana, una cenere vulcanica silicea, per i lavori del Canale di Suez. Quando questa scoperta fu seguita nel 1870, sulla vicina Thera (Santorini), dai rappresentanti della Scuola di Francia ad Atene, fu trovata molta ceramica di una classe adesso nota che precede immediatamente il vasellame tipico del Tardo Egeo, e molti oggetti in pietra e in metallo. Questi furono datati dal geologo Ferdinand A. Fouqu\u00e9, talvolta in modo arbitrario, al 2000 a.C., dalla considerazione fatta riguardo al sovrastante strato eruttivo. \nNel frattempo, nel 1868, le tombe a Ialysus sull'isola di Rodi hanno fruttato ad Alfred Biliotti molti vasi pregiati dipinti negli stili che furono chiamati pi\u00f9 tardi il terzo e quarto \"Miceneo\"; ma questi, comprati da John Ruskin, e presentati al British Museum, destarono meno attenzione di quanto meritassero, supponendo che fossero di un qualche edificio locale asiatico di incerta data. Nemmeno vi fu una connessione immediatamente rivelata tra loro e gli oggetti trovati quattro anni pi\u00f9 tardi in una tomba a Menidi in Attica e una tomba ad \"alveare\" tagliata nella roccia vicino all'Heraeum argivo. \nAnche i primi scavi di Schliemann a Hissarlik nella Troade non destarono sorpresa. Ma la \"Citt\u00e0 Bruciata\" del suo secondo strato, rivelata nel 1873, con le sue fortificazioni, vasi e un tesoro di oggetti in oro, argento e bronzo, che lo scopritore relazionava con essa, inizi\u00f2 a destare una curiosit\u00e0 destinata di l\u00ec a poco ad espandersi lontano, fuori dal ristretto circolo di studiosi. Come Schliemann rinvenne, tre anni pi\u00f9 tardi le tombe di Micene, la luce si rivers\u00f2 da tutti i lati sul periodo preistorico della Grecia. Fu riconosciuto che il carattere dell'edificio e della decorazione degli oggetti micenei non era quello di ogni altra ben-nota arte. Una vasta estensione temporale venne provata dall'identificazione delle \"Inselsteine\" e dei vasi di Ialysus con il nuovo stile, e ugualmente dalla collezione delle pi\u00f9 antiche scoperte di Thera e Hissarlik. Una relazione tra gli oggetti d'arte descritti da Omero e il tesoro miceneo fu generalmente accettata, e un'opinione corretta prevalse sul fatto che, anche se certamente posteriore, la civilt\u00e0 dell'Iliade fu una reminiscenza di quella micenea. \nSchliemann riprese a lavorare di nuovo a Hissarlik nel 1878, e di gran lunga increment\u00f2 la nostra conoscenza degli strati pi\u00f9 bassi, ma non riconosce i resti egei nella sua citt\u00e0 \"lidia\" del sesto strato. Questi non vennero pienamente rivelati fino a che il Dr. Wilhelm Dorpfeld, assistente di Schliemann nel 1879, ricomincia il lavoro a Hissarlik nel 1892 dopo la morte del primo esploratore. Ma mettendo a nudo nel 1884 lo strato superiore dei resti sulla roccia di Tirinto, Schliemann diede un contributo alla nostra conoscenza riguardo alla vita domestica preistorica che fu ampliata due anni pi\u00f9 tardi dalla scoperta di Christos Tsountas del palazzo di Micene. Il lavoro di Schliemann a Tirinto non venne ripreso fino al 1905, quando fu provato, come si sospettava da diverso tempo, che un palazzo pi\u00f9 antico giaceva sotto quello che era gi\u00e0 stato scoperto. \nA partire dal 1886, vennero rinvenuti una serie di sepolcri micenei fuori dell'Argolide: questi ritrovamenti, insieme alla continuazione dell'esplorazione di Tsountas negli edifici e nelle sepolture minori a Micene, si deve il ritrovamento di numerosi oggetti preziosi che furono poi raccolti nel Museo Nazionale ad Atene. Vennero rinvenute e scavate tombe a tholos (spesso gi\u00e0 parzialmente saccheggiate, ma che conservavano ancora alcuni degli oggetti), ad Arkina ed Eleusi in Attica, a Dimini vicino a Volos in Tessaglia, a Kampos ad ovest del monte Taigeto e a Maskarata a Cefalonia. La tomba pi\u00f9 ricca di tutte venne rinvenuta a Vaphio in Laconia nel 1889. Nel corredo erano comprese molte gemme e lavori d'oreficeria, tra i quali due splendidi bicchieri o tazze d'oro lavorate a sbalzo, con scene di soggiogamento del toro; inoltre furono trovati alcuni vasi rotti dipinti in uno stile particolare, che rimasero un enigma fino agli scavi di Cnosso. \nIn 1890 e 1893, Staes abbandon\u00f2 alcune tombe a tholos meno ricche a Thoricus in Attica; mentre altre tombe, ad \"alveare\" tagliate nella roccia o a camere, furono trovate a Spata e Aphidna in Attica, a Egina e Salamina, nell'Heraeum argivo e a Nauplia nell'Argolide, vicino a Tebe e a Delphi, e non lontano da Larissa nella Tessaglia. Durante gli scavi dell'Acropoli ad Atene, terminati nel 1888, furono trovati molti frammenti di vasi in stile miceneo; ma ad Olympia non ne vennero recuperati, o forse perch\u00e9 non essendo stati riconosciuti come tali, furono buttati via; allo stesso modo il sito del tempio a Delfi non produsse niente che fosse inequivocabilmente egeo (nella datazione). Anche le esplorazioni statunitensi effettuate nell'Heraeum argivo, concluse nel 1895, non riuscirono a provare che il sito fosse stato importante in tempi preistorici, sebbene nei periodi successivi, come ci si poteva aspettare dai suoi dintorni e anche per la stessa Micene, ci fossero state tracce di occupazione. \nLa ricerca preistorica inizia adesso ad estendersi oltre la Grecia continentale. Alcune isole centrali egee, Antiparos, Ios, Amorgos, Syros e Siphnos, si rivelarono essere tutte singolarmente ricche di attestazioni riguardanti il periodo Medio-Egeo. La serie di tombe costruite al modo sirano, contenenti i resti di corpi accovacciati, \u00e8 la migliore e pi\u00f9 rappresentativa, conosciuta in tutto l'Egeo. Melos, a lungo fu segnalata come una fonte di oggetti antichi, ma non scavati sistematicamente fino a che, nel 1896, non fu in mano alla Scuola Britannica di Atene, guadagnando cos\u00ec i resti di Phylakope di tutti i periodi egei, eccetto il neolitico. \nUna mappa di Cipro nella tarda et\u00e0 del bronzo (cos\u00ec come viene fornita da J. L. Myres e M. O. Richter nel Catalogo del Museo di Cipro) mostra pi\u00f9 di 25 insediamenti pressappoco nel distretto di Mesaorea soltanto, di cui uno, a Enkomi (Cipro), vicino al sito di Salamina, ha fruttato il pi\u00f9 ricco tesoro egeo in metalli preziosi trovato fuori Micene. E. Chantre nel 1894 recuper\u00f2 del vasellame \"opaco\", come quello di Hissariik, nella Frigia centrale e a Pteria, e le spedizioni archeologiche inglesi, mandate successivamente nell'Anatolia nord-occidentale, sono sempre riuscite a riportare, dalle valli del Rhyndncus, Sangarius e Halys esemplari in ceramica con caratteristiche egee. \nIn Egitto nel 1887, W. M. F. Petrie trov\u00f2 frammenti dipinti in stile cretese, a Kahun nel Fayum, e pi\u00f9 lontano sul Nilo, a Tell el-Amarna, nel 1889, rischiava non meno di 800 pezzi di vasi egei. Sono adesso stati riconosciuti nelle collezioni del Cairo, a Firenze, Londra, Parigi e Bologna molte imitazioni egiziane in stile egeo che possono essere serviti a compensare i molti debiti che i centri della cultura egea avevano contratto con l'Egitto. Due vasi egei furono trovati a Sidone nel 1885, e molti frammenti di ceramica egea, specialmente cipriota, \u00e8 stata portata alla luce durante scavi recenti nella Palestina finanziati con fondi palestinesi. \nLa Sicilia, fin da quando P. Orsi scav\u00f2 nel 1877 la necropoli sicula vicino a Lentini, ha prodotto una miniera di antichi resti, tra i quali appaiono in successione regolare costruzioni egee e motivi di decorazione risalenti al periodo del secondo strato di Hissarlik. La Sardegna ha siti egei, per es. ad Abini vicino a Teti; e la Spagna ha ritrovato oggetti riconosciuti come egei nelle tombe vicino a Cadice e a Saragozza. \nUna terra, comunque, ha eclissato tutte le altre nell'Egeo per la ricchezza dei suoi resti concernenti tutti i periodi preistorici \u2014 Creta; e in modo cos\u00ec abbondante che, attualmente, dobbiamo considerarla come la sorgente della civilt\u00e0 egea, e probabilmente per molto tempo il suo centro sociale e politico. L'isola per prima attrasse l'attenzione degli archeologi per i considerevoli arcaici bronzi greci trovati nelle caverne del Monte Ida nel 1885, compresi monumenti epigrafici come le famose leggi di Gortina. Ma i primi incontestati resti egei, riportati alla luce dal suolo cretese, furono pochi oggetti estratti dal sito di Cnosso da Minos Kalokhairinos di Candia nel 1878. Questi furono seguiti da alcune scoperte fatte nella pianura di Messara da F. Halbherr. Tentativi infruttuosi a Cnosso furono fatti da W. J. Stillman e H. Schliemann, e da A. J. Evans; questi entrando sulla scena nel 1893, viaggio nei successivi anni intorno alle isole raccogliendo prove inconsistenti e sconsiderate, le quali gradualmente lo convinsero che le cose pi\u00f9 importanti sarebbero state eventualmente trovate. Ottenne abbastanza s\u00ec da renderlo capace di predire la scoperta di caratteri scritti, fino ad allora mai sospettati nella civilt\u00e0 egea. La rivoluzione del 1897-98 apr\u00ec la porta ad una pi\u00f9 vasta conoscenza, a cui molte esplorazioni seguirono.\nIn questo modo l'\"area egea\" \u00e8 adesso venuta a significare l'arcipelago con Creta e Cipro, la penisola ellenica con le isole ioniche, e L'Anatolia occidentale. L'evidenza \u00e8 ancora mancante per le coste macedoni e traci. I germogli sono trovati nell'area del Mediterraneo occidentale, in Sicilia, Italia, Sardegna e Spagna, e nell'area del Mediterraneo orientale in Siria e in Egitto. Per quanto riguarda la Cirenaica, l'informazione \u00e8 ancora insufficiente."}
{"id": "2484168", "revid": "1305772", "url": "https://it.wikipedia.org/wiki?curid=2484168", "title": "Inibitore reversibile", "text": "Gli inibitori reversibili si legano agli enzimi con interazioni non covalenti, come il legame idrogeno, l'interazione idrofobica ed il legame ionico. I legami multipli deboli tra l'inibitore ed il sito attivo si combinano per produrre legami forti e specifici. Al contrario dei substrati e degli inibitori irreversibili, gli inibitori reversibili generalmente non danno luogo a reazioni chimiche quando si legano all'enzima e possono essere facilmente rimossi per diluizione o dialisi.\nTipi.\nVi sono tre tipi di inibitori enzimatici reversibili, classificati in base all'effetto causato dalle variazioni in concentrazione del substrato enzimatico sull'inibitore.\nDescrizione quantitativa.\nL'inibizione reversibile pu\u00f2 essere descritta quantitativamente nei termini del legame dell'inibitore all'enzima ed al complesso enzima-substrato, e dei suoi effetti sulle costanti cinetiche dell'enzima. Nel classico schema di Michaelis\u2013Menten, un enzima (E) si lega al suo substrato (S) per formare il complesso enzima-substrato ES. Durante la catalisi, questo complesso si rompe per rilasciare il prodotto P e l'enzima libero. L'inibitore (I) si pu\u00f2 legare a E o a ES con costanti di dissociazione \"K\"i o \"K\"i', rispettivamente.\nSe un enzima ha vari substrati, gli inibitori possono mostrare tipi differenti di inibizione a seconda del substrato in questione. Ci\u00f2 risulta dal sito attivo contenente due diversi siti di legame, uno per ciascun substrato. Per esempio, un inibitore pu\u00f2 competere con il substrato A per il primo sito di legame, ma essere un inibitore non competitivo rispetto al substrato B nel secondo sito di legame.\nMisurazione delle costanti di dissociazione.\nCome gi\u00e0 discusso, un inibitore enzimatico \u00e8 caratterizzato dalle due costanti di dissociazione: \"K\"i (relativa a E) e \"K\"i' (relativa al complesso ES).\nLa costante \"K\"i pu\u00f2 essere misurata direttamente con vari metodi; un metodo estremamente accurato \u00e8 la calorimetria isotermica di titolazione, in cui viene misurata la concentrazione dell'inibitore in una soluzione con enzimi ed il calore rilasciato o assorbito.\nLa costante \"K\"i', invece, \u00e8 difficile da misurare direttamente, dal momento che il complesso enzima-substrato ha vita breve ed \u00e8 suscettibile alla reazione chimica che forma il prodotto. Pertanto, la \"K\"i' \u00e8 talvolta misurata indirettamente, osservando l'attivit\u00e0 enzimatica su vari substrati e le concentrazioni dell'inibitore, e interpolando i dati in una equazione di Michaelis\u2013Menten modificata:\nove i fattori modificanti \u03b1 e \u03b1' sono definiti dalla concentrazione dell'inibitore e dalle due costanti di dissociazione\nCos\u00ec, in presenza dell'inibitore, l'effettiva \"K\"m e \"V\"max dell'enzima divengono rispettivamente (\u03b1/\u03b1')\"K\"m e (1/\u03b1')\"V\"max. In ogni caso, l'equazione di Michaelis-Menten modificata assume che il legame dell'inibitore con l'enzima abbia raggiunto l'equilibrio, il che pu\u00f2 essere un processo molto lento per gli inibitori con costanti di dissociazione molto basse (sub-nanomolari). In questi casi, \u00e8 pi\u00f9 pratico trattare l'inibitore come un inibitore irreversibile (come descritto in seguito); tuttavia, pu\u00f2 essere ancora possibile stimare cineticamente \"K\"i' se \"K\"i \u00e8 misurabile indipendentemente.\nGli effetti dei diversi tipi di inibitori enzimatici reversibili sull'attivit\u00e0 enzimatica possono essere visualizzati con rappresentazioni grafiche dell'equazione di Michaelis\u2013Menten, come il Lineweaver\u2013Burk ed il diagramma di Eadie-Hofstee. Per esempio, nel diagramma Lineweaver-Burk le linee dell'inibizione competitiva si intersecano sull'asse \"y\", mostrando che tali inibitori non influenzano \"V\"max. Similmente, le linee dell'inibizione non-competitiva si intersecano sull'asse \"x\", in quanto tali inibitori non influenzano \"K\"m. Tuttavia, pu\u00f2 essere difficile stimare \"K\"i e \"K\"i' accuratamente da tali grafici, motivo per cui si \u00e8 soliti stimare queste costanti facendo uso della pi\u00f9 affidabile regressione non lineare descritta in precedenza.\nEsempi.\nDal momento che gli enzimi hanno lo scopo di legarsi saldamente ai loro substrati, e la maggior parte degli inibitori reversibili si legano al sito attivo dell'enzima, non sorprende come taluni di questi inibitori siano molto simili per struttura al substrato dell'enzima bersaglio. Un esempio di questa mimetica \u00e8 costituito dagli inibitori delle proteasi, come il ritonavir, una classe di farmaci antiretrovirali usati ad esempio per curare le infezioni da HIV. \nGli inibitori sono spesso in grado di imitare lo stato di transizione, l'intermedio di una reazione catalizzata dall'enzima. Questo assicura che l'inibitore sfrutti l'effetto stabilizzante dello stato di transizione dell'enzima, dando luogo ad una migliore affinit\u00e0 di legame (\"K\"i inferiore alla \"K\"m) rispetto al substrato. Un esempio di tale inibitore dello stato di transizione \u00e8 l'antivirale oseltamivir, che imita la natura planare dell'anello dello ione ossonio nella reazione dell'enzima virale neuraminidasi.\nTuttavia, non tutti gli inibitori reversibili mimano le strutture dei substrati. La struttura di un altro inibitore della proteasi dell'HIV come il tipranavir, ad esempio, non \u00e8 di tipo peptidico e non ha evidenti similitudini strutturali con il substrato. Questi inibitori non-peptidici possono essere pi\u00f9 stabili di quelli contenenti legami peptidici, in quanto non costituiscono substrato per le peptidasi e sono pi\u00f9 difficilmente degradati nella cellula.\nNell'ideazione dei farmaci occorre anche una valutazione attenta delle concentrazioni necessarie per indurre una competizione efficace. Ad esempio, \u00e8 possibile inibire le protein chinasi attraverso molecole con struttura chimica simile all'ATP (uno dei substrati di tali enzimi), ma tali farmaci dovranno competere con le alte concentrazioni di ATP della cellula. In alcuni casi, dunque, si preferisce mettere a punto inibitori delle protein chinasi che competono per il loro sito di legame con i relativi substrati proteici, presenti nelle cellule a concentrazioni molto inferiori alla concentrazione standard di ATP. Baster\u00e0 dunque una concentrazione molto minore di questo secondo tipo di inibitore per ottenere un risultato simile a quello indotto dal primo tipo di farmaco."}
{"id": "2484170", "revid": "219355", "url": "https://it.wikipedia.org/wiki?curid=2484170", "title": "Inibitori competitivi", "text": ""}
{"id": "2484171", "revid": "219355", "url": "https://it.wikipedia.org/wiki?curid=2484171", "title": "Inibitori non competitivi", "text": ""}
{"id": "2484172", "revid": "219355", "url": "https://it.wikipedia.org/wiki?curid=2484172", "title": "Inibitori di tipo misto", "text": ""}
{"id": "2484173", "revid": "219355", "url": "https://it.wikipedia.org/wiki?curid=2484173", "title": "Inibitori acompetitivi", "text": ""}
{"id": "2484174", "revid": "287204", "url": "https://it.wikipedia.org/wiki?curid=2484174", "title": "Punta Budden (Alpi Graie)", "text": "La Punta Budden (3.683 ) \u00e8 una montagna del Massiccio del Gran Paradiso nelle Alpi Graie.\nSi trova in Valle d'Aosta lungo la dorsale che dal Gran Paradiso conduce a nord verso la Grivola. Pi\u00f9 nel dettaglio si trova tra la Becca di Montandayn\u00e9 e l'Herb\u00e9tet.\nDalla montagna, nel versante verso la Valnontey (Val di Cogne), scende il Ghiacciaio del Tzasset. Nel versante verso la Valsavarenche scende il Ghiacciaio di Montandayn\u00e9."}
{"id": "2484175", "revid": "339392", "url": "https://it.wikipedia.org/wiki?curid=2484175", "title": "Alleanza austro-tedesca", "text": ""}
{"id": "2484177", "revid": "287204", "url": "https://it.wikipedia.org/wiki?curid=2484177", "title": "Sheri S. Tepper", "text": " Con i suoi romanzi di fantascienza ha ricevuto svariate candidature ai principali premi del settore.\nBiografia.\nNata e cresciuta nello Stato del Colorado, ha lavorato per venticinque anni presso la Rocky Mountain Planned Parenthood e solo dopo essersi ritirata dall'attivit\u00e0 di assistenza sociale si \u00e8 dedicata, a partire dagli anni ottanta, alla narrativa fantastica.\nDopo aver pubblicato alcuni romanzi fantasy diretti ad un pubblico giovanile, nel 1987 porta a termine il suo primo progetto ambizioso, il dittico \"Le torri del dominio\" (\"The Awakeners\"), formato da \"North Shore\" e \"South Shore\".\nSeguono \"Cronache del dopoguerra\" (\"The Gate to Women's Country\") (1988) e soprattutto \"Pianeta di caccia\" (\"Grass\") (1989), d\u00e0 inizio ad una trilogia ed entra nella cinquina dei candidati al Premio Hugo per il miglior romanzo.\nCon gli pseudonimi A. J. Orde e B. J. Oliphant ha scritto negli anni novanta due serie di gialli, affrontati come un piacevole diversivo rispetto alla pi\u00f9 impegnativa scrittura degli ambiziosi romanzi di fantascienza.\nRiconoscimenti.\nLa Tepper con i suoi romanzi di fantascienza ha ricevuto svariate candidature ai principali premi del settore."}
{"id": "2484178", "revid": "1543377", "url": "https://it.wikipedia.org/wiki?curid=2484178", "title": "Inibitore irreversibile", "text": "Gli inibitori irreversibili sono inibitori enzimatici che si legano covalentemente o che distruggono un gruppo funzionale dell'enzima essenziale per la sua attivit\u00e0.\nTipi.\nGli inibitori irreversibili solitamente modificano covalentemente l'enzima, e l'inibizione non pu\u00f2 essere pertanto successivamente neutralizzata. Spesso tali inibitori contengono gruppi funzionali reattivi come aldeidi, aloalcani o alcheni. Questi gruppi elettrofili reagiscono con le catene laterali degli amminoacidi formando addotti covalenti. I residui modificati sono quelli con catene laterali contenenti gruppi nucleofili come l'ossidrile o il sulfidrile (ad esempio la serina, bersagliabile dal diisopropilfluorofosfato, la cisteina, la treonina o la tirosina).\nIl concetto di inibizione irreversibile \u00e8 in ogni caso diverso da quello di inattivazione irreversibile dell'enzima. Gli inibitori irreversibili sono solitamente specifici per una classe di enzimi e non inattivano tutte le proteine; non funzionano distruggendo la struttura proteica ma alterando specificamente il sito attivo del loro bersaglio. Gli inibitori irreversibili, dunque, non sono correlati a fenomeni legati a livelli estremi di pH o di temperatura, che causano solitamente la denaturazione aspecifica di tutte le strutture proteiche presenti in soluzione, oppure all'idrolisi aspecifica mediata dall'aggiunta nel mezzo di acido cloridrico concentrato caldo, che genera una rottura dei legami peptidici ed un rilascio di amminoacidi liberi.\nAnalisi dell'inibizione irreversibile.\nGli inibitori irreversibili formano un complesso reversibile non-covalente con l'enzima (EI o ESI), che reagisce per produrre un complesso covalentemente modificato e definito EI* o \"dead-end\" (\"senza uscita\"). Il rapporto a cui si forma EI* \u00e8 detto rapporto di inattivazione (o \"k\"inact). Dal momento che la formazione di EI pu\u00f2 competere con ES, il legame degli inibitori irreversibili pu\u00f2 essere evitato mediante competizione con un substrato o con un secondo inibitore reversibile.\nI meccanismi di legame e di inattivazione di questo tipo di reazione possono essere investigati incubando l'enzima e l'inibitore e misurando la quantit\u00e0 di attivit\u00e0 rimanente al trascorrere del tempo. L'attivit\u00e0 decresce in maniera dipendente dal tempo, di solito seguendo il decadimento esponenziale. Riportando questi dati in una equazione di rapporto si ottiene il tasso di inattivazione a quella concentrazione dell'inibitore. Questa operazione \u00e8 ripetuta a diverse concentrazioni dell'inibitore. Se un complesso reversibile EI \u00e8 coinvolto, il tasso di inattivazione sar\u00e0 saturabile e, disegnando la curva, si otterr\u00e0 la \"k\"inact e la \"K\"i.\nUn altro metodo largamente usato in queste analisi \u00e8 la spettrometria di massa. In questo caso un'accurata misura della massa dell'enzima originario non modificato e dell'enzima inattivato permette di calcolare la crescita in massa causata dalla reazione con l'inibitore e mostra la stechiometria della reazione. Questo \u00e8 indagabile usando uno spettrometro di massa MALDI-TOF. Una tecnica complementare, l'impronta digitale proteica, implica la digestione della proteina originaria e modificata mediante una proteasi come la tripsina. Ci\u00f2 produce un insieme di peptidi che possono essere analizzati con uno spettrometro di massa. Il peptide la cui massa cambia dopo la reazione con l'inibitore \u00e8 quello che contiene il sito di modificazione.\nCasi particolari.\nSpesso alcuni inibitori reversibili sono in grado di legarsi cos\u00ec strettamente al loro bersaglio da apparire come irreversibili. Questi inibitori mostrano costanti cinetiche simili a quelle degli inibitori irreversibili covalenti. In questi casi, alcuni di questi inibitori si legano rapidamente all'enzima nel complesso a bassa affinit\u00e0 \"EI\" e questo successivamente va incontro ad un pi\u00f9 lento riassestamento verso un complesso \"EI*\" legato molto saldamente. Tale comportamento cinetico \u00e8 definito \"legame lento\" Questo lento assestamento dopo il legame provoca spesso una modifica di conformazione, legata al fatto che l'enzima si stringe attorno alla molecola dell'inibitore. Esempi di inibitori a legame lento sono costituiti da importanti farmaci, come il metotrexato, l'allopurinolo e la forma attivata dell'aciclovir.\nEsempi di inibitori irreversibili.\nIl diisopropilfluorofosfato (DFP) \u00e8 un inibitore delle proteasi, che idrolizza il legame fosforo-fluoro lasciando il fosfato legato alla serina presente nel sito attivo, inibendo in modo irreversibile l'enzima. In modo analogo, il DFP reagisce anche col sito attivo dell'acetilcolinesterasi nelle sinapsi dei neuroni, ed \u00e8 quindi anche una potente neurotossina, la cui dose letale \u00e8 fissata a meno di 100\u00a0mg.\nUn altro esempio di inibitore irreversibile delle proteasi \u00e8 la iodoacetamide, che si lega ad un residuo di cisteina dell'enzima. Lo zolfo contenuto nell'aminoacido reagisce con tale inibitore, si forma un tioetere liberando acido ioidrico (HI). L'enzima quindi perde la sua attivit\u00e0.\nL'inibizione suicida \u00e8 un tipo inusuale di inibizione irreversibile che si ha quando l'enzima trasforma l'inibitore in una forma reattiva nel suo sito attivo. Un esempio \u00e8 l'\u03b1-difluorometilornitina (o DFMO), inibitore della biosintesi delle poliammine ed analogo dell'amminoacido ornitina, usato per trattare la tripanosomiasi africana (febbre del sonno). L'ornitina decarbossilasi pu\u00f2 catalizzare la decarbossilazione del DFMO invece che dell'ornitina. Conseguenza di tale reazione \u00e8 l'eliminazione di un atomo di fluoro, che converte questo intermedio catalitico nell'immina coniugata, una specie altamente elettrofila, che reagisce con un residuo di cisteina o di lisina nel sito attivo per inibire irreversibilmente l'enzima.\nDal momento che l'inibizione irreversibile d\u00e0 spesso luogo all'iniziale formazione di un complesso non-covalente \"EI\", \u00e8 talvolta possibile per un inibitore legarsi ad un enzima in pi\u00f9 di un modo. Per esempio, un inibitore chiamato \"mostarda di chinacrina\" pu\u00f2 inibire in due modi diversi la tripanotione reduttasi del protozoo \"Trypanosoma cruzi\". In un caso pu\u00f2 legarsi reversibilmente, nell'altro covalentemente, dal momento che reagisce con un residuo amminoacidico attraverso la sua azoiprite.\nInibitori suicidi.\nParticolare classe di inibitori irreversibili."}
{"id": "2484181", "revid": "287204", "url": "https://it.wikipedia.org/wiki?curid=2484181", "title": "U.S. Men's Clay Court Championships 2006", "text": "L'U.S. Men's Clay Court Championships 2006 \u00e8 stato un torneo di tennis giocato sulla terra rossa. \u00c8 stata la 38\u00aa edizione del U.S. Men's Clay Court Championships, che fa parte della categoria International Series nell'ambito dell'ATP Tour 2006. Si \u00e8 giocato al Westside Tennis Club di Houston in Texas negli Stati Uniti dal 10 al 17 aprile 2006.\nCampioni.\nSingolare.\n Mardy Fish ha battuto in finale J\u00fcrgen Melzer 3-6, 6-4, 6-3\nDoppio.\n Michael Kohlmann / Alexander Waske hanno battuto in finale Julian Knowle / J\u00fcrgen Melzer 5-7, 6-4, [10-5]"}
{"id": "2484183", "revid": "219355", "url": "https://it.wikipedia.org/wiki?curid=2484183", "title": "Inibitori enzimatici", "text": ""}
{"id": "2484185", "revid": "171091", "url": "https://it.wikipedia.org/wiki?curid=2484185", "title": "Gran Serra", "text": "La Gran Serra, (\"Grande Serre\" in francese) (3.552 ) \u00e8 una montagna del Massiccio del Gran Paradiso nelle Alpi Graie.\nCaratteristiche.\nSi trova in Valle d'Aosta lungo la dorsale che dal Gran Paradiso sale a nord verso la Grivola tra la Valsavarenche e la Valnontey (Val di Cogne).\nNel versante verso la Valnontey scende il Ghiacciaio del Grand Vallon; in quello verso la Valsavarenche il Ghiacciaio del Timorion.\nSalita alla vetta.\n\u00c8 possibile salire sulla vetta partendo dal Rifugio Vittorio Sella."}
{"id": "2484187", "revid": "24443", "url": "https://it.wikipedia.org/wiki?curid=2484187", "title": "Gran Sertz", "text": ""}
{"id": "2484189", "revid": "219355", "url": "https://it.wikipedia.org/wiki?curid=2484189", "title": "Inibitori irreversibili", "text": ""}
{"id": "2484191", "revid": "310175", "url": "https://it.wikipedia.org/wiki?curid=2484191", "title": "Piaggio P.7", "text": ""}
{"id": "2484192", "revid": "219355", "url": "https://it.wikipedia.org/wiki?curid=2484192", "title": "Inibitori suicidi", "text": ""}
{"id": "2484193", "revid": "1985558", "url": "https://it.wikipedia.org/wiki?curid=2484193", "title": "Lindaro", "text": "Lindaro (croato: Lindar) \u00e8 una localit\u00e0 di 403 abitanti della regione istriana, in Croazia, frazione del comune di Pisino.\nGeografia fisica.\nL'abitato di Lindaro \u00e8 adagiato su un'altura di circa 460\u00a0m a sud-est di Pisino, da cui domina il paese e la \"Valle del Foiba\". Nei dintorni del paese \u00e8 presente una cava di bauxite.\nStoria.\nIl toponimo \u00e8 probabilmente di origine celtica.\nLa sua posizione strategica ne fece uno dei centri difensivi nella cintura di Pisino, divenendo prima propriet\u00e0 dei vescovi di Pedena, poi dei conti d'Istria sino al 1511, quando venne conquistata dai veneziani per un brevissimo periodo. Rimase quindi sotto il controllo degli Asburgo - salvo un breve periodo di dominazione francese - fino alla fine della prima guerra mondiale, quando venne ceduta al Regno d'Italia. Dopo la seconda guerra mondiale venne annessa alla Jugoslavia. Secondo la testimonianza di Don Francesco Dapiran, dopo il 1945 nella cava di Bauxite di Lindaro vennero uccisi almeno 30 oppositori politici del regime comunista jugoslavo.\nDal 1991 Lindaro fa parte della Repubblica di Croazia.\nNel 1813 l'Istria insorse contro il dominio francese, sotto la guida del capitano Giuseppe Lazzarich, che riusc\u00ec a far prigionieri a Vermo i soldati di un battaglione dell'esercito Napoleonico diretto verso Fiume, con l'obiettivo di sconfiggere il generale austriaco Laval Nugent che aveva occupato il capoluogo del Carnaro. A ricordare questo episodio resta la canna mozza di un falconetto, che spunta da una feritoia di un bastione del castello.\nLuoghi d'interesse.\nAl periodo della Serenissima risalgono la fortezza del paese, di cui si conservano parte delle torri e il bastione con una bombarda e una Villa merlata, appartenuta ai nobili Baxa nel XVII secolo, con bifore in stile veneziano e lo stemma del Leone di San Marco sulla facciata. \nTra gli edifici religiosi \u00e8 di rilievo la Chiesa \"neoromanica\" dedicata ai Santi Ermacora e Fortunato, edificata nel 1611 e ampliata prima nel 1781 e poi nel 1860, che presenta una struttura a tre navate con cinque altari di marmo settecenteschi e i dipinti del Corner che raffigurano la Madonna e la Crocifissione e le vite di San Giorgio, Sant'Agata, Santa Lucia, San Giovanni e Sant'Antonio da Padova.\nIl campanile che si affianca all'edificio, alto trenta metri, risale invece al periodo asburgico (1906) mantenendo inalterati i tratti distintivi dell'architettura istriana: la torre campanaria presenta una bifora e una sommit\u00e0 a forma di prisma esagonale con aperture ogivali sormontato da una piramide che termina in una croce di ferro battuto.\nAntica ma pi\u00f9 modesta \u00e8 la Cappella di Santa Caterina, eretta nel 1409, dove si conservano una pregevole pala d'altare del XVII secolo di Vincenzo da Castua, raffigurante la Crocifissione di Cristo: tale affresco \u00e8 noto come la \"Croce viva\", dal momento che le parti terminali della croce sono ritratte come braccia umane che aprono le porte del Paradiso. All'interno spicca anche un affresco dai colori sgargianti di Antonio da Padova sulla parete sinistra che reca un'antica iscrizione in glagolita.\nI dipinti della cappella sono illuminati da un'apertura circolare dai contorni stellati posta sulla facciata posteriore dell'edificio. L'esterno della chiesetta \u00e8 dominato da una serie di loggette del XVI secolo con archi gotici a sesto acuto, recentemente sottoposto a restauro."}
{"id": "2484196", "revid": "1543377", "url": "https://it.wikipedia.org/wiki?curid=2484196", "title": "Monte Carlo Masters 2006", "text": "Il Monte Carlo Masters 2006 \u00e8 stato un torneo di tennis giocato sulla terra rossa. \u00c8 stata la 100\u00aa edizione del Monte Carlo Masters, che fa parte della categoria ATP Masters Series nell'ambito dell'ATP Tour 2006, e si \u00e8 giocato al Monte Carlo Country Club di Roquebrune-Cap-Martin in Francia, vicino a Monte Carlo, dal 17 al 25 aprile 2006.\nCampioni.\nSingolare.\n Rafael Nadal ha battuto in finale Roger Federer, 6-2, 6-7, 6-3, 7-6\nDoppio.\n Jonas Bj\u00f6rkman / Maks Mirny def. Fabrice Santoro / Nenad Zimonji\u0107, 6-2, 7-6(2)"}
{"id": "2484199", "revid": "599013", "url": "https://it.wikipedia.org/wiki?curid=2484199", "title": "Ludovica Dalia", "text": "Gioca nel ruolo di palleggiatrice nella .\nBiografia.\nLa carriera pallavolistica di Ludovica Dalia inizia nella stagione 1999-00, in Serie B1, nel Volley Ball Club Frascati. Nella stagione successiva si trasferisce tra le file della Fortitudo Citt\u00e0 di Rieti, squadre nella quale resta per sei stagioni conquistando ben due promozioni dalla Serie C alla Serie B1.\nNella stagione 2006-07 viene acquistata dal in Serie A2, ottenendo la promozione in Serie A1 nella stagione 2007-08: nell'annata 2008-09 disputa, con la stessa squadra, per la prima volta la massima divisione del campionato italiano.\nPer il campionato 2010-11 veste la maglia dalla Robur Tiboni Urbino Volley, con la quale vince la Coppa CEV, mentre in quello successivo passa al Parma Volley Girls.\nNella stazione 2012-13 gioca nel Crema Volley: tuttavia a seguito dei problemi finanziari della societ\u00e0, a met\u00e0 annata, viene ceduta al Cuatto Volley Giaveno.\nNella stagione campionato 2013-14 passa al Promoball Volleyball Flero insieme ad altre sue compagne di squadra del ritirato Crema Volley in serie cadetta, con ottiene la promozione in massima serie, dove gioca a partire dalla stagione successiva vestendo la stessa maglia.\nIl 23 gennaio 2017 ha conseguito la laurea in ingegneria gestionale presso l'universit\u00e0 \"La Sapienza\" di Roma.\nPer l'annata 2017-18 si accasa al , neopromossa in Serie A2, mentre in quella successiva \u00e8 alla , nella stessa categoria."}
{"id": "2484200", "revid": "115657172", "url": "https://it.wikipedia.org/wiki?curid=2484200", "title": "Puerto Hambre", "text": "Puerto Hambre \u00e8 costituito dalle rovine del primo insediamento che fu realizzato con l'intento di colonizzare la regione dello Stretto di Magellano. I resti si trovano vicino alla citt\u00e0 di Punta Arenas ed al Fuerte Bulnes, nella Regione di Magellano e dell'Antartide Cilena, in Cile.\nStoria.\nPuerto Hambre si trova ai margini della costa di Bah\u00eda Buena, nel mezzo del desolato paesaggio patagonico nel quale il capitano Pedro Sarmiento de Gamboa fonder\u00e0 la citt\u00e0 di \"Rey Felipe\", il 25 marzo del 1584, con circa 300 coloni. L'intento di colonizzazione spagnola ebbe per\u00f2 una tragica fine in quanto gli abitanti della colonia morirono di fame. Giunto in quei luoghi alcuni anni dopo, il navigatore inglese Thomas Cavendish vi trov\u00f2 solamente i resti della colonia ed un unico sopravvissuto, Tom\u00e9 Hern\u00e1ndez, dal quale apprese storia drammatica di Rey Felipe. L'inglese ribattezz\u00f2 quei luoghi con il nome, che ancora conservano, di \"Port Famine\", in spagnolo \"Puerto del Hambre\". Durante la dominazione inglese fu utilizzato come base per la Royal Navy.\nPrima della colonia \"Rey Felipe\",l'11 febbraio 1584, Sarmiento de Gamboa fond\u00f2 la colonia di \"Nombre de Jes\u00fas\", situata in prossimit\u00e0 dello Stretto di Magellano, vicino al Capo Virgenes, in territorio attualmente argentino, che fu abbandonata dai suoi abitanti presumibilmente per spostarsi ad ovest alla ricerca della colonia di \"Rey Felipe\".\nDurante un viaggio esplorativo in Patagonia e Terra del Fuoco il capitano Pringle Stokes, al comando dell'HMS \"Beagle\", cadde in uno stato di profonda depressione. Arrivato a \"Puerto Hambre\" nell'agosto del 1828, si chiuse nella sua cabina e si suicid\u00f2. Fu sepolto in quello che fu chiamato il \"cimitero inglese\", dove si trova la sua tomba, ancora decorata con carte nautiche. Il tenente W.G. Skyring, ufficiale della nave, assunse temporaneamente il comando, in seguito assunto dal tenente Robert FitzRoy. Al suo comando, nel secondo viaggio di esplorazione del \"Beagle\", viaggi\u00f2 il giovane naturalista Charles Darwin, che visit\u00f2 in numerose occasioni Puerto Hambre nel 1832 e nel 1834.\nIl 2 maggio del 1843 giunsero a Puerto Hambre i primi venti immigrati tedeschi. Lo stesso anno, John Williams Wilson edific\u00f2 Fuerte Bulnes, a circa due chilometri dalla penisola di \"Punta Santa Ana\", seguendo una strategia militare per l'occupazione di varie regioni della Patagonia in favore del Cile. Recentemente il forte \u00e8 stato ricostruito con la sua cappella, l'abitazione del cappellano, il carcere, la polveriera, l'ufficio postale ed i vari stabili che lo componevano.\nNel febbraio del 1968 le rovine dell'antica colonia furono dichiarate Monumento Nazionale del Cile."}
{"id": "2484207", "revid": "984922", "url": "https://it.wikipedia.org/wiki?curid=2484207", "title": "Faida di sangue - Pumpkinhead 4", "text": "Faida di sangue - Pumpkinhead 4 (\"Pumpkinhead: Blood Feud\") \u00e8 un film per la televisione del 2007 diretto da Michael Hurst. Appartiene alla serie di film \"Pumpkinhead\".\nTrama.\nJodie Hatfield e Ricky McCoy sono due giovani innamorati ma appartengono a due famiglie in lotta tra loro, gli Hatfield e i McCoy. I due fuggono dalla citt\u00e0 ma vengono sorpresi e Ricky viene quasi ammazzato da due degli Hatfield. Malconcio Ricky torna a casa sua ma per strada scopre il cadavere di Sarah, la sua sorellina. Scosso e furioso, sicuro che siano stati gli Hatfield, si rivolge alla strega del bosco per avere vendetta. E cos\u00ec, nonostante fosse stato messo in guardia dal fantasma di Ed Harley, risveglia l'essere conosciuto col nome di Pumpkinhead.\nGli Hatfield e i McCoy si alleano per difendersi dal demone, con l'aiuto dello sceriffo Dallas (che gi\u00e0 anni prima aveva avuto uno scontro con Pumpkinhead)."}
{"id": "2484209", "revid": "111490030", "url": "https://it.wikipedia.org/wiki?curid=2484209", "title": "Albert Mackey", "text": "Biografia.\nNacque a Charleston (Carolina del Sud) e svolse la professione di medico fino al 1854; in seguito si dedic\u00f2 interamente allo studio della Massoneria ed alla stesura di testi ed articoli divenuti fondamentali nel pensiero massonico.\nPer completare i suoi approfondimenti latomistici si trasfer\u00ec a Washington nel 1870. Influente personaggio del panorama liberomuratorio americano, dopo il trasferimento a Washington il suo impegno per la letteratura massonica fu totale. Iniziato alla Massoneria nel 1841 presso la Loggia Saint Andrews N\u00b010 nella Carolina del Sud, frequent\u00f2 anche la Loggia Solomon's N\u00b01. Ricopr\u00ec la dignit\u00e0 di Gran Segretario e Grande Oratore delle Gran Loggia della Carolina del Sud dal 1842 al 1867 e di Segretario Generale del Rito Scozzese Antico ed Accettato per la Giurisdizione del Sud fino all'anno della sua morte.\nFra i molti libri sulla Massoneria Mackey ne redasse nel 1845 un lessico, e nel 1873-1878 una enciclopedia. Cur\u00f2 inoltre varie pubblicazioni come la \"Western Masonic Miscellany\" (1849-54), la \"Masonic Quarterly Review\" (1857-58), l\"'American Freemason\" (1859-60), Il \"Mackey's National Freemason\" (1871-74) e la \"Voice of Freemasonry\" (1875-79). Redasse i \"Masonic Landmarks\", nella versione attualmente adottata in Italia dalla Gran Loggia Phoenix degli A.L.A.M., guidata dal Gran Maestro Ripa Montesano."}
{"id": "2484210", "revid": "1993636", "url": "https://it.wikipedia.org/wiki?curid=2484210", "title": "Capo Gelidonya", "text": "Capo Gelidonya (in lingua turca Gelidonya Burnu o Ta\u015fl\u0131k Burnu) \u00e8 un promontorio della penisola di Teke, in Anatolia (Turchia), che separa la baia di Finike, a ovest, dal golfo di Antalya a est. \nStoria.\nIn questo luogo venne rinvenuto il relitto di una nave mercantile fenicia risalente a 1200 a.C. ca., situato a circa 27 m di profondit\u00e0 sull'irregolare fondale roccioso. Venne individuato nel 1954, e lo scavo, eseguito da Peter Throckmorton, George F. Bass e Fr\u00e9d\u00e9ric Dumas, inizi\u00f2 nel 1960. Tra i ritrovamenti si possono osservare ceramiche micenee e lingotti di rame e stagno.\nNel 1616 vi ebbe luogo la Battaglia di Capo Celidonia."}
{"id": "2484212", "revid": "110157", "url": "https://it.wikipedia.org/wiki?curid=2484212", "title": "Heliodor P\u00edka", "text": "Figura di primo piano della resistenza al nazismo, nel secondo dopoguerra fu la prima vittima dei processi stalinisti in Cecoslovacchia in quanto accusato di spionaggio a favore dell'Inghilterra. Sar\u00e0 definitivamente riabilitato solamente nel 1968\nBiografia.\nHeliodor P\u00edka nacque il 3 luglio 1897 in \u0160t\u00edtina a Opava. Nel 1915 termin\u00f2 gli studi presso la scuola di grammatica ceca in Opava e mentre si apprestava agli studi universitari di farmacia, con lo scoppio della prima guerra mondiale, fu arruolato in un reggimento di fanteria a Opava. Un anno pi\u00f9 tardi nel 1916, ader\u00ec alle Legioni cecoslovacche combattendo in Russia contro il bolscevismo.\nP\u00edka rimase in Russia fino al 1917, quando l'ordine Tom\u00e1\u0161 Masaryk spost\u00f2 le Legioni cecoslovacche sul fronte occidentale e a Le Havre fu sottoposto con la sua unit\u00e0 ad un intensivo addestramento militare. Grazie ai suoi studi di farmacia fu designato al servizio sanitario. Incorporato il suo reggimento nella Legione straniera francese fu nominato responsabile della difesa contro il gas. Con il reggimento partecip\u00f2 ai combattimenti sul fronte Alsaziano nella primavera del 1918, in Champagne, nell'Aisne e in Terr\u00f2n. Fu decorato pi\u00f9 volte, e fu elogiato per il servizio medico dedicato in prima linea ai combattenti feriti.\nRimpatriato il 9 gennaio 1919 in Cecoslovacchia come tenente, partecip\u00f2 nel mese di maggio alla lotta contro la Polonia per la controversia relativa a T\u011b\u0161\u00edn. Nell'estate del 1919 fu trasferimento all\u2018accademia militare di Saint-Cyr in Francia. Completati gli studi nel 1920 divenne insegnante presso l'accademia militare di Hranice.\nNel 1921 si spos\u00f2 con Maria Sehnalov\u00e1 e un anno dopo nacque il loro figlio chiamato Milan.\nNel 1923 promosso al grado di capitano prest\u00f2 servizio presso lo stato maggiore dell'esercito cecoslovacco a Praga. Negli anni 1926-'28 con tre ufficialicecoslovacchi si laure\u00f2 presso l'Universit\u00e0 di Parigi.\nNel 1932 divent\u00f2 addetto militare a Bucarest ricoprendo la carica fino al 1937, quando fu trasferito al Ministero della Difesa.\nNel corso del 1938 cerc\u00f2 invano per scongiurare un conflitto un accordo con la Germania e ricevette una promessa di assistenza materiale dalla la Jugoslavia e dalla Romania. Dopo l'occupazione della Cecoslovacchia nel 1939 da parte dell'esercito nazista fu costretto a fuggire in Francia e poi a Londra dove ader\u00ec al governo cecoslovacco in esilio.\nCon la firma di un accordo militare sovietico-cecoslovacco del 18 luglio 1941 che prevedeva la costituzione di reparti cechi da impiegarsi contro i nazisti, Heliodor P\u00edka divenne comandante della missione militare a Mosca.\nNel 1942, P\u00edka organizz\u00f2 con l'assistenza dell'Armata Rossa le prime unit\u00e0 cecoslovacca nel campo di addestramento di Buzuluku. Nel settembre 1943 la 1\u00aa Brigata cecoslovacca fu impiegata in prima linea nella zona di Kiev, mentre nel mese di novembre P\u00edka partecipat\u00f2 alla cerimonia della firma del trattato tra la Cecoslovacchia e l'Unione Sovietica.\nNel mese di agosto del 1944 P\u00edka ottenne dal comando sovietico la fornitura di armi per gli insorti della Slovacchia, ma entr\u00f2 ben presto in dissenso con i sovietici quando chiese inutilmente con la liberazione della Cecoslovacchia il comando militare per Ludv\u00edk Svoboda.\nNel maggio 1945, Heliodor P\u00edka torn\u00f2 a Praga, dove fu nominato vice direttore generale del personale dell\u2018esercito cecoslovacco. Durante questo periodo gli furono assegnate due onorificenze sovietiche.\nDopo il febbraio 1948 fu arrestato e accusato di alto tradimento per spionaggio a favore dell'Inghilterra. Sottoposto a processo fu condannato a morte e venne giustiziato il 21 giugno 1949 nel cortile del carcere Plze\u0148 Bory a Praga. Questa esecuzione \u00e8 considerata il primo omicidio politico avvenuto non solo in Cecoslovacchia ma anche negli altri paesi della sfera di influenza politica sovietica.\nNello stesso carcere in cui Heliodor P\u00edka aspettava la condanna morte, fu pure incarcerato suo figlio Milan, che fu un pilota della Royal Air Force britannica durante il secondo conflitto mondiale.\nNel 1968, per volont\u00e0 del presidente della Repubblica Ludv\u00edk Svoboda, il processo contro P\u00edka fu revisionato dal tribunale militare supremo di Praga che stabil\u00ec la sua innocenza e lo riabilit\u00f2 pienamente. Al contrario il regime socialista rifiut\u00f2 di riconoscere i suoi meriti opponendosi fino al 1989.\nNel 1991 il presidente V\u00e1clav Havel ha concesso l'onorificenza Milan Rastislav \u0160tef\u00e1nik alla memoria di Heliodor P\u00edka per eccezionali meriti nella lotta per la liberazione del paese nella seconda guerra mondiale, mentre le autorit\u00e0 pubbliche gli hanno dedicato un monumento a Plze\u0148 e nella citt\u00e0 nativa di \u0160t\u00edtina."}
{"id": "2484213", "revid": "521028", "url": "https://it.wikipedia.org/wiki?curid=2484213", "title": "Linea Nani", "text": "La linea Nani (detta pi\u00f9 tardi Acquisto Vecchio) fu la linea confinaria stabilita in Dalmazia il 30 ottobre 1671 fra i possedimenti veneziani e ottomani, a seguito della Guerra di Candia.\nPremesse.\nLa guerra di Candia, durata 25 anni (dal 1644 al 1669), si era combattuta prevalentemente sull'omonima isola e nei mari del Levante, ma aveva avuto delle ripercussioni anche in Dalmazia.\nI locali bey slavo-turchi avevano sferrato una serie di attacchi contro alcune postazioni veneziane, ma le armate della Serenissima - al comando del provveditore Leonardo Foscolo - passarono al contrattacco ed espugnarono le piazzeforti di Tenin, Dernis, Signo e Saduar. La pi\u00f9 significativa conquista fu per\u00f2 quella della fortezza di Clissa, che dominava dall'alto a brevissima distanza la citt\u00e0 di Spalato.\nQuando nel 1651 il Foscolo fu inviato a Candia in qualit\u00e0 di Capitano generale, gli sforzi bellici si concentrarono nella difesa dell'isola e di conseguenza vennero lesinati uomini e mezzi per la difesa delle conquiste in Dalmazia, col risultato di permettere ai turchi di riprendere gran parte del territorio perduto.\nLe trattative.\nAl termine del conflitto Venezia perse Candia, ma ottenne il riconoscimento delle sue conquiste in Dalmazia. Queste furono per\u00f2 oggetto di un lungo contenzioso, conclusosi con l'accordo raggiunto sulla linea confinaria dal commissario veneziano Battista Nani (da cui il nome di \"Linea Nani\"), comprendente Clissa ma non pi\u00f9 Macarsca e la sua riviera. Il territorio della Dalmazia veneziana - pur leggermente ampliato verso l'interno - nel complesso si riavvicin\u00f2 al minimo storico, toccato dopo la battaglia di Lepanto, nel 1573."}
{"id": "2484219", "revid": "287204", "url": "https://it.wikipedia.org/wiki?curid=2484219", "title": "Heliodor Pika", "text": ""}
{"id": "2484221", "revid": "183114", "url": "https://it.wikipedia.org/wiki?curid=2484221", "title": "Piscina probatica", "text": ""}
{"id": "2484222", "revid": "287204", "url": "https://it.wikipedia.org/wiki?curid=2484222", "title": "Torneo God\u00f3 2006", "text": "Il Torneo God\u00f3 2006 \u00e8 stato un torneo di tennis giocato sulla terra rossa..\n\u00c8 stata la 54\u00aa edizione del Torneo God\u00f3,\nche fa parte della categoria International Series Gold nell'ambito dell'ATP Tour 2006.\nSi \u00e8 giocato al Real Club de Tenis Barcelona di Barcellona in Spagna, dal 24 al 30 aprile 2006.\nCampioni.\nSingolare.\n Rafael Nadal ha battuto in finale Tommy Robredo, 6-4, 6-4, 6-0\nDoppio.\n Mark Knowles / Daniel Nestor hanno battuto in finale Mariusz Fyrstenberg / Marcin Matkowski, 6-3, 6-7(4), 10-5"}
{"id": "2484224", "revid": "486946", "url": "https://it.wikipedia.org/wiki?curid=2484224", "title": "Aemon's Field", "text": ""}
{"id": "2484226", "revid": "729019", "url": "https://it.wikipedia.org/wiki?curid=2484226", "title": "Muscoli trasversospinali", "text": "Nell'anatomia umana i muscoli trasversospinali sono un gruppo di muscoli del dorso.\nAnatomia.\nEssi sono:"}
{"id": "2484232", "revid": "124367017", "url": "https://it.wikipedia.org/wiki?curid=2484232", "title": "Gournia", "text": "Gournia (lingua greca: \u0393\u03bf\u03c5\u03c1\u03bd\u03b9\u03ac), italianizzato in Gurni\u00e0, \u00e8 il sito di un complesso palaziale minoico sull'isola di Creta, Grecia, scavato nei primi del XX secolo dall'archeologa americana Harriet Boyd-Hawes. Gournia si trova nel comune di Ierapetra, su una piccola collina a poche centinaia di metri dal mare nel Golfo di Mirabella nella prefettura di Lasithi. "}
{"id": "2484235", "revid": "729019", "url": "https://it.wikipedia.org/wiki?curid=2484235", "title": "Muscolo semispinale del torace", "text": "Nell'anatomia umana il muscolo semispinale del torace \u00e8 un muscolo del dorso.\nAnatomia.\nMuscolo lungo e sottile rientra nei muscoli trasversospinali, gli altri sono: \nIl semispinale del torace origina dai processi trasversi delle ultime cinque vertebre toraciche e va ad inserirsi sui processi spinosi delle vertebre cervicali (C6 e C7) e toraciche (da T1 a T6)"}
{"id": "2484238", "revid": "3115", "url": "https://it.wikipedia.org/wiki?curid=2484238", "title": "Q factor", "text": ""}
{"id": "2484239", "revid": "1363832", "url": "https://it.wikipedia.org/wiki?curid=2484239", "title": "Crateri di Venere", "text": "Segue una lista dei crateri d'impatto presenti sulla superficie di Venere. La nomenclatura di Venere \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nI crateri di Venere con diametro maggiore di 20\u00a0km portano il nome di donne famose, quelli con diametro inferiore ai 20\u00a0km nomi propri femminili nelle varie culture.\nInoltre, si contano 17 crateri inizialmente battezzati dall'IAU e la cui denominazione \u00e8 stata poi abrogata."}
{"id": "2484241", "revid": "1451528", "url": "https://it.wikipedia.org/wiki?curid=2484241", "title": "Campo dei Gesuiti", "text": "Campo dei Gesuiti \u00e8 un campo di Venezia, situato nel sestiere di Cannaregio, vicino alla Sacca della Misericordia e alle Fondamenta Nuove.\nDescrizione.\nLa forma del campo \u00e8 quella di un rettangolo sviluppato in lunghezza da sud a nord, dove si apre sulle Fondamenta Nuove.\nIl campo deve il suo nome alla storica presenza del complesso dei Gesuiti, che ne occupa tutto il lato orientale, con la bianca facciata barocca della Chiesa dei Gesuiti e il relativo monastero, dalla lunga facciata su tre livelli.\nSul lato occidentale sorgono di fronte alla chiesa delle case popolari dai tipici intonaci policromi, di fronte al monastero un importante palazzo appartenuto a una nobile casata del patriziato veneziano, Palazzo Zen. Accanto al palazzo e collegato ad esso c'\u00e8 l'Oratorio dei Crociferi, che custodisce al suo interno capolavori di Palma il Giovane.\nDavanti al complesso monasteriale va segnalata la presenza di un vecchio pozzo in pietra, poggiante su tre gradini di forma esagonale, gi\u00e0 presente nel Settecento, come testimonia una tela del Canaletto.\nL'uscita a sud del campo \u00e8 possibile attraverso un ponte che consente di indirizzarsi verso la Strada Nova."}
{"id": "2484244", "revid": "352448", "url": "https://it.wikipedia.org/wiki?curid=2484244", "title": "Haghia Triada", "text": ""}
{"id": "2484245", "revid": "729019", "url": "https://it.wikipedia.org/wiki?curid=2484245", "title": "Giacomo Spada", "text": "Note biografiche.\nEra un pastore che usava portare le mucche degli allevatori di Strembo all'alpeggio in Val Genova e qui egli si trovava in occasione di quella ricognizione militare effettuate dalle SS.\nDopo lo 8 settembre 1943 il Trentino era stato inserito dell'Alpenvorland, zona operazione Prealpi, gestita direttamente dalla Germania nazista e la Val Genova era stata eletta dagli alti comandi tedeschi, quale luogo d'incontro e di riposo, per le gerarchie militari germaniche operanti nell'Italia settentrionale.\nLe SS mimetizzate da disertori della Wehrmacht, nei primi giorni di settembre 1944 entrarono in Val Genova per eseguire i controlli per accertare le responsabilit\u00e0 di Adamello Collini e di quanti rendevano possibili le fughe di soldati inglesi, americani e disertori tedeschi attraverso il Passo Tonale, si imbatterono nel pastore Spada e chiesero di poter ripararsi nella sua baita prima di riprendere il cammino. Giacomo li fece entrare e dopo averli rifocillati, indic\u00f2 loro la strada per il Passo del Maroccaro da dove si raggiunge il Passo Tonale. All'atto del commiato, uno delle SS, adducendo ipotetici motivi di ringraziamento mediante un presente che gli avrebbero inviato una volta oltrepassato il confine, chiese il suo indirizzo.\nSpada venne arrestato a Strembo, paese nel quale risiedeva e giunse nella Caserma di Pinzolo il 27 settembre 1944. Il giorno dopo venne portato insieme ad Adamello Collini, Attilio Serini e Bortolo Donati verso i campi di concentramento nazisti. Giacomo Spada venne inviato al campo di concentramento di Bolzano e da qui trasferito con il treno al campo di Mauthausen.\nDurante quest'ultimo spostamento si verific\u00f2 un rallentamento del treno che rese la situazione propizia per la fuga. Approfittarono di questa possibilit\u00e0 alcuni prigionieri, tra i quali Speranza e Buganza di Saone che si salvarono. Di fronte alla contestazione di Buganza, che gli fece notare che quella era l'ultima opportunit\u00e0 che avevano di aver salva la vita, poich\u00e9 una volta passato il Brennero non era pi\u00f9 possibile fuggire ai controlli, Giacomo rispose che egli non intendeva fuggire da quel treno poich\u00e9 temeva ritorsioni sulla propria famiglia se lui fosse scappato.\nSpada \u00e8 morto nel campo di concentramento di Mauthausen il 17 gennaio 1945, come riportato in un certificato di morte redatto dalla Croce Rossa Internazionale.\nOnorificenze.\n\u00c8 stato insignito della medaglia d'argento al merito civile alla memoria da Carlo Azeglio Ciampi"}
{"id": "2484246", "revid": "287204", "url": "https://it.wikipedia.org/wiki?curid=2484246", "title": "Anfiteatro romano di Albano Laziale", "text": "Lanfiteatro romano di Albano Laziale \u00e8 un anfiteatro romano situato nel centro di Albano Laziale, nell'omonimo comune, in provincia di Roma, nel Lazio.\nL'anfiteatro venne costruito in funzione dei vicini \"Castra Albana\", l'accampamento della \"Legio II Parthica\" fondato dall'imperatore Settimio Severo (193-211): tuttavia, la datazione dell'anfiteatro \u00e8 posteriore a quella dei \"castra\", ed \u00e8 collocabile attorno alla met\u00e0 del III secolo. La capienza dell'impianto, la cui lunghezza massima era di 113 metri, oscillava tra le 15.000 e le 16.000 persone.\nStoria.\nDalla fondazione all'abbandono.\nTito Flavio Domiziano, figlio secondogenito dell'imperatore Tito Flavio Vespasiano, non appena sal\u00ec al trono nell'81 inizi\u00f2 la costruzione di una imponente villa imperiale suburbana sui Colli Albani, la villa di Domiziano a Castel Gandolfo: se il palazzo e gli edifici principali (il teatro, lo stadio ed i ninfei) erano collocati nell'area dell'attuale villa Barberini a Castel Gandolfo, nella zona extra-territoriale della Villa Pontificia di Castel Gandolfo, il perimetro della propriet\u00e0 imperiale si estendeva complessivamente per tredici o quattordici chilometri quadrati attorno al lago Albano, nel territorio di ben cinque comuni odierni. La maggior parte degli archeologi, fino all'inizio del Novecento, \u00e8 stata convinta che l'anfiteatro di Albano fosse da ricollegare a questa villa domizianea, in considerazione di numerose testimonianze dei autori antichi su giochi gladiatori e circensi che si tenevano nella villa albana dell'imperatore. Tuttavia, la differenza della tecnica costruttiva utilizzata per le fabbriche della villa con quella presente nell'anfiteatro hanno spinto prima il Westphall e poi Giuseppe Lugli a datare l'edificio ad et\u00e0 posteriore a Domiziano.\nDescrizione.\nLa terrazza sostruttiva.\nL'anfiteatro sorge su un terreno posto in forte pendenza: per rafforzare la spianata sul quale venne edificato, si dovette costruire una terrazza sostruttiva alta 6.75 metri per una lunghezza di 59.60 metri, che corre parallela alla linea dell'anfiteatro ad ovest ad una distanza media di 23 metri. Il muro della terrazza, adorno di quattordici nicchie poste a 2.10 metri dal suolo, \u00e8 costruito con strati irregolari di parallelepipedi di peperino e di mattoni: nella seconda campagna di scavi del 1919-1920 fu scavato tutto il muro della terrazza fino al confine della propriet\u00e0 dei Missionari del Preziosissimo Sangue che reggono la chiesa di San Paolo.\nI \"vomitoria\".\nI \"vomitoria\" in un anfiteatro romano erano i due ingressi trionfali posti agli estremi dell'asse maggiore dell'arena: nel caso dell'anfiteatro albanense la conformazione accidentata del terreno ha reso necessario lo spostamento della posizione dei \"vomitoria\", che cos\u00ec non risultano a filo dell'asse maggiore dell'arena: una situazione simile \u00e8 riscontrabile anche nell'anfiteatro di Pompei, appoggiato per met\u00e0 al terrapieno delle mura di cinta.\n\"Vomitorio\" occidentale\nQuesto \"vomitorio\", spostato di qualche grado rispetto all'asse maggiore dell'arena, \u00e8 stato in gran parte scavato nella roccia viva di peperino, per un'altezza di circa 2.50 metri: tutto il resto \u00e8 stato costruito in \"opus quadratum\" nella stessa pietra vulcanica. Solo il primo tratto del \"vomitorio\", largo mediamente 6.50 metri, era coperto da una volta a botte per una lunghezza di 11.50 metri: nel secondo tratto si aprivano due scale, larghe 1.70 metri, che davano accesso alle gradinate. L'ingresso si presenta chiuso in parte da un tramezzo probabilmente posteriore alla costruzione dell'anfiteatro, ed in parte aperto ma originariamente chiuso da un cancello, di cui rimangono i segni dei cardini. Sul pavimento del vomitorio si apre una fossa rettangolare occupata da una sepoltura cristiana basso-medioevale, riferibile al periodo in cui l'anfiteatro fu in parte convertito in oratorio cristiano.\n\"Vomitorio\" orientale\nAnche questo \"vomitorio\" presenta una strana pianta ad angolo retto, che permette all'ingresso di essere in linea con l'asse maggiore dell'arena: l'archeologo Giuseppe Lugli loda l'abilit\u00e0 dell'architetto che seppe risolvere in questo modo la questione. Il primo tratto, calibrato sull'asse maggiore dell'arena, \u00e8 lungo 6.35 metri e largo 4.70: il secondo tratto, perpendicolare all'asse maggiore dell'arena e formante angolo retto col primo, \u00e8 invece lungo 30.05 metri e sbuca all'esterno dell'anfiteatro. Come nel caso del \"vomitorio\" occidentale, parte della struttura \u00e8 scavata nel peperino e parte \u00e8 costruita in \"opus quadratum\" nella stessa pietra. La seconda campagna di scavi del 1919-1920 non \u00e8 riuscita a sciogliere il dubbio riguardante il dislivello di 5.60 metri esistente tra il pavimento del \"vomitorio\" ed il piano di calpest\u00eco esterno: purtroppo infatti lo sbocco del \"vomitorio\" \u00e8 praticamente addossato al muro di sostruzione del tratto finale di via San Francesco d'Assisi.\nL'arena.\nL'asse maggiore dell'ellisse disegnato dall'arena misurava 67.50 metri, mentre l'asse minore ne misurava 45: l'area complessiva di conseguenza si aggirava sui 2500 metri quadrati. La prima campagna di scavi del 1912-1914 ha portato alla luce l'intero emisfero meridionale dell'arena, che fu fondata sulla roccia viva di peperino: attorno a tutto l'ellisse corre un canaletto di scolo largo tra i 0.30 ed i 0.35 metri, che scaricava le acque in un canale originariamente coperto da tavole di legno rimovibili largo 1.20 metri e profondo 3. Questo canale pi\u00f9 grande scaricava a sua volta in un locale sotterraneo al \"pulvinar\", e durante la seconda campagna di scavi del 1919-1920 si scopr\u00ec che le acque scorrevano in un altro canale oltre la terrazza sostruttiva: le tracce di quest'ultimo canale furono perse oltre il confine della propriet\u00e0 del seminario vescovile. Il summenzionato canale profondo 3 metri aveva un doppio uso: far passare l'acqua di scolo ma anche gli addetti alla sistemazione del materiale scenico per gli spettacoli, che uscivano poi al centro dell'arena.\nIl muro di recinzione dell'arena si \u00e8 conservato per un'altezza massima di 2.50 metri: tuttavia, \u00e8 plausibile da alcuni blocchi rinvenuti che terminasse pi\u00f9 in alto con una sporgenza curvilinea a raggio esterno. Nel muro di recinzione si apre una stanzetta nella quale probabilmente venivano rinchiusi gli animali prima degli spettacoli.\nLa \"cavea\".\nLa \"cavea\" e le gradinate sono in gran parte andate perdute nello spoglio del monumento seguito all'et\u00e0 romana: tuttavia \u00e8 possibile affermare che le gradinate fossero divise in due \"maeniana\" o livelli, il \"maenianum primum\" ed il \"maenianum secundum\", a loro volta ripartiti in due settori per ciascuno, l\"inferior\" ed il \"superius\". Dai resti di scale rinvenuti nei fornici sostruttivi \u00e8 possibile ipotizzare che una scala ogni tre fornici rappresentasse il collegamento tra i livelli inferiori e quelli superiori.\nPer quanto riguarda il numero delle gradinate, Leon Battista Alberti lo calcol\u00f2 in 30, numero ancora oggi molto probabile. L'archeologo Giuseppe Lugli inoltre ha calcolato in circa 16.000 il numero massimo degli spettatori che poteva ospitare l'anfiteatro (14.850 seduti), considerando ogni sedile delle dimensioni di 0.44 metri come per il Colosseo di Roma, e considerando che la \"cavea\" si eleva per una trentina di metri con una base di 23.50 ed un angolo di inclinazione di 27\u00b0.\nIl \"pulvinar\".\nIl \"pulvinar\" era il palco imperiale, l'equivalente della \"tribuna autorit\u00e0\" dei nostri stadi pi\u00f9 grandi. Ovviamente, era situato al centro dell'emiciclo delle gradinate, sul lato meridionale: l'accesso era in origine il fornice XIII del primo ordine, lungo 23.05 metri e largo 3.05, attraverso due scale a doppio rampante, che si immettevano una a destra e l'altra a sinistra del palco. In seguito, tuttavia, questo accesso venne abbandonato in favore del vicino fornice XIV, probabilmente a causa della chiusura delle due scale che permise di raddoppiare di tre volte la superficie del \"pulvinar\". L'accesso a questo fornisce \u00e8 contrassegnato da due semi-colonne in laterizio con base attica in peperino: la larghezza \u00e8 anche minore del fornice precedente (da un massimo di 2.40 metri ad un minimo di 1.97).\nI fornici sostruttivi.\nSempre a causa della conformazione particolarmente ostica del terreno, i costruttori pensarono bene di sorreggere le gradinate con una serie di fornici sostruttivi: l'archeologo Giuseppe Lugli a proposito di queste strutture afferm\u00f2:\nLa lunghezza massima dei locali interni ai fornici sostruttivi, dispostio su due ordini, oscilla tra i 22 ed i 23 metri, mentre la larghezza \u00e8 compresa tra i 2 ed i 4.50 metri. Inoltre, ogni fornice presenta una copertura differente, un piano differente, una risega di fondazione differente, cosa che ha portato lo stesso Lugli a definire queste costruzioni \"bizzarre\".\nOgnuno dei locali ricavati nei fornici aveva una sua funzione: ad esempio, i fornici VI e VII erano probabilmente il luogo in cui erano custoditi gli animali per gli spettacoli; il fornice IX un magazzino, il fornice XVI un ripostiglio, i fornici V, VIII, XII, XVII e XX come vani per le scale d'accesso al secondo ordine, i fornici XIII e XIV come accesso al \"pulvinar\", il palco imperiale. In alcuni fornici (VII ed VIII) si trovano sepolture cristiane di et\u00e0 medioevale, in altri non \u00e8 stato possibile operare lo sgombero del materiale di riempimento a causa della precariet\u00e0 delle murature.\nAttorno alla circonferenza dell'anfiteatro, almeno sul lato meridionale, correva una strada basolata, che probabilmente poi raggiungeva la via Appia Antica ricalcando l'attuale via dell'Anfiteatro Romano fino a piazza Giuseppe Mazzini. Una seconda strada probabilmente conduceva alla villa di Domiziano a Castel Gandolfo, ricalcando l'attuale \"galleria di sopra\", stando ad alcuni resti di basolato romano rinvenuti nel 1917 e nel 1921 presso la chiesa di Santa Maria Assunta e l'attiguo collegio di Propaganda Fide a Castel Gandolfo, nell'area extra-territoriale della Villa Pontificia di Castel Gandolfo."}
{"id": "2484248", "revid": "298055", "url": "https://it.wikipedia.org/wiki?curid=2484248", "title": "Deven Ride", "text": ""}
{"id": "2484251", "revid": "709565", "url": "https://it.wikipedia.org/wiki?curid=2484251", "title": "Bette Davis Eyes", "text": "Bette Davis Eyes \u00e8 una canzone pop di Jackie DeShannon del 1975 scritta a quattro mani insieme a Donna Weiss.\nContenuto.\nLa \"Bette Davis\" citata nel titolo e nel testo della canzone \u00e8 la celebre attrice Bette Davis, ricordata sia per la sua bravura recitativa sia per i suoi grandi occhi espressivi.\nProtagonista della canzone \u00e8 una donna a due volti, volitiva e irruente ma capace anche di dolcezza, dai capelli biondo platino e dalle labbra che costituiscono una \"dolce sorpresa\". \u00c8 conscia del fatto suo e capace di \"saltarti addosso e rotolarti per bene come un dado fino a farti nero\". Pu\u00f2 farlo perch\u00e9 il suo sguardo e i suoi occhi ricordano quelli di Bette Davis (\"She'll take a tumble on you / roll you like you were a dice / until you come out blue / she's got Bette Davis eyes\").\nStoria.\nJackie DeShannon registr\u00f2 la canzone per inserirla nell'album \"New Arrangement\", ma il motivo pass\u00f2 inosservato fino a quando non venne pubblicata la versione di Kim Carnes."}
{"id": "2484256", "revid": "223320", "url": "https://it.wikipedia.org/wiki?curid=2484256", "title": "Love in This Club, Part II", "text": ""}
{"id": "2484259", "revid": "228587", "url": "https://it.wikipedia.org/wiki?curid=2484259", "title": "Corriedale", "text": "La Corriedale \u00e8 una razza di pecora molto apprezzata sia per la produzione della lana, sia per la produzione di carne. La razza Corriedale \u00e8 la pi\u00f9 vecchia di tutti gli ibridi Merino-Lincoln ed \u00e8 stata selezionata quasi contemporaneamente in Australia ed in Nuova Zelanda. \u00c8 stata introdotta negli Stati Uniti nel 1914. La Corriedale \u00e8 allevata soprattutto in Australia, Patagonia e Stati Uniti.\nCaratteristiche.\nLa razza Corriedale, \u00e8 molto resistente ed ha un corpo equilibrato. Sono docili e le madri hanno un'elevata fertilit\u00e0 e curano amorevolmente la prole. Si adattano senza difficolt\u00e0 ad un'ampia gamma di condizioni climatiche. Sono prive di corna ed hanno un corpo grosso. Producono una lana morbida e fitta, di lunghezza media. Gli agnelli producono carni di buona qualit\u00e0.\nLa Corriedale produce grandi quantit\u00e0 di lana che varia, in spessore, dai 31.5 ai 24.5 micron. La lana ottenuta da una pecora adulta da 4,5 a 7,7\u00a0kg con una lunghezza da 8,9 a 15\u00a0cm. Dopo il lavaggio \u00e8 normale un rendimento in peso del 50 o 60%. Gli arieti pesano da 79 a 125\u00a0kg, mentre le pecore possono pesare da 59 a 82\u00a0kg.\nStoria.\nQuesta razza \u00e8 stata selezionata in Australia ed in Nuova Zelanda nei vasti allevamenti tramite incrocio tra le razze Merino e Lincoln. L'obiettivo era di quello di ottenere una nuova razza che avrebbe potuto sopportare regimi climatici con scarse precipitazioni e, allo stesso tempo, fornire lane a fibra lunga. James Little fu il primo selezionatore di questa razza; il nome deriva da una propriet\u00e0 dell'Isola del Sud, nella quale condusse il suo lavoro, coordinato da William Soltau Davidson."}
{"id": "2484260", "revid": "293377", "url": "https://it.wikipedia.org/wiki?curid=2484260", "title": "Serie D 2008-2009 (gironi A-B-C)", "text": "Girone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nNote:\nGirone C.\nClassifica finale.\nLegenda:\nRegolamento:\nNote:"}
{"id": "2484264", "revid": "1522738", "url": "https://it.wikipedia.org/wiki?curid=2484264", "title": "Watch Hill", "text": ""}
{"id": "2484266", "revid": "44876", "url": "https://it.wikipedia.org/wiki?curid=2484266", "title": "Serie D 2008-2009 (gironi D-E-F)", "text": "Girone D.\nClassifica finale.\nLegenda:\nRegolamento:\nNote:\nGirone E.\nClassifica finale.\nLegenda:\nRegolamento:\nNote:\nGirone F.\nClassifica finale.\nLegenda:\nRegolamento:\nNote:"}
{"id": "2484267", "revid": "574302", "url": "https://it.wikipedia.org/wiki?curid=2484267", "title": "S\u00e3o Tom\u00e9 e Pr\u00edncipe ai Giochi olimpici", "text": "S\u00e3o Tom\u00e9 e Pr\u00edncipe ha partecipato per la prima volta ai Giochi olimpici nel 1996, per un totale di quattro edizioni, con rappresentanti soprattutto nelle gare di atletica leggera, senza vincere nessuna medaglia. Non ha mai partecipato ai Giochi olimpici invernali.\nIl Comitato Olimpico di S\u00e3o Tom\u00e9 e Pr\u00edncipe, creato nel 1979, venne riconosciuto dal CIO nel 1993."}
{"id": "2484269", "revid": "56620", "url": "https://it.wikipedia.org/wiki?curid=2484269", "title": "Corpo morto", "text": ""}
{"id": "2484273", "revid": "599013", "url": "https://it.wikipedia.org/wiki?curid=2484273", "title": "Yuya", "text": ""}
{"id": "2484275", "revid": "928766", "url": "https://it.wikipedia.org/wiki?curid=2484275", "title": "Campionato mondiale Superbike 2005", "text": "Il campionato mondiale di Superbike 2005 \u00e8 la diciottesima edizione del campionato mondiale Superbike.\nLa stagione ha preso il via il 26 febbraio, terminando il 9 ottobre.\nIl campionato piloti \u00e8 stato vinto dall'australiano Troy Corser sulla Suzuki GSXR1000 K5 del team Alstare Suzuki Corona Extra che ha preceduto di 54 punti il connazionale Chris Vermeulen sulla Honda CBR 1000RR del team Winston Ten Kate Honda.\nCon la vittoria del suo secondo titolo mondiale, Troy Corser si aggiudica un singolare primato: diventa infatti l'unico pilota Superbike ad aver vinto un titolo mondiale in sella ad una moto bicilidrica (Ducati 916) e ad una moto quadricilindrica (Suzuki GSXR1000 K5).\nIl titolo costruttori \u00e8 stato vinto dalla Suzuki, ottenendo, con il titolo piloti, i primi successi iridati nel mondiale superbike.\nPiloti partecipanti.\nTutte le motociclette in competizione sono equipaggiate con pneumatici forniti dalla Pirelli.\nClassifiche.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "2484278", "revid": "44876", "url": "https://it.wikipedia.org/wiki?curid=2484278", "title": "Serie D 2008-2009 (gironi G-H-I)", "text": "Girone G.\nClassifica finale.\nLegenda:\nRegolamento:\nGirone H.\nClassifica finale.\nLegenda:\nRegolamento:\nNote:\nGirone I.\nClassifica finale.\nLegenda:\nRegolamento:\nNote:"}
{"id": "2484280", "revid": "20768", "url": "https://it.wikipedia.org/wiki?curid=2484280", "title": "Yogi", "text": ""}
{"id": "2484281", "revid": "154893", "url": "https://it.wikipedia.org/wiki?curid=2484281", "title": "Gavitello", "text": ""}
{"id": "2484282", "revid": "767487", "url": "https://it.wikipedia.org/wiki?curid=2484282", "title": "Grand Prix Hassan II 2006", "text": "Il Grand Prix Hassan II 2006 \u00e8 stato un torneo di tennis giocato sulla terra rossa.\n\u00c8 stata la 22\u00aa edizione del Grand Prix Hassan II, che fa parte della categoria International Series nell'ambito dell'ATP Tour 2006.\nSi \u00e8 giocato al Complexe Al Amal di Casablanca in Marocco, dal 24 aprile al 1\u00ba maggio 2006.\nCampioni.\nSingolare.\n Daniele Bracciali ha battuto in finale Nicol\u00e1s Mass\u00fa 6\u20131, 6\u20134\nDoppio.\n Julian Knowle / J\u00fcrgen Melzer hanno battuto in finale Michael Kohlmann / Alexander Waske 6\u20133, 6\u20134"}
{"id": "2484284", "revid": "125696116", "url": "https://it.wikipedia.org/wiki?curid=2484284", "title": "Distretto di Shumanay", "text": "Il distretto di Shumanay \u00e8 uno dei 14 distretti della Repubblica autonoma del Karakalpakstan, in Uzbekistan. Il capoluogo \u00e8 Cagliari."}
{"id": "2484285", "revid": "599013", "url": "https://it.wikipedia.org/wiki?curid=2484285", "title": "Nikola Bulatovi\u0107", "text": ""}
{"id": "2484286", "revid": "287204", "url": "https://it.wikipedia.org/wiki?curid=2484286", "title": "Nikola Bulatovic", "text": ""}
{"id": "2484287", "revid": "628767", "url": "https://it.wikipedia.org/wiki?curid=2484287", "title": "Distretto di Takhtakupir", "text": "Il distretto di Takhtakupir \u00e8 uno dei 14 distretti della Repubblica autonoma del Karakalpakstan, in Uzbekistan. Il capoluogo \u00e8 Takhtakupir (Taxtakopir)."}
{"id": "2484288", "revid": "326822", "url": "https://it.wikipedia.org/wiki?curid=2484288", "title": "Francesco Serra Cassano", "text": ""}
{"id": "2484289", "revid": "628767", "url": "https://it.wikipedia.org/wiki?curid=2484289", "title": "Distretto di Turtkul", "text": "Il distretto di Turtkul \u00e8 uno dei 14 distretti della Repubblica autonoma del Karakalpakstan, in Uzbekistan. Il capoluogo \u00e8 Turtkul."}
{"id": "2484292", "revid": "223320", "url": "https://it.wikipedia.org/wiki?curid=2484292", "title": "Pumpkinhead II Blood Wings", "text": ""}
{"id": "2484294", "revid": "767487", "url": "https://it.wikipedia.org/wiki?curid=2484294", "title": "Battlefield Baseball", "text": " \u00e8 un film del 2003, diretto da Y\u016bdai Yamaguchi, al suo esordio nella regia cinematografica, prodotto da Ry\u016bhei Kitamura, tratto dal manga \"Jigoku K\u014dshien\", di Gatar\u014d Man. \u00c8 conosciuto anche come Battlefield Stadium.\nTrama.\nLa squadra di baseball del liceo Seido, allenata da Gorilla Matsui, si appresta a partecipare al torneo dello stadio Koshien. Il preside Kocho non vede l'ora che il torneo inizi, ma ha anche un incubo ricorrente in cui vede la sua squadra fatta letteralmente a pezzi. Un insegnante rivela a Kocho che la prima partita della loro squadra sar\u00e0 giocata contro il temibile e famigerato liceo Gedo, noto per la violenza estrema dei suoi giocatori, che travestiti da zombi sono soliti uccidere tutti, armati di varie armi.\nSentita la notizia, Kocho si fa prendere dal panico. A risollevare il suo morale ci pensa Jubeh, il nuovo studente, considerato da tutti un pericoloso teppista. Il ragazzo salva uno studente, Megame, detto Quattrocchi, e successivamente combatte davanti al preside contro una banda di quattro ragazzi, capitanati da Bancho, vincendo la sfida e mostrando una forza e un'agilit\u00e0 impressionanti. Kocho chiede a Jubeh di far parte della squadra, ma il ragazzo rifiuta, quindi incontra Bancho, che \u00e8 risorto e ha cambiato volto.\nMegame tenta di convincere Jubeh, e questi canta una canzone che racconta di come ha ucciso il padre durante un allenamento, colpendolo con la palla da baseball che a causa della sua forza sovrumana gli ha trapassato il corpo. Da allora Jubeh non gioca pi\u00f9 a baseball. Megame insiste e convince finalmente Jubeh a far parte della squadra. Quando la partita contro il liceo Gedo inizia, Jubeh si trova per\u00f2 in carcere, e arriva sul campo quando gi\u00e0 il massacro \u00e8 stato compiuto. Credendo di vedere il cadavere di Megame, Jubeh si avvicina ma viene sbalzato in aria dall'esplosione di una bomba.\nJubeh ha un'allucinazione durante la quale vede suo padre, quindi si riprende e incontra nuovamente Bancho, che stavolta ha l'aspetto di un bambino, che gli d\u00e0 un gigantesco guantone e si unisce alla squadra. Intanto la madre di Megame, che odia il baseball, imprigiona il figlio, che viene salvato dall'intervento di Jubeh. Dopo una lotta con la signora, Jubeh scopre che si tratta di sua madre, e che quindi Megame \u00e8 suo fratello. La donna si unisce quindi alla nuova squadra del liceo Seido, composta da Jubeh, dal preside Kocho, da Megame, da Bancho e dal risorto Gorilla Matsui, adesso divenuto un cyborg insieme a un insegnante.\nHa inizio una delirante sfida-battaglia, al termine della quale rimangono in piedi solo Jubeh e l'allenatore del liceo Gedo. Questi mostra a Jubeh la loro arma definitiva, una mazza da baseball contenente un veleno, e tenta di iniettarlo sul corpo del ragazzo, che viene salvato dall'intervento di Megame. Jubeh, furioso, assale l'allenatore, ma viene convinto dagli studenti del Gedo a risparmiargli la vita. L'allenatore viene per\u00f2 ucciso da un suo studente ribelle, che a colpi di mitra uccide tutti i presenti tranne Jubeh, che riesce a ucciderlo. Alla vista di due bambini morti, Jubeh inizia a piangere. Le sue lacrime fanno risorgere tutti, che sorridono e festeggiano. Un uomo per\u00f2 \u00e8 morto veramente, a causa dell'alcolismo.\nProduzione.\nAl film ha collaborato, non accreditato, anche il celebre regista Teruo Ishii. \u00c8 stato lui che ha mostrato la sceneggiatura del film a Y\u016bdai Yamaguchi, inoltre ha consigliato di spostare la sequenza ambientata nella casa di Megume, inizialmente prevista come prima sequenza del film, a met\u00e0 pellicola. Alla fine si \u00e8 dimostrato contento del film, asserendo: \u00abVoglio vedere pi\u00f9 film come questo\u00bb."}
{"id": "2484296", "revid": "2184448", "url": "https://it.wikipedia.org/wiki?curid=2484296", "title": "Distretto di Khodjayli", "text": "Il distretto di Khodjayli , (in usbeco Xo\u2018jayli tumani; in caracalpaco Xo\u2018jeli rayon\u0131) \u00e8 uno dei 14 distretti della Repubblica autonoma del Karakalpakstan, in Uzbekistan. Il capoluogo \u00e8 Xo'jayli (Khodjayli, Khujayli, Khojeili)."}
{"id": "2484297", "revid": "339392", "url": "https://it.wikipedia.org/wiki?curid=2484297", "title": "Pumpkinhead 3 Ceneri Alle Ceneri", "text": ""}
{"id": "2484299", "revid": "1522738", "url": "https://it.wikipedia.org/wiki?curid=2484299", "title": "Taren Ferry", "text": ""}
{"id": "2484301", "revid": "729019", "url": "https://it.wikipedia.org/wiki?curid=2484301", "title": "Dialetto canario", "text": "Il dialetto canario (in spagnolo \"el espa\u00f1ol de Canarias\" o \"el habla canaria\") \u00e8 la variante della lingua spagnola parlata nelle Isole Canarie.\nQuesto dialetto spagnolo \u00e8 molto simile allo spagnolo caraibico. Questo \u00e8 spiegabile con il fatto che l'emigrazione degli abitanti delle Canarie verso le nuove terre dell'America ebbe inizio fin dalla scoperta del Nuovo Mondo, influenzando poi in misura decisa l'evoluzione dello spagnolo parlato nei Caraibi.\nIl dialetto si caratterizza per la pronuncia particolare che esso assume o nell'utilizzo di parole che non sono utilizzate nello spagnolo standard:"}
{"id": "2484304", "revid": "125930491", "url": "https://it.wikipedia.org/wiki?curid=2484304", "title": "Gran maestro dell'Ordine di Malta", "text": "Il gran maestro del Sovrano Militare Ordine di Malta o precisamente \"Sovrano Militare Ordine Ospedaliero di San Giovanni di Gerusalemme, di Rodi e di Malta\", \u00e8 nell'organizzazione di governo, il superiore religioso e sovrano, nonch\u00e9 la suprema autorit\u00e0 istituzionale col titolo di principe. \nViene eletto dal Consiglio Comp\u00ecto di Stato tra i cavalieri professi dell'ordine e la durata del suo incarico \u00e8 vitalizia. Per la Santa Sede \u00e8 allo stesso tempo a capo di uno Stato sovrano (senza territorialit\u00e0) e capo di un Ordine religioso.\nAl Gran maestro la Chiesa cattolica attribuisce il rango di cardinale..\nLa residenza ufficiale del Gran maestro \u00e8 nel Palazzo Magistrale a Roma, in via dei Condotti.\nElenco dei gran maestri.\nL'ordine \u00e8 stato fondato nel 1099, e ha ottenuto il riconoscimento papale nel 1113. Questo l'elenco dei Gran maestri."}
{"id": "2484306", "revid": "1699816", "url": "https://it.wikipedia.org/wiki?curid=2484306", "title": "Linger", "text": "Linger \u00e8 una canzone composta dai musicisti irlandesi Dolores O'Riordan e Noel Hogan della rock band The Cranberries. La canzone, che ha un arrangiamento acustico, \u00e8 diventata uno dei maggiori successi del gruppo, raggiungendo il terzo posto nella hit-parade irlandese, l'ottavo in quella statunitense e la quattordicesima in quella del Regno Unito.\nNel documentario '99 Love Life &amp; Rock 'n' Roll, contenuto in Stars - The Best of 1992\u20132002 (DVD), O'Riordan spiega che la canzone si riferisce al suo primo bacio serio.\n\"Linger\" \u00e8 stata inserita all'ottantaseiesimo posto della classifica stilata da VH1 per le migliori canzoni degli anni novanta.\nClassifiche.\nNegli anni '90 la canzone ha raggiunto la posizione #3 in Irlanda, #8 della classifica US Billboard hot 100 e di quella scozzese, #14 in Regno Unito.\nIn Italia il brano \u00e8 entrato, nella Week 3 del 2018, all'89\u00ba posto della classifica ufficiale italiana Top Singoli Fimi.\nCover.\nLa presentatrice televisiva brasiliana Ang\u00e9lica, famosa per la hit \"Vou de T\u00e1xi\", ne ha incisa una nuova versione con il titolo \"Se a Gente Se Entender\", con tanto di video musicale. La punk band Screeching Weasel, invece, ha inserito una cover della canzone nell'album \"Emo\"."}
{"id": "2484307", "revid": "15756", "url": "https://it.wikipedia.org/wiki?curid=2484307", "title": "Periodo elladico", "text": "Il moderno termine archeologico elladico serve a identificare una sequenza di periodi che caratterizzano la cultura della Grecia antica continentale durante l'et\u00e0 del bronzo. Il termine \u00e8 usato comunemente in archeologia e storia dell'arte, ed intende completare due termini paralleli: il cicladico, che identifica approssimativamente la stessa sequenza riferita all'et\u00e0 del bronzo egea e minoica, riferita alla civilt\u00e0 di Creta.\nLo schema si applica principalmente alla ceramica ed \u00e8 un sistema di datazione relativo. La ceramica di ogni dato sito pu\u00f2 essere ordinata tipicamente in antica, media e tarda in base allo stile e alla tecnica. La finestra di tempo complessiva permessa per il sito viene dunque divisa in questi periodi in modo proporzionale. Per quel che risulta, vi \u00e8 una corrispondenza tra \"antico\" su tutta la Grecia, ecc. Anche alcune \"date assolute\" o date ottenute con metodi non-comparativi possono essere utilizzate per datare i periodi.\nLe date assolute sono preferibili ogni qual volta possono essere ottenute. Tuttavia, la struttura relativa venne suddivisa prima dell'et\u00e0 ottenuta con la datazione del carbonio. Generalmente solo le date relative sono ottenibili, formando cos\u00ec una struttura per la caratterizzazione della preistoria greca. Gli oggetti sono in genere datati dalla ceramica del sito trovata in contesti associativi. Anche altri oggetti possono essere \"riordinati\" in antico, medio e tardo, ma la ceramica, comunque, viene utilizzata come un marcatore.\nI tre termini Elladico, Cicladico e Minoico si riferiscono al luogo di origine. Di conseguenza gli oggetti del Medio Minoico possono essere trovati nelle Cicladi, ma non sono influenti sul Medio Cicladico. Lo schema tende ad essere meno applicabile in aree periferiche dell'Egeo, come il Levante, poich\u00e9 la ceramica in questo caso potrebbe andare a imitare quella elladica o minoica ed essere per di pi\u00f9 fabbricata localmente.\nPeriodizzazione.\nLo schema \"antico\", \"medio\" e \"tardo\" pu\u00f2 essere applicato a livelli differenti. Piuttosto che usare tali termini incomodi (come per es. \"antichissimo\" o \"molto antico\") gli archeologi per convenzione usano I, II, III per il secondo livello; A, B, C per il terzo livello; 1, 2, 3 per il quarto livello e a, b, c per il quinto. Non tutti i livelli sono presenti in ogni sito. Se i livelli aggiuntivi sono richiesti, pu\u00f2 essere aggiunto un altro \"antico\", \"medio\" o \"tardo\". Il periodo elladico viene suddiviso come segue:\nAntico Elladico (AE).\nL'Antico elladico \u00e8 contrassegnato dall'apparizione in Grecia di una popolazione agricola che probabilmente non parlava una lingua indoeuropea. In realt\u00e0 \u00e8 molto difficile comprendere l'etnia delle popolazioni preistoriche e protostoriche greche, in mancanza di sistemi di scrittura (assenti nel continente fino al medio/tardo elladico); la lingua greca (e il Miceneo), cos\u00ec come gli idronomi e i toponimi, dimostrano almeno tre lingue ancestrali rispetto a quelle parlate in et\u00e0 protostorica: almeno una non indeuropea (mediterranea), almeno una indeuropea di tipo non greco e dai forti caratteri anatolici, e infine il protogreco; senza dimenticare prestiti levantini, spiegabili anche per il commercio e il contributo culturale continuo con paesi di lingua afrosemita. La data di arrivo di queste popolazioni in Grecia, specie di quelle di lingua indeuropea anatolica e protogreca, \u00e8 dibattuta e, allo stato attuale, inconoscibile. La sostanziale continuit\u00e0 e omogeneit\u00e0 delle culture materiali preistoriche dell'et\u00e0 del bronzo continentale greche non esclude che popolazioni con lingue differenti convivessero in Grecia, cos\u00ec come ancora accadeva in epoca storica a Creta e in diverse isole del nord Egeo (Lemnos), mentre i Peoni, indoeuropei, abitavano ai confini della Macedonia da tempi immemorabili, e, presumibilmente, dominavano uno spazio molto pi\u00f9 ampio in precedenza (e con una cultura materiale non molto dissimile da quella dei Tessali arcaici). La mitologia greca ricorda diverse popolazioni (Lelegi, Pelasgi, Lapiti, Mini, Sintii, Feaci, Cureti, Abanti, Telchini ecc., forse non tutti questi nomi corrispondono a un popolo ma a un gruppo tribale/dialettale, inoltre la mitologia fa spesso riferimento ai Fenici e a immigrazioni dall'Egitto e dal Levante); i Mini furono identificati con le popolazioni del medio elladico, ma senza alcuna base linguistica o storica (\"Derivare i nomi etnici dagli stili della ceramica \u00e8 una delle abitudini pi\u00f9 deplorevoli in archeologia,\" affermava F. J. Tritsch nel 1974).\nMolto poco si conosce di questa (o queste) societ\u00e0, eccetto il fatto che le tecniche di base della lavorazione del bronzo furono dapprima sviluppate in Anatolia, e furono comunque mantenuti i contatti culturali con l'Anatolia occidentale. La loro apparizione coincide con l'inizio dell'et\u00e0 del bronzo in Grecia. Il periodo dell'antico elladico corrisponde al tempo dell'Antico Regno in Egitto. I siti importanti dell'Antico Elladico sono raggruppati sulle rive egee della Grecia continentale, in Beozia e Argolide (Lerna, Pefkakia, Tebe, Tirinto) o sulle isole come Egina (Kolonna) ed Eubea (Lefkandi, Manika) e sono contrassegnati da ceramica che mostra influenze anatoliche occidentali e dall'introduzione della versione del tornio da vasaio \"veloce\". La grande \"casa lunga\" chiamata \"m\u00e9garon\" viene introdotta nell'AE II. L'infiltrazione di modelli culturali dall'Anatolia non fu accompagnata dalla vasta distruzione del sito. Nessun materiale simile dell'Antico Elladico \u00e8 stato ancora positivamente identificato all'interno del Peloponneso.\nAntico Elladico I (AEI).\nL'Antico Elladico I, periodo noto anche come \"cultura di Eutresis\" \u00e8 caratterizzato dalla presenza di ceramiche rosse e brunite a Korakou e altri siti (erano tuttavia molto rari in questo periodo gli oggetti di metallo). In termini di ceramiche e modelli di insediamento, c'\u00e8 una considerevole continuit\u00e0 tra il periodo AEI e il precedente periodo finale del Neolitico; i cambiamenti nell'ubicazione degli insediamenti durante il periodo AEI sono attribuiti a variazioni nelle pratiche economiche.\nAntico Elladico II (AEII).\nLa transizione fra l'Antico Elladico I e l'Antico Elladico II avvenne rapidamente e senza rotture di continuit\u00e0 nel momento in cui furono sviluppate molteplici innovazioni socio-culturali come la metallurgia (es. lavorazione del bronzo), le fortificazioni e l'architettura monumentale. I cambiamenti insediativi durante il periodo AEII furono accompagnati da alterazioni nelle pratiche agricole (es. aratro trainato da buoi).\nAntico Elladico III (AEIII).\nIl periodo dell'Antico Elladico II fin\u00ec con la distruzione della \"Casa di Campagna\", una casa a corridoio. La natura della distruzione dei siti AEII fu inizialmente attribuita a un'invasione di Greci e/o indo-europei durante il periodo Antico Elladico III; tuttavia non si pensa pi\u00f9 cos\u00ec per via della mancanza di uniformit\u00e0 nella distruzione dei siti AEII e della presenza di una continuit\u00e0 AEII-AEIII-ME in insediamenti quali Lithares, Phlius, Manika, ecc. Inoltre, la presenza di elementi culturali nuovi/intrusivi come case absidali, ancore di terracotta, tumuli rituali e sepolture intramurali precedono il periodo AEIII e sono attualmente attribuiti a sviluppi indigeni (es. le ancore di terracotta in Beozia, i tumuli rituali ad Ayia Sophia in Tessaglia), cos\u00ec come ai continui contatti tra la Grecia continentale e altre regioni quali l'Asia Minore, le Cicladi, l'Albania e la Dalmazia. Sembra che anche i cambiamenti climatici abbiano contribuito alla significativa trasformazione culturale della Grecia tra il periodo AEII e l'AEIII (attorno al 2200 a.C.)\nMedio Elladico (ME).\nIn Grecia, il periodo del Medio Elladico inizia con l'apparizione su vasta scala della ceramica minia, che pu\u00f2 non essere direttamente relazionata al popolo che gli antichi storici greci chiamavano Mini; un gruppo di ceramica monocroma lucidata proveniente da siti del Medio Elladico (e AE III) venne convenzionalmente qualificata come ceramica \"minia\" dallo scopritore di Troia Heinrich Schliemann. Fino al 1960 circa, la ceramica minia grigia era spesso identificata come la ceramica degli invasori nordici che distrussero la civilt\u00e0 dell'Antico Elladico, nel 1900 a.C. ca., introducendo la cultura materiale del Medio Elladico nella penisola greca; gli scavi a Lerna hanno rivelato che lo sviluppo degli stili di porcellana sono stati continui. In generale, le decorazioni della ceramica dipinta sono rettilinee e astratte fino al Medio Elladico III, quando le influenze cicladiche e minoiche ispirarono una variet\u00e0 di motivi curvilinei e anche realistici (ovvero rappresentanti la realt\u00e0).\nIl periodo del Medio Elladico corrisponde cronologicamente al Medio Regno d'Egitto. Gli insediamenti tendevano sempre pi\u00f9 ad avvicinarsi e ad essere situati sulle sommit\u00e0 di colline. I siti del Medio Elladico sono localizzati in tutto il Peloponneso e la Grecia centrale (inclusi i siti all'interno dell'Etolia come Thermon) fino ad arrivare alla valle del fiume Spercheios. Malthi in Messenia \u00e8 il solo sito del Medio Elladico ad essere stato interamente scavato, ma quello di Lerna V sar\u00e0 il sito tipo, quando esso verr\u00e0 pubblicato (Rutter).\nTardo Elladico (TE).\nIl Tardo Elladico corrisponde alla fioritura della Grecia micenea, sotto le nuove influenze della Creta minoica e delle Cicladi. I ceramisti del TE talvolta incisero le loro opere con caratteri sillabici in lineare B, decifrata come greco. Il TE viene diviso in I, II, e III; di cui I e II si sovrappongono alla ceramica del Tardo Minoico mentre il III lo supera. Il TE III viene ulteriormente suddiviso in IIIA, IIIB e IIIC. La tabella sottostante fornisce le date approssimate delle fasi del Tardo Elladico (TE) riguardanti la Grecia continentale.\nTardo Elladico I (TEI).\nLa \"ceramica del TEI\" \u00e8 nota per la sua abbondanza nelle tombe a pozzetto di Lerna e gli insediamenti di Voroulia e Nichoria (Messenia), Ayios Stephanos, (Laconia) e Korakou. Furumark divise il TE nelle fasi A e B, ma il TEIB di Furumark \u00e8 stato riassegnato al TEIIA da Dickinson. Alcune recenti date fornite dal C-14 riguardanti il sito di Tsoungiza a nord di Micene indicano che il TEI andrebbe datato in un arco di tempo che va da 1675/1650 a.C. al 1600/1550 a.C., il quale \u00e8 pi\u00f9 antico delle date assegnate tradizionalmente di circa 100 anni. Anche l'Eruzione di Thera accadde durante il TEI (e il TCI e il TMIA), oggi datata al 1650-1625 a.C.\nNon reperita a Thera, ma estesa nel tardo TEI dalla Messenia (e quindi verosimile che incominci dopo l'eruzione), \u00e8 una cultura materiale nota come \"TEI peloponnesiaca\". Questa \u00e8 caratterizzata dalle \"alte tazze imbutifomi di Keftiu di tipo III\"; \"piccole forme chiuse come brocche decorate con anelli incisi ('racchette') o semplici spirali\"; \"motivi luminosi dipinti con figure scure su fondo chiaro\", che \"includono i piccoli tipi di spirali semplici collegate come una variet\u00e0 di spirale a \"uncino\" o a \"onda\" (con o senza piccoli punti), forme di anelli incisi e doppia ascia, e file supplementari di piccoli punti e singole o doppie linee ondeggianti\"; non escluso il \"modello a onda\" sulle tazze di \"Keftiu\". Queste innovazioni locali continuarono negli stili del TEIIA in tutta la Grecia continentale.\nTardo Elladico II (TEII).\nLa descrizione del TEIIA \u00e8 principalmente basata sul materiale proveniente da Kourakou. Le forme domestiche e palaziali sono distinte. Ci sono forti collegamenti tra il TEIIA e il TMIB. Il TEIIB inizia prima della fine del TMIB, e vede un diminuzione delle influenze cretesi. I ritrovamenti del solo TEIIB sono rari e vengono da Tirinto, Asine e Korakou. Le date del C-14 controllate a Tsoungiza indicano che il TEII debba essere datato nell'arco di tempo compreso tra 1600/1550 e 1435/1405 a.C., il cui inizio \u00e8 pi\u00f9 antico di quello assegnato tramite ceramica di circa 100 anni, ma la cui fine corrisponde quasi alla fine di questa fase ceramica. In Egitto, i periodi del TEII corrispondono all'inizio del suo periodo \"imperiale\", da Hatshepsut a Thutmose III.\nTardo Elladico III (TEIII).\nIl TEIII e il TMIII sono contemporanei. Verso il TMIIIB, la ceramica non elladica dell'Egeo cessa di essere omogenea; nella misura in cui il TMIIIB differisce dall'Elladico, andrebbe presa pi\u00f9 in considerazione una variante \"post-minoica\" del TEIIIB.\nLa ceramica uniforme e largamente diffusa del TEIIIA:1 venne descritta a partire dai ritrovamenti nella \"casa della rampa\" a Micene, dai palazzi a Tebe (adesso datati al TEIIIA:2 o TEIIIB dalla maggior parte dei ricercatori) e Triada a Rodi. C'\u00e8 materiale ad Asine, Atene (pozzi), Sparta (Menelaion), Nichoria e nel \"Bothros\"\"d'Atreo\", come pure i cocci racchiusi sotto il Dromos del tesoro di Atreo a Micene. Le date del C-14 per Tsoungiza indicano che il TEIIIA:1 sarebbe leggermente pi\u00f9 antico della fase della ceramica, 1435/1406 a.C. a 1390/1370 a.C., ma comunque di meno di 50 anni. La ceramica del TEIIIA:1 \u00e8 stata trovata anche nel sito di Ma\u015fat H\u00f6y\u00fck nell'Anatolia ittita.\nLa ceramica del TEIIIA:2 segna un'espansione micenea che copre la maggior parte del Mediterraneo orientale. Ci sono molte nuove forme. I motivi della ceramica dipinta continuano dal TEIIIA:1 ma appaiono molto standardizzati. In Egitto, il sito di Amarna presenta ceramica del TEIIIA:1 durante il regno di Amenhotep III e ceramica del TEIIIA:2 durante quello di suo figlio Akhenaton; vi si trova anche ceramica degli inizi del TEIIIB. La ceramica del TEIIIA:2 era a bordo dell'Uluburun, che affond\u00f2 nel XIV secolo a.C. D'altra parte, le date relative a Tsoungiza sono pi\u00f9 antiche, da 1390/1370 a 1360/1325; ma esiste anche la ceramica del TEIIIA:2 in uno strato incendiato di Mileto risalente all'inizio del regno di Mursilis II e quindi alcuni anni prima dell'eclissi di Mursili nel 1312 a.C. Il periodo di transizione tra il IIIA e il IIIB inizia non molto dopo il 1320 a.C. (Cemal Pulak suppone prima del 1295 a.C.).\nLa definizione di TEIIIB di Furumark era principalmente basata sui reperti delle tombe e il materiale dell'insediamento di Zygouries. Esso \u00e8 stato diviso in due sotto-fasi da Elizabeth B. French, in base ai reperti di Micene e le mura occidentali di Tirinto. I ritrovamenti del TEIIIB:2 sono sparsi, dato che la ceramica dipinta \u00e8 rara nelle tombe e anche molti insediamenti di questo periodo finirono con l'essere distrutti, lasciando soltanto pochi vasi interi.\nLa ceramica del TEIIIB viene associata, nei palazzi della Grecia continentale, agli archivi della Lineare B. (La Lineare B fu in uso a Creta fin dal Tardo Minoico II). Il limite di demarcazione TEIIIA/B proposto da Pulak renderebbe il periodo del TEIIIB contemporaneo a quello che nell'Anatolia ittita segue l'eclissi di Mursili; alla XIX dinastia in Egitto, nota anche come la Ramesside; e all'influenza dell'Assiria su Mitanni, nella Mesopotamia settentrionale. La fine del TEIIIB viene associata con la distruzione di Ugarit, le cui rovine ne contengono gli ultimi esempi. La data di Tsoungiza per la fine del TEIIIB \u00e8 1200/1190 a.C. Il TEIIIC, dunque, \u00e8 adesso comunemente ritenuto iniziare durante il regno della regina Tausert. Il TEIIIC \u00e8 stato diviso in TEIIIC:1 e 2 da Furumark, basandosi sui reperti delle tombe di Micene, Asine, Cefalonia e Rodi. Negli anni '60, gli scavi della Cittadella a Micene e a Lefkandi nell'Eubea rivelarono oggetti pluristratificati che dimostrano una grande variabilit\u00e0 locale nel TEIIIC, specialmente nelle fasi pi\u00f9 tarde. La ceramica del tardo TEIIIC \u00e8 stata trovata nello strato VIIa di Troia e in pochi esemplari a Tarsus (in Cilicia). Essa veniva prodotta anche localmente negli insediamenti palestinesi di Ashdod, Ashkelon, Ekron, Gath e Gaza.\nPopolazione.\nLe analisi multivariate dei dati craniometrici derivanti dal materiale scheletrico elladico indicano una forte omogeneit\u00e0 morfologica nei campioni osteologici dell'et\u00e0 del bronzo, smentendo l'ipotesi dell'afflusso di popolazioni straniere nei periodi dell'Antico e del Medio Elladico; in ultima analisi, gli abitanti dell'et\u00e0 del bronzo della Grecia continentale rappresentano una singola e omogenea popolazione di provenienza mediterranea."}
{"id": "2484309", "revid": "2209788", "url": "https://it.wikipedia.org/wiki?curid=2484309", "title": "Chiesa di Saint-Nicolas-du-Chardonnet", "text": "La chiesa di Saint-Nicolas-du-Chardonnet (in francese: \"\u00c9glise Saint-Nicolas-du-Chardonnet\") \u00e8 un luogo di culto cattolico di Parigi, situato nel centro storico della citt\u00e0, nel V \"arrondissement\", in rue des Bernardins.\nNel febbraio 1977 la chiesa divenne nota per essere stata occupata da sacerdoti appartenenti alla Fraternit\u00e0 sacerdotale San Pio X, che ne detiene tuttora il possesso.\nStoria.\nDalle origini al 1977.\nLa chiesa venne costruita per la prima volta nel XIII secolo e venne ricostruita sotto il regno di Luigi XIV dal 1656, anche se i lavori si protrassero sino al 1763. La struttura necessitava di ampliamenti soprattutto dopo che nel 1612 in questo luogo Adrien Bourdoise vi aveva fondato un seminario.\nAlla fine del XVII secolo, quando ancora la chiesa era in costruzione, il noto clavicembalista Jean-Nicolas Geoffroy (1633\u20131694) venne nominato organista titolare di questa chiesa.\nNel XIX secolo il seminario inizi\u00f2 a ingrandirsi e ad occupare altri stabili adiacenti al complesso della chiesa. Qui Ernest Renan comp\u00ec i propri studi sotto la direzione di F\u00e9lix-Antoine-Philibert Dupanloup, che aveva ottenuto grande fama nel 1838 quando aveva riconciliato il noto diplomatico Talleyrand, il quale aveva ricevuto gli ordini minori proprio a Saint-Nicholas, con la Chiesa cattolica sul suo letto di morte. (Dupanloup successivamente divenne vescovo di Orl\u00e9ans e membro dell'Acad\u00e9mie fran\u00e7aise).\nNel 1905 la Francia approv\u00f2 una legge che separava la Chiesa dallo Stato attraverso una serie di regolamentazioni. Fu per questo che la citt\u00e0 di Parigi, in quello stesso anno, divenne proprietaria della struttura, il cui uso venne comunque garantito alla Chiesa Cattolica.\nIl 1977: l'occupazione e le conseguenze.\nNel 1977 alcuni membri della Fraternit\u00e0 di San Pio X guidati da monsignor Francois Ducaud-Bourget (Bordeaux, 24 novembre 1897 - Saint-Cloud, 12 giugno 1984), sacerdote, cappellano dell'Ordine di Malta, letterato (poeta e drammaturgo, fu membro dell'Acad\u00e9mie fran\u00e7aise: i suoi drammi, per lo pi\u00f9 di carattere religioso, furono rappresentati dalla Com\u00e9die-Fran\u00e7aise), decisero di occupare questa chiesa per farne una loro sede e per questo espulsero il parroco ed il suo assistente.\nPoco dopo questo atto, l'amministrazione municipale di Parigi si risolse a prendere provvedimenti e nel 1978 la Corte di Cassazione francese conferm\u00f2 che l'occupazione della chiesa era illegale, ma nessun ordine di evacuazione venne mai ufficialmente firmato. Il 20 febbraio 1987 il Consiglio di Stato decret\u00f2 che questo atto era considerato come \"disturbo dell'ordine pubblico\" e che l'espulsione dei precedenti membri era un crimine pi\u00f9 alto dell'occupazione illegale..\nNel 1993, la Fraternit\u00e0 sacerdotale San Pio X, guidata da Philippe Lagu\u00e9rie, tent\u00f2 senza riuscirvi di occupare un'altra chiesa di Parigi, la Chiesa di Saint-Germain-l'Auxerrois.\nIl 22 giugno 2002 il consiglio municipale di Parigi ha approvato un decreto secondo il quale la Fraternit\u00e0 di San Pio X avrebbe dovuto essere espulsa dalla chiesa, contro il parere del sindaco socialista Bertrand Delano\u00eb, che considera questo un problema interno alla chiesa cattolica. Questo ha perci\u00f2 bloccato la situazione legale dal momento che lo stesso arcivescovo di Parigi non ha ancora ufficializzato (al febbraio 2007) la richiesta di espulsione della Fraternit\u00e0 dalla chiesa.\nSituazione attuale.\nAttualmente la chiesa \u00e8 l'unica nella citt\u00e0 di Parigi a uso della Fraternit\u00e0 Sacerdotale San Pio X (altre ne esistono sull'\u00cele-de-France); anche se non \u00e8 il quartier generale ufficiale della Fraternit\u00e0 , essa \u00e8 comunque considerata tale dalla popolazione.\nLa domenica \u00e8 il giorno pi\u00f9 importante in cui vengono celebrate circa sei messe \"more antiquo\" quasi senza interruzione, una dopo l'altra., con la partecipazione di migliaia di fedeli.\nDescrizione.\nArte e architettura.\nL'attuale chiesa \u00e8 interamente frutto della ricostruzione seicentesca e si presenta in stile barocco, ad eccezione dell'antica torre campanaria gotica, situata alla sinistra dell'edificio, con due ordini di bifore ed orologio. La facciata della chiesa, in stile neoclassico, \u00e8 del 1934; essa \u00e8 suddivisa in due ordini da un cornicione sorretto da quattro colonne ioniche sopra il quale si trovano due statue raffiguranti \"Angeli\". Al centro del registro inferiore, si apre il portale ad arco, leggermente strombato, mentre in quello superiore, terminante con un frontone, si apre un finestrone.\nL'interno della chiesa \u00e8 a pianta a croce latina, con transetto non sporgente e tre navate che si ricongiungono intorno all'abside formando un deambulatorio. Lungo le navate laterali e il deambulatorio, si aprono numerose cappelle, delle quali la pi\u00f9 grande \u00e8 la cappella della Madonna, situata in asse con l'ingresso. Le navate sono coperte con volta a botte lunettata, mentre la crociera presenta una cupola. A ridosso delle due pareti laterali del coro vi sono gli stalli lignei e, in fondo ad esso, vi \u00e8 l'altare maggiore in marmi policromi.\nOrgani a canne.\nSulla cantoria in controfacciata, si trova l'organo a canne principale della chiesa; costruito tra il 1723 e il 1725 da Fran\u00e7ois Thi\u00e9rry per la scomparsa chiesa dei Saints-Innocents, venne trasferito nella sede attuale da Fran\u00e7ois-Henri Clicquot nel 1787-1790; pur conservando intatta la cassa lignea barocca (una delle prime ad avere il profilo curvilineo ad emiciclo che diventer\u00e0 comune a partire dal 1760, e classificata monumento storico di Francia nel 1905) venne successivamente pi\u00f9 volte modificato e ricostruito, l'ultima nel 2007-2009 da Michel Gaillard. Lo strumento \u00e8 a trasmissione elettropneumatica e dispone di 47 registri; la sua consolle, a finestre, ha quattro tastiere e pedaliera.\nSotto la prima arcata di sinistra del coro, si trova un secondo organo a canne, costruito alla fine del XIX secolo da un organaro anonimo; \u00e8 a trasmissione meccanica, con 12 registri su due manuali e manuale, e racchiuso entro una cassa neoclassica."}
{"id": "2484310", "revid": "767487", "url": "https://it.wikipedia.org/wiki?curid=2484310", "title": "Jo Jo Gunne", "text": "I Jo Jo Gunne sono un gruppo hard rock nato nel 1971 a Los Angeles."}
{"id": "2484314", "revid": "256896", "url": "https://it.wikipedia.org/wiki?curid=2484314", "title": "Societ\u00e0 di San Pio X", "text": ""}
{"id": "2484315", "revid": "287204", "url": "https://it.wikipedia.org/wiki?curid=2484315", "title": "Estoril Open 2006", "text": "L'Estoril Open 2006 \u00e8 stato un torneo di tennis giocato sulla terra rossa.\n\u00c8 stata la 17\u00aa edizione dell'Estoril Open, che fa parte della categoria International Series nell'ambito dell'ATP Tour 2006, e della Tier IV nell'ambito del WTA Tour 2006. \nSia il torneo maschile che quello femminile si sono giocati all'Estoril Court Central di Oeiras in Portogallo, dall'1 all'8 maggio 2006.\nCampioni.\nSingolare maschile.\n David Nalbandian ha battuto in finale Nikolaj Davydenko, 6\u20133, 6\u20134\nSingolare femminile.\n Jie Zheng ha battuto in finale Li Na, 6\u20137(5) 7\u20135, ritirata\nDoppio maschile.\n Luk\u00e1\u0161 Dlouh\u00fd / Pavel V\u00edzner hanno battuto in finale Lucas Arnold / Leo\u0161 Friedl, 6\u20133, 6\u20131\nDoppio femminile.\n Li Ting / Sun Tiantian hanno battuto in finale Gisela Dulko / Maria S\u00e1nchez Lorenzo, 6\u20132, 6\u20132"}
{"id": "2484316", "revid": "101175", "url": "https://it.wikipedia.org/wiki?curid=2484316", "title": "Campionato mondiale Superbike 1989", "text": "Il campionato mondiale di Superbike 1989 \u00e8 la seconda edizione del campionato mondiale Superbike riconosciuta ufficialmente dalla FIM.\nIl campionato piloti \u00e8 stato vinto, per il secondo anno consecutivo, dallo statunitense Fred Merkel.\nCalendario.\nRispetto alla prima edizione il numero di prove aument\u00f2 da 9 a 11 con l'inserimento di due nuovi gran premi disputati in Nordamerica (Canada e Stati Uniti d'America), facendo diventare ancor pi\u00f9 mondiale il campionato che ora toccava 4 continenti.\nTra le sei prove disputate in Europa, rispetto all'anno precedente non venne disputato il gran premio in territorio portoghese, sostituito da una prova italiana disputatasi sull'Autodromo di Pergusa in Sicilia.\nL'aumento del numero di gare port\u00f2 anche un allungamento della stagione che quest'anno inizi\u00f2 ancora nel mese di marzo in Gran Bretagna per concludersi addirittura in novembre in Nuova Zelanda.\nVenne anche modificato il sistema di punteggio: se restavano sempre 15 i piloti premiati con punti al termine di ogni manche, cambi\u00f2 il numero di punti assegnato che ora prevedeva 20 punti per il primo, 17 per il secondo, 15 per il terzo, 11 per il quarto e via via sempre a scalare fino al punto singolo del quindicesimo.\nLe case motociclistiche presenti restarono le stesse dell'anno precedente con la Honda che riusc\u00ec a bissare il titolo ottenuto nel 1988."}
{"id": "2484318", "revid": "3115", "url": "https://it.wikipedia.org/wiki?curid=2484318", "title": "Pietro Bubani", "text": "Biografia.\nPietro Bubani, laureatosi in Medicina presso l'Universit\u00e0 di Bologna nel 1829, esercit\u00f2 la professione medica solo per breve tempo, avendo deciso di dedicarsi agli studi botanici.\nPartecip\u00f2 ai moti del 1831 contro il Governo Pontificio e dovette trasferirsi in Corsica. Da qui si spost\u00f2 a Marsiglia con alcuni mazziniani e dopo un breve soggiorno in Toscana (1832-1835) fu di nuovo in Francia a Montpellier, attratto dalle biblioteche e dal giardino botanico della citt\u00e0, nonch\u00e9 dalla fama di Felix Dunal e Alire Raffenau Dalile. \nSu suggerimento di Dunal intraprese lo studio della flora dei Pirenei, regione che visit\u00f2 durante il suo primo viaggio scientifico nel 1836.\nFra il 1845 e il 1846 i forti contrasti sorti con alcuni mazziniani gli costarono risentimento ed ostracismo da parte dei gruppi militanti fedeli a Mazzini. Nel 1847 rientr\u00f2 in Italia, con le sue casse di piante e il manoscritto sulla flora dei Pirenei, grazie all'amnistia concessa in occasione dell'elezione al soglio pontificio di Pio IX. Si tenne volutamente in disparte dalla scena politica fino ai fatti del 1859; deluso per\u00f2 dai risvolti presi dagli eventi, torn\u00f2 a dedicarsi agli studi di botanica e ai viaggi scientifici sui Pirenei (1850-1858), in Catalogna (1860-1861), a Tolosa (1839, a Barcellona e a Parigi (1861-1862).\nConcluse la sua carriera di studioso e di politico a Bagnacavallo, sua citt\u00e0 natale, dove si ritir\u00f2 per riordinare e catalogare tutto il materiale raccolto, pur non rinunciando a partecipare alla vita politica cittadina accettando la carica di consigliere comunale (1863-1865). Pubblic\u00f2 \"Flora virgiliana\" (Bologna, Tipografia Mareggiani, 1869), \"Dodecanthea\" (Firenze, Societ\u00e0 tipografica, 1850), \"Dunalia\" (Imola, Tipografia Galeati, 1878). Opera postuma, ma scientificamente pi\u00f9 importante, \u00e8 \"Flora pyrenaea\" (Milano, Hoepli, 1897-1901), frutto di un lavoro quarantennale di ricerca, studio, revisione e trascrizione.\nPresso la Biblioteca comunale di Bagnacavallo \u00e8 il nucleo documentario denominato \"Fondo Pietro Bubani\"; altri documenti personali e corrispondenza dello studioso sono conservati presso la Biblioteca comunale dell'Archiginnasio e il Museo del Risorgimento di Bologna."}
{"id": "2484319", "revid": "260676", "url": "https://it.wikipedia.org/wiki?curid=2484319", "title": "Entomofagia", "text": "L'entomofagia (dal greco \"\u00e9ntomos\", \"insetto\", e \"ph\u0103gein\", \"mangiare\"), \u00e8 un regime dietetico, obbligato o facoltativo, che vede gli insetti come alimento. Dal punto di vista ecologico \u00e8 un rapporto trofico di predazione, parassitismo o di parassitoidismo ed \u00e8 osservabile in un gran numero di gruppi animali come insetti, uccelli, rettili, anfibi, pesci e mammiferi e di microrganismi. Dal punto di vista antropologico \u00e8 una pratica diffusa presso molte popolazioni del pianeta basata su particolari gusti o mode o sulla necessit\u00e0 di integrare il fabbisogno nutritivo di proteine.\nEntomofagia umana.\nIl termine \u00e8 anche usato per descrivere il consumo umano di carne di insetto molto comune in alcune culture di parti del mondo come l'America centrale e meridionale, l'Africa, l'Asia, l'Australia e la Nuova Zelanda. In altre culture, invece, l'utilizzo di insetti per l'alimentazione umana \u00e8 poco diffuso .\nL'utilizzo di insetti nella dieta umana \u00e8 stato particolarmente importante in epoca preistorica prima che gli uomini scoprissero la caccia e l'agricoltura come testimoniano, ad esempio, alcuni coproliti rinvenuti in Messico e Stati Uniti e contenenti tracce di formiche, larve di coleottero, pidocchi, zecche e acari.\nNell'ambito dell'entomofagia si possono distinguere due categorie: gli insetti utilizzati come fonte primaria di sostanze nutritive e di insetti utilizzati come condimenti. Alcuni insetti sono poi mangiati come larve, mentre altri da adulti. Pi\u00f9 di 1200 specie di insetti vengono utilizzate come alimenti da parte di persone in tutto il mondo. Gli insetti e gli aracnidi comunemente utilizzati includono cavallette, grilli, termiti, formiche, larve di coleotteri, falene, bruchi, pupe, ragni, tarantole e scorpioni.\nLa FAO e gli insetti.\nLa FAO in uno studio del 2013 menziona gli insetti come fonti di cibo ancora poco sfruttata nel mondo occidentale.\nEntomofagia in Unione Europea.\nCon il Regolamento (UE) 2015/2283, entrato in vigore il I gennaio 2018, il Parlamento Europeo ha aggiornato le regole per l'introduzione e la vendita di nuovi alimenti destinati alle nostre tavole, i cosiddetti Novel food, una categoria alimentare che include anche gli insetti. Tale Regolamento va ad abrogare la precedente normativa di settore, il Reg. (CE) 258/97, vecchia di vent\u2019anni. \nI recenti sviluppi scientifici e tecnologici hanno reso possibile una semplificazione delle procedure per le richieste di autorizzazione per l\u2019immissione in commercio di \u201cprodotti e sostanze alimentari privi di storia di consumo 'significativo' al 15 maggio 1997 in UE\u201d (con la precedente normativa la procedura richiedeva in media 3 anni e mezzo). \nTra le novit\u00e0 apportate dal regolamento, la centralizzazione della richiesta di autorizzazione, che deve essere presentata direttamente alla Commissione Europea attraverso un sistema online e non a uno degli Stati membri, come avveniva in precedenza. La richiesta deve essere preparata conformemente alle linee guida pubblicate dall\u2019autorit\u00e0 per la sicurezza alimentare (EFSA) e deve contenere i dati scientifici a supporto della sicurezza della sostanza oggetto della domanda di autorizzazione. La stessa EFSA si occupa dell\u2019accertamento della sicurezza. La Commissione rilascia l\u2019autorizzazione attraverso l\u2019inserimento del \u201cNovel food autorizzato\u201d nell\u2019elenco dell\u2019Unione (Union list) insieme a tutte le specifiche previste, incluse le eventuali tipologie alimentari in cui pu\u00f2 essere contenuto, le dosi e altre caratteristiche.\nCollegamenti esterni.\nVideo Ricette con gli Insetti e approfondimenti sulla tematica (MasterBug.it) "}
{"id": "2484326", "revid": "1318658", "url": "https://it.wikipedia.org/wiki?curid=2484326", "title": "Benedettine di Nostra Signora del Calvario", "text": "Le benedettine di Nostra Signora del Calvario (in lingua francese \"B\u00e9n\u00e9dictines de Notre-Dame du Calvaire\" o anche \"Filles du Calvaire\") sono religiose di voti solenni appartenenti alla congregazione monastica fondata a Poitiers nel 1617 da Antonietta d'Orl\u00e9ans-Longueville: sono organizzate in monasteri autonomi.\nStoria.\nLa congregazione venne fondata da Antonietta d'Orl\u00e9ans-Longueville (1572-1618), cugina di secondo grado del re di Francia Enrico IV (erano entrambi pronipoti di Francesco di Borbone-Vend\u00f4me). Gi\u00e0 dama di corte della regina Caterina de' Medici, aveva sposato Carlo di Gondi, duca di Retz: vedova nel 1596, decise di abbracciare la vita religiosa nel monastero delle fogliantine di Tolosa, ma papa Paolo V (con breve del 4 giugno 1605) la nomin\u00f2 coadiutrice, con diritto di successione, di Eleonora di Borbone, badessa di Fontevrault, che era prima cugina di sua madre. Antonietta si trasfer\u00ec a Fontevrault, ma chiese al pontefice di essere dispensata dall'incarico: il 3 novembre 1609 il papa l'autorizz\u00f2 a lasciare l'abbazia, ma solo alla morte di Eleonora (avvenuta nel 1611), consentendo ad Antonietta di trasferirsi nel monastero di Lenclo\u00eetre, sempre dell'ordine di Fontevrault.\nEntrata in contatto con il frate cappuccino Giuseppe da Parigi (al secolo Fran\u00e7ois Leclerc du Tremblay), Antonietta inizi\u00f2 a meditare di introdurre una riforma per restaurare il primitivo rigorismo benedettino e il 25 ottobre 1617, con il consenso di Paolo V, lasci\u00f2 Lenclo\u00eetre assieme ad altre ventiquattro monache e si stabil\u00ec in un nuovo monastero a Poitiers, che divenne casa madre di una nuova congregazione benedettina intitolata a Nostra Signora del Calvario. La congregazione venne canonicamente eretta nel 1621 da papa Gregorio XV e confermata da papa Urbano VIII nel 1637.\nLa congregazione fu soppressa al tempo della Rivoluzione, ma venne restaurata da papa Leone XII con breve del 14 novembre 1828; per volere di Leone XIII le benedettine di Nostra Signora del Calvario fondarono un monastero anche a Gerusalemme. Le nuove costituzioni delle congregazione vennero approvate dalla Santa Sede l'8 maggio 1962.\nAttivit\u00e0 e diffusione.\nLe benedettine di Nostra Signora del Calvario sono religiose di voti solenni, di clausura, dedite alla preghiera contemplativa. Sono organizzate in monasteri canonicamente autonomi retti da una priora: i singoli monasteri formano una congregazione governata da una superiora generale eletta con mandato di sei anni.\nAl 31 dicembre 2005 la congregazione contava 54 tra religiose professe e novizie e 4 monasteri (Gerusalemme, Angers, Bouzy-la-For\u00eat, Prailles).\nRiconoscimenti.\nLa toponomastica di Parigi ha dedicato due strade alla congregazione (e, conseguentemente una stazione della Metropolitana), la \"rue des Filles-du-Calvaire\" e il \"boulevard des Filles-du-Calvaire\", entrambe nel III \"arrondissement\"."}
{"id": "2484327", "revid": "2110845", "url": "https://it.wikipedia.org/wiki?curid=2484327", "title": "Fred Timakata", "text": "Prete della Chiesa anglicana, \u00e8 stato attivo in politica giungendo a ricoprire il ruolo di presidente del Parlamento di Vanuatu e di Presidente di Vanuatu, una prima volta, \"ad interim\", nel suo ruolo di presidente del Parlamento (17 febbraio - 8 marzo 1984) e una seconda volta eletto per un mandato (30 gennaio 1989 - 30 gennaio 1994),"}
{"id": "2484328", "revid": "16758", "url": "https://it.wikipedia.org/wiki?curid=2484328", "title": "Frederick Karlomuana Timakata", "text": ""}
{"id": "2484330", "revid": "409107", "url": "https://it.wikipedia.org/wiki?curid=2484330", "title": "Entomofagi", "text": ""}
{"id": "2484332", "revid": "1566286", "url": "https://it.wikipedia.org/wiki?curid=2484332", "title": "Konkona Sen Sharma", "text": "Si tratta di uno dei volti nuovi di Bollywood. \u00c8 la figlia della regista Aparna Sen.\nDopo il debutto avvenuto a soli quattro anni, ha iniziato la sua carriera adulta nel 2001.\nHa vinto vari Filmfare Awards. Le sue pi\u00f9 famose interpretazioni sono quelle in \"Life in a... Metro\" e in \"Laaga Chunari Mein Daag\"."}
{"id": "2484334", "revid": "234959", "url": "https://it.wikipedia.org/wiki?curid=2484334", "title": "Laaga Chunari Mein Daag", "text": ""}
{"id": "2484336", "revid": "409107", "url": "https://it.wikipedia.org/wiki?curid=2484336", "title": "Entomofago", "text": ""}
{"id": "2484341", "revid": "767487", "url": "https://it.wikipedia.org/wiki?curid=2484341", "title": "Vitozza (Divaccia)", "text": "Vitozza (in sloveno Oto\u0161\u010de, in tedesco \"Witousche\") \u00e8 un paese della Slovenia, frazione del comune di Divaccia.\nIl nome Vitozza appartiene alla toponomastica creata nel 1923 per l'italianizzazione del territorio a est di Trieste. Nell'\"Atlante della nostra guerra\", stampato da De Agostini nel 1917, il paese \u00e8 segnato con il nome tedesco \"Witousche\".\nLa localit\u00e0 si trova tra Resderta e San Vito di Vipacco alle pendici sud-ovest del Monte Nanos, a 325,2 metri s.l.m., a 17,1 chilometri a nord del capoluogo comunale ed a 25,3 chilometri dal confine italiano.\nA nord del paese vi \u00e8 la chiesa dedicata a Santa Maddalena (\"Sv. Magdalena\").\nNell'insediamento sono presenti inoltre gli agglomerati di \"Be\u017eajevi\", \"Kuntovi\", \"Ponovi\u010dar\" e \"\u017dagar\".\nTra le due guerre mondiali fu frazione del comune di Villabassa di Senos\u00e8cchia.\nCorsi d'acqua.\nRio del Macile (\"Mo\u010dilnik\")"}
{"id": "2484343", "revid": "112049", "url": "https://it.wikipedia.org/wiki?curid=2484343", "title": "Otto regine", "text": ""}
{"id": "2484348", "revid": "1546219", "url": "https://it.wikipedia.org/wiki?curid=2484348", "title": "Porsarago", "text": "Porsarago \u00e8 la denominazione volgare tipica di alcuni comuni a nord di Roma, tra i quali (Campagnano di Roma, Morlupo, Formello, Sacrofano) con la quale si denota una variante locale di pianta da frutto, piuttosto simile al nespolo, ma certamente distinta da questo in quanto i suoi frutti sono mediamente della met\u00e0 in dimensioni, ma pi\u00f9 dolci. \nIl consumo eccessivo di frutti di Porsarago freschi provoca stitichezza, mentre la tipica utilizzazione nella cucina locale \u00e8 la crostata di porsaraghi, dolce locale tipico nella ricorrenza della Pentecoste."}
{"id": "2484350", "revid": "92723", "url": "https://it.wikipedia.org/wiki?curid=2484350", "title": "Regno di Ijebu", "text": "Il regno di Ijebu (anche noto con i nomi di Jebu o Geebu) fu uno dei regni Yoruba del periodo pre-coloniale sorto nel XV secolo e secondo la leggenda fondato da Ogborogan, a capo di una migrazione proveniente da Ile-Ife, poi divenuto il primo re (\"awujale\") con il nome di Obanta. Ebbe come capitale la citt\u00e0 di Ijebu-Ode, oggi nello stato di Ogun della Nigeria sud-occidentale. \nFu influenzato dall'impero del Benin. per i rituali di corte. Il regno era governato come gli altri regni degli Yoruba da un re e da un consiglio.\nIl regno ebbe prosperit\u00e0 e importanza nel XVIII e nel XIX secolo grazie alla sua posizione sulla via commerciale tra le citt\u00e0 di Lagos e di Ibadan, sulla quale fu imposto il monopolio dei mercanti locali. Il regno fu tuttavia indebolito da conflitti interni alla fine dell'Ottocento. Un'ulteriore fonte di instabilit\u00e0 fu l'uso massiccio di mercenari nell'esercito.\nNel 1892 il regno fu attaccato dal Regno Unito, che occup\u00f2 la capitale e bruci\u00f2 la sala del consiglio. In seguito venne annesso alla colonia britannica della Nigeria meridionale.\nResta a memoria dell'antica grandezza l'imponente sistema difensivo dell'Eredo di Sungbo, oggi area archeologica."}
{"id": "2484351", "revid": "173617", "url": "https://it.wikipedia.org/wiki?curid=2484351", "title": "Tony Canzoneri", "text": "Di origini italiane, \u00e8 uno dei membri del gruppo esclusivo di campioni di pugilato che hanno vinto titoli mondiali in tre o pi\u00f9 categorie.\nRiconoscimenti.\nMatch nominato Ring Magazine fight of the year:\nNel 1934 fu eletto Fighter of the year (pugile dell'anno) dalla rivista statunitense \"Ring Magazine\".\nL'International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nQuando era ancora ragazzo la sua famiglia si trasfer\u00ec dalla Louisiana a New York, dove inizi\u00f2 e svilupp\u00f2 la sua carriera di pugile.\nCarriera da professionista.\nDivenne campione del mondo dei pesi piuma il 10 febbraio 1928 battendo ai punti in 15 round Benny Bass.\nIl 14 novembre 1930 divenne campione del mondo dei pesi leggeri battendo per KO al primo round Al Singer.\nIl 24 aprile 1931 conquist\u00f2 anche il campionato mondiale dei pesi welter sconfiggendo Jack Kid Berg per KO al terzo round."}
{"id": "2484353", "revid": "767487", "url": "https://it.wikipedia.org/wiki?curid=2484353", "title": "Out on Bail", "text": "Out on Bail \u00e8 il quarto album dei Legs Diamond, pubblicato nel 1984 per l'etichetta discografica Target Records.\nIl disco venne pubblicato negli Stati Uniti come EP da 6 tracce nel 1984. In Europa la Music for Nations lo ripubblic\u00f2 sotto forma di full-length l'anno successivo con l'aggiunta delle due tracce \"\"Doomsday Flight\" e \"Seems Like a Dream\", suonate con il batterista Dusty Watson. Nel 2005 l'etichetta tedesca AOR Heaven ristamp\u00f2 l'album aggiungendo 3 vecchie tracce, \"Radio\", \"Hey Texas\", e \"One Last Kiss\"\", che vedevano il componente originale Michael Diamond dietro le 4 corde."}
{"id": "2484354", "revid": "3831", "url": "https://it.wikipedia.org/wiki?curid=2484354", "title": "Regno Ijebu", "text": ""}
{"id": "2484355", "revid": "287204", "url": "https://it.wikipedia.org/wiki?curid=2484355", "title": "BMW Open 2006", "text": "Il BMW Open 2006 \u00e8 stato un torneo di tennis giocato sulla terra rossa.\n\u00c8 stata la 33\u00aa edizione del BMW Open,\nche fa parte della categoria International Series nell'ambito dell'ATP Tour 2006.\nSi \u00e8 giocato a Monaco di Baviera in Germania, dall'1 all'8 maggio 2006.\nCampioni.\nSingolare.\n Olivier Rochus ha battuto in finale Kristof Vliegen 6-4, 6-2\nDoppio.\n Andrei Pavel / Alexander Waske hanno battuto in finale Alexander Peya / Bj\u00f6rn Phau 6-4, 6-2"}
{"id": "2484359", "revid": "1776051", "url": "https://it.wikipedia.org/wiki?curid=2484359", "title": "HMAS Canberra (D33)", "text": "La HMAS \"Canberra\" (D33) \u00e8 stata un incrociatore pesante della Royal Australian Navy (RAN). Apparteneva alla classe di incrociatori County, sottoclasse, \"Kent\". Costruita nei cantieri John Brown, venne impostata il 9 settembre 1925, varata il 31 maggio 1927 ed entr\u00f2 in servizio il 9 luglio 1928. Il 9 agosto 1942, durante la battaglia dell'isola di Savo, venne affondata dai colpi delle unit\u00e0 di superficie giapponesi."}
{"id": "2484360", "revid": "154893", "url": "https://it.wikipedia.org/wiki?curid=2484360", "title": "HMAS Canberra (1927)", "text": ""}
{"id": "2484362", "revid": "306856", "url": "https://it.wikipedia.org/wiki?curid=2484362", "title": "Gruppo Tessa", "text": "Il Gruppo Tessa (anche \"Gruppo di Tessa\" o \"Giogaia di Tessa\"; \"Texelgruppe\" in tedesco) \u00e8 un gruppo montuoso delle Alpi Venoste nelle Alpi Retiche orientali, situato nell'Alto Adige, in Italia, parte del Parco naturale Gruppo di Tessa e percorsa dall'alta via meranese.\nCollocazione.\nIl gruppo Tessa si trova a sud della linea di confine tra il Tirolo austriaco e la provincia autonoma di Bolzano, dove al di sopra del Rifugio Petrarca (Stettiner H\u00fctte), in corrispondenza del Passo gelato (Eisj\u00f6chl), la Cresta di Senales si unisce alle Alpi Venoste.\nDelimitazioni.\nIl gruppo viene delimitato a sud dalla Val Venosta (Vinschgau) con la valle dell'Adige, ad est dalla Val Passiria (Passeiertal) e ad ovest dalla Val Senales (Schnalstal). Il confine settentrionale che separa il gruppo dalla Cresta di Senales \u00e8 costituito dalla Val di Fosse (Pfossental) a occidente del Passo Gelato (Eisj\u00f6chl). A nord-ovest la Val di Plan (Pfelderer Tal) separa il gruppo Tessa dal Crinale di Gurgle (Gurgler Kamm).\nClassificazione.\nSecondo la SOIUSA il Gruppo Tessa \u00e8 un gruppo alpino con la seguente classificazione:\nSuddivisione.\nIl gruppo viene ulteriormente suddiviso dalla SOIUSA in tre sottogruppi (tra parentesi il codice dei sottogruppi):\nMontagne.\nLe cima pi\u00f9 alta del gruppo \u00e8 il Monte Rosso 3.337\u00a0m; altre vette importanti sono la Cima Tessa (3.318\u00a0m), la Cima Bianca Grande (3.281\u00a0m), la Croda di Ritorbo (Tr\u00fcbwand) (3.266\u00a0m), il Cigat (Tschigat) (2.998\u00a0m) o la Cima Rosa (Spronser R\u00f6telspitze) (2.625\u00a0m). La catena montuosa si trova completamente all'interno del Parco naturale Gruppo di Tessa.\nElenco delle vette.\nIn ordine decrescente di altezza:\nClima.\nData l'altitudine il clima di questo sistema montuoso \u00e8 decisamente freddo, tipico dell'alta montagna. Le tempeste di vento sono frequenti e in inverno spesso accompagnate da temperature di diversi gradi sotto lo zero e nevicate abbondanti che possono ridurre a zero la visibilit\u00e0. In estate sono frequenti temporali violenti anche con grandine. I cambiamenti del tempo sono frequenti e imprevedibili e questo rende pi\u00f9 pericolose le escursioni."}
{"id": "2484364", "revid": "767487", "url": "https://it.wikipedia.org/wiki?curid=2484364", "title": "Land of the Gun", "text": "Land of the Gun \u00e8 il quinto album dei Legs Diamond, pubblicato nel 1986 per l'etichetta discografica Target Records."}
{"id": "2484365", "revid": "1305772", "url": "https://it.wikipedia.org/wiki?curid=2484365", "title": "Eredo di Sungbo", "text": "L'eredo di Sungbo \u00e8 un sistema difensivo costituito da un fossato e da un muro di terra che circonda la citt\u00e0 Yoruba di Ijebu-Ode nello stato di Ogun della Nigeria sud-occidentale, che fu capitale del regno di Ijebu, uno dei regni Yoruba precedenti il periodo coloniale.\nSi tratta di un'opera di dimensioni colossali, con una circonferenza di circa 160 km, e racchiude un'area di 40 km (in senso nord-sud) per 35 km (in senso est-ovest). In alcune sezioni il muro raggiunge un'altezza di 20 m.\nFu costruita intorno all'anno 1000 a scopi difensivi. Probabilmente si ispira a simili strutture nella Nigeria occidentale (Ile-Ife, Ilesa e Iya, nel Benin), che costituiscono un sistema di strutture difensive disposto su una lunghezza di circa 6.500 km. Si ritiene che avesse lo scopo di unificare l'area di diverse comunit\u00e0 in un singolo regno.\nUna leggenda locale identifica l'opera con monumento eretto per preservare la memoria di una ricca regina, vedova e senza figli, di nome Bilikisu Sungbo, identificata con la regina di Saba (che nel Corano ha il nome di Bilqis): la sua tomba a Oke-Eiri, una citt\u00e0 nell'area musulmana a nord, oggetto di pellegrinaggio da parte di cristiani e fedeli delle tradizionali religioni africane. \nIl monumento venne studiato da Peter Lloyd alla fine degli anni cinquanta, e di nuovo, quarant'anni dopo da Patrick Darling, dell'universit\u00e0 di Bournemouth."}
{"id": "2484368", "revid": "234959", "url": "https://it.wikipedia.org/wiki?curid=2484368", "title": "Jab We Met", "text": ""}
{"id": "2484370", "revid": "122417470", "url": "https://it.wikipedia.org/wiki?curid=2484370", "title": "Chris Hoy", "text": "Carriera.\nI sei ori olimpici ottenuti in carriera, uno ad Atene 2004, tre a Pechino 2008 e due a Londra 2012, lo rendono lo sportivo scozzese pi\u00f9 titolato a livello olimpico nonch\u00e9 il secondo britannico pi\u00f9 titolato dietro a Jason Kenny."}
{"id": "2484373", "revid": "767487", "url": "https://it.wikipedia.org/wiki?curid=2484373", "title": "Town Bad Girl", "text": "Town Bad Girl \u00e8 il sesto album dei Legs Diamond, pubblicato nel 1990 per l'etichetta discografica Metal Blade Records/Warner Bros.\nIl disco propone una versione rivisitata della traccia \"\"Stage Fright\", in origine brano di punta contenuto nell'album di debutto del 1977. Fu anche la prima volta che venne estratto un singolo che venne realizzato come videoclip; il singolo fu \"I Am For You\"\", che venne trasmesso su MTV sia negli USA che in Europa."}
{"id": "2484375", "revid": "120808879", "url": "https://it.wikipedia.org/wiki?curid=2484375", "title": "Astronomia dei neutrini", "text": "L'astronomia dei neutrini \u00e8 quella branca dell'astronomia che osserva gli oggetti astronomici tramite rivelatori di neutrini in speciali osservatori. Le reazioni di fusione nucleare all'interno delle stelle e le esplosioni delle supernovae producono grandi quantit\u00e0 di neutrini, dei quali solo una minima parte pu\u00f2 tuttavia essere misurata. L'astronomia dei neutrini trova il suo impiego principale nella possibilit\u00e0 di osservare processi e strutture inaccessibili alle normali attrezzature ottiche, come i fenomeni nucleari nel nucleo solare.\nSfide osservative.\nI neutrini interagiscono con la materia in maniera molto scarsa: ad esempio, il grande flusso di neutrini proveniente dal Sole, \u00e8 sufficiente a produrre un'interazione ogni 1036 atomi colpiti; il risultato di queste interazioni \u00e8 l'emissione di alcuni fotoni oppure un atomo trasmutato. L'osservazione dei neutrini richiede pertanto che il rivelatore abbia una massa elevata, e sia dotato di un sistema di amplificazione molto sensibile. \nData la debolezza del segnale, le sorgenti di possibili rumori di fondo devono essere ridotte quanto pi\u00f9 possibile. Tra esse si annoverano i flussi di particelle prodotte dai raggi cosmici mentre urtano l'atmosfera terrestre e le particelle generate nel decadimento radioattivo di alcuni elementi della crosta terrestre. Per ridurre la quantit\u00e0 di raggi cosmici, i rilevatori devono essere circondati da una grande massa che li assorba, motivo per cui si trovano in profondit\u00e0 sotto terra o sott'acqua. Allo stesso modo, le radiazioni di decadimento vengono schermate mediante materiali isolanti.\nPer produrre qualunque tipo di immagine, il rilevatore deve dare informazioni non solo sulla portata del flusso neutrinico, ma anche sulla sua direzione di moto. Sebbene esistano vari modi per rilevare i neutrini, la gran parte di essi non \u00e8 per\u00f2 in grado di dare informazioni sulla direzione, mentre i pochi che vi riescono hanno delle risoluzioni molto basse, di circa 1\u00ba. Per migliorare la risoluzione, si rende necessario quindi l'utilizzo di strumenti di dimensioni ancora maggiori.\nBibliografia.\nG. Pagliaroli, F.L. Villante, F. Vissani, \"Neutrini dallo spazio (discutendo gli obiettivi di una nuova astronomia)\", .pdf, Nuovo Saggiatore 25 (2009), no.3-4, pagina 5-18."}
{"id": "2484376", "revid": "173617", "url": "https://it.wikipedia.org/wiki?curid=2484376", "title": "Fred Apostoli", "text": "Di origini italiane, tra i migliori pesi medi al mondo negli Anni '30, combattivo e dotato di grande potenza.\nGli inizi.\nOrfano di famiglia, vinse il Campionato Pacific Coast tra i pesi welter, il Golden Gloves dei medi e divenne professionista nel 1934.\nCarriera da professionista.\nConquist\u00f2 il campionato del mondo IBU dei pesi medi il 23 settembre 1937 battendo per KOT al 10\u00ba round il francese Marcel Thil. Il 29 febbraio 1938 perse contro Young Corbett III un match senza titolo in palio ma fu dichiarato decaduto dalla Commissione atletica dello Stato di New York, che impose l'allestimento di un nuovo match tra Apostoli e Corbett, per l'attribuzione del titolo mondiale, dichiarato vacante. L'incontro, combattuto al Madison Square Garden di New York fu vinto da Apostoli che conquist\u00f2 la cintura mondiale dei medi (versione NYSAC) per knock-out tecnico all'ottavo round. Ai primi del 1939 affront\u00f2 due volte Billy Conn, lanciato verso il titolo mondiale dei mediomassimi, perdendo ai punti in entrambi i casi.\nApostoli mantenne il titolo NYSAC dei pesi medi fino al 2 ottobre 1939, quando venne sconfitto alla sua prima difesa per KO al 7\u00ba round da Ceferino Garcia. Affront\u00f2 poi un doppio incontro con Melio Bettina, appena spodestato da Conn dal trono mondiale dei mediomassimi, con una vittoria ai punti e una sconfitta per abbandono. \nNel novembre 1940 perse ai punti dal Campione del mondo NBA dei pesi medi, l'astro nascente Tony Zale, un match senza titolo in palio. Il 24 agosto 1942, nella base navale di Norfolk, affront\u00f2 l'ex campione europeo dei pesi welter Saverio Turiello con il quale non and\u00f2 oltre una vittoria ai punti. \nDopo questo match interruppe la carriera per arruolarsi nella Marina degli Stati Uniti, come artigliere a bordo dell'incrociatore leggero USS Columbia (CL-56). Ferito nel Teatro dell'Oceano Pacifico della seconda guerra mondiale, ricevette una Bronze Star Medal e fu eletto Fighter of the year (pugile dell'anno) per l'anno 1943 dalla rivista statunitense \"Ring Magazine\". Torn\u00f2 a San Francisco nel 1946 e riprese a combattere per altri due anni. Si \u00e8 poi ritirato nel dicembre 1948.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo."}
{"id": "2484377", "revid": "1702319", "url": "https://it.wikipedia.org/wiki?curid=2484377", "title": "Pieve di Garlate", "text": "La pieve di Garlate o pieve di Santo Stefano di Garlate (in latino: \"Plebis Garlatensis\" o \"Plebis Sancti Stephani Garlatensis\") era il nome di un'antica pieve del Ducato di Milano e dell'Arcidiocesi di Milano con capoluogo Garlate. Da un punto di vista religioso, nel 1574 fu soppiantata dalla Pieve di Sant'Agnese di Olginate.\nIl patrono era santo Stefano protomartire a cui \u00e8 ancora oggi dedicata la chiesa prepositurale di Garlate e la cui festa viene celebrata il 26 dicembre.\nStoria.\nLa prima attestazione documentaria dell'esistenza della struttura plebana a Garlate \u00e8 un atto di donazione redatto a Bergamo nel settembre del 985, nel quale viene citato un certo \"Andreas presbyter officiale plebis beati Stephani martyris sita Garlate, filius quondam Johannis de vico Carenno\". Sappiamo che gi\u00e0 a quest'epoca sono ascrivibili l'oratorio di Vercurago, e le chiese di Calolzio e Capiate. Una lapide ritrovata presso la chiesa garlatese di Santo Stefano mostrano tuttavia che il clero locale fosse organizzato secondo una gerarchia plebana gi\u00e0 verso la fine del V secolo.\nAlla fine del Duecento, la pieve aveva giurisdizione su quaranta chiese. All'interno di questa organizzazione, la chiesa plebana era quella di Santo Stefano di Garlate, mentre un'altra chiesa dedicata a Sant'Agnese era sede del collegio canonicale, che nel 1398 apprendiamo essere stato composto di sette canonici compreso il prevosto. Altri spostamenti vennero fatti nel 1408 quando la sede della collegiata divenne la chiesa di San Vincenzo, l'antica chiesa di San Lorenzo elencata da Goffredo da Bussero e successivamente riconsacrata con nuovo nome, ove la prepositura si trovava di fatto dal 1354.\nNel Quattrocento la chiesa si trov\u00f2 in piena decadenza e gi\u00e0 sappiamo che nel 1455, all'epoca della visita pastorale dell'arcivescovo Gabriele Sforza, il numero dei canonici era sceso a cinque e il prevosto risiedeva ad Olginate. Nel 1489 la parrocchia di Crenno venne separata dalla pieve e nel 1506 tale sorte ebbe quella di Erve.\nNel 1538 il feudo basato sulla pieve di Garlate venne comperato dal marchese olginatese Giovanni Agostino D'Adda.\nNel 1564 i canonici erano scesi a quattro e la pieve continuava a perdere parrocchie, come quella di Somasca, Greghentino, Chiuso e Valmadrera. Vista la situazione, il 24 novembre 1574, san Carlo Borromeo decise di spostare la capopieve da Garlate a Olginate; venne cos\u00ec costituita una nuova pieve con un nuovo nome, derivato dalla dedicazione della vecchia collegiata garlatese che allora versava in condizioni di fatiscenza ed era pertanto da ricostruire a Olginate. Durante i lavori di costruzione della nuova chiesa plebana, le funzioni di capopieve furono esercitate dalla chiesa olginatese di Santa Margherita. Garlate divenne una semplice parrocchia con a capo la chiesa di Santo Stefano. Fino al 1787 la giurisdizione della pieve si estendeva alle parrocchie di Calolziocorte, Carenno, Castelrossino, Lorentino, Somasca, Valdervio e Vercurago, poi passate alla Diocesi di Bergamo. Oggi l'antico territorio della pieve religiosa di Garlate comprende 18 parrocchie nel decanato di Lecco su di un'area di 47,83 km\u00b2 ed una popolazione di 29.564 abitanti nel 1972.\nDiversa sorte ebbe invece la quasi coestensiva pieve secolare e laica nella quella si articolava la Provincia del Ducato di Milano: la pieve civile raccoglieva tredici comuni. I mutamenti ecclesiastici non influenzarono infatti per nulla l'ambito amministrativo civile, rispetto al quale Garlate fu il capoluogo della propria pieve per altri due secoli: fu l'invasione di Napoleone del 1797 e la conseguente riforma amministrativa voluta dai rivoluzionari giacobini al suo seguito a determinare la soppressione dell'antico compartimento territoriale, inglobandolo in un pi\u00f9 moderno distretto avente sede a Lecco, che tuttavia risulter\u00e0 effimero e porter\u00e0 tutto il territorio plebaneo sotto la nuova amministrazione provinciale comasca nel 1801.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:\nDal punto di vista ecclesiastico, quasi tutto il territorio era a quel tempo incluso nella Pieve di Sant'Agnese di Olginate, tranne Pescate e Malgrate che dipendevano direttamente da Lecco pur avendo originariamente fatto parte della pieve malgratese. Fino al 1787, la giurisdizione della pieve religiosa si estendeva anche alle parrocchie di Vercurago, Erve, Calolziocorte e Carenno."}
{"id": "2484379", "revid": "682087", "url": "https://it.wikipedia.org/wiki?curid=2484379", "title": "Star Island", "text": ""}
{"id": "2484380", "revid": "729019", "url": "https://it.wikipedia.org/wiki?curid=2484380", "title": "Stazione di Priolo-Melilli", "text": "La stazione di Priolo-Melilli \u00e8 la stazione ferroviaria della citt\u00e0 di Priolo Gargallo e lo scalo merci principale del Polo petrolchimico siracusano. \u00c8 posta al km 295+181 della ferrovia Messina-Siracusa.\nStoria.\nLa stazione di Priolo-Melilli venne costruita in seguito della realizzazione della strada ferrata di collegamento delle aree del siracusano con la citt\u00e0 e con il porto di Catania allo scopo di convogliarne verso i mercati i prodotti agricoli e gli agrumi dell'area lentinese. Questo, iniziato dalla Societ\u00e0 Vittorio Emanuele, venne proseguito dalla Societ\u00e0 per le strade ferrate della Sicilia.\nLa stazione venne costruita alla periferia est dell'abitato di Priolo Gargallo che al tempo era una frazione di Siracusa, e inaugurata il 19 gennaio 1871 contemporaneamente all'apertura al traffico dell'ultimo tratto di 57,8 km della Lentini-Siracusa con il nome di Priolo. La stazione ebbe un modesto traffico all'inizio servendo principalmente agli incroci e alle precedenze data la linea a semplice binario. Dopo il subentro delle FS nella gestione della linea la stazione cambi\u00f2 il nome in Priolo-Melilli\nNel secondo dopoguerra inizi\u00f2, nell'area tra la linea ferrata e il mare, la costruzione del petrolchimico con il primo insediamento industriale, la raffineria di petrolio \"Rasiom\" del gruppo Moratti, sorta nel 1949 e che gi\u00e0 qualche anno dopo raffinava ben 8 milioni di tonnellate annue di greggio, impiegando 750 dipendenti. Nel 1956 sul litorale di Priolo Gargallo, presso la rada di Augusta, fu costruita la S.In.Cat. (Societ\u00e0 Industriale Catanese) del gruppo \"Edison\", con un'occupazione che raggiunse i 3100 dipendenti nel 1961. La societ\u00e0 si occupava di chimica inorganica e fertilizzanti. Nel 1956 nacque anche la grande centrale termoelettrica Tifeo, poi la Liquigas, la Migas Sicilia e la Ilgas. Poi fu la volta delle officine Grandis, la Sotis Cavi e la Siciltubi. In seguito a ci\u00f2 la stazione sub\u00ec un ampliamento del fascio binari con il prolungamento verso sud e il raccordo con i binari interni delle varie industrie trasformandosi da semplice raddoppio in scalo ferroviario industriale. Il traffico viaggiatori sub\u00ec un'impennata con l'istituzione di treni pendolari alle ore adatte ai cambi turno e vennero istituiti collegamenti merci con importanti scali ferroviari nazionali. La progressiva dismissione degli impianti a partire dalla fine degli anni settanta e il crollo della produzione ha coinvolto fortemente anche la stazione che negli ultimi anni ha visto decrescere in maniera esponenziale il traffico merci e viaggiatori.\nStrutture ed impianti.\nLa stazione consiste di un fabbricato posto all'estremit\u00e0 nord del fascio binari. L'edificio di stazione \u00e8 posto ad ovest dei binari. La stazione \u00e8 sempre stata di fermata per quasi tutte le categorie di treni viaggiatori godendo di un forte traffico pendolari legato all'attivit\u00e0 delle industrie petrolchimiche e dell'indotto. Dagli anni novanta il traffico viaggiatori pendolari si \u00e8 quasi azzerato in seguito alle sempre pi\u00f9 frequenti dismissioni degli impianti industriali e conseguente drastico calo dell'occupazione.\nIl fascio binari comprende il primo binario di transito e un binario di incrocio e precedenza per servizio viaggiatori e vari binari merci. Solo il primo e il secondo binario sono muniti di marciapiedi. I vari binari dello scalo merci e di ricovero si trovano principalmente sul lato est e sud-est della stazione. Dalla stazione in passato aveva origine un notevole numero di treni merci per trasporto di prodotti industriali e petroliferi. A partire dalla met\u00e0 degli anni ottanta il traffico si \u00e8 sensibilmente ridotto.\nDal 15 dicembre 2013 la stazione \u00e8 esercita in telecomando in seguito all'attivazione del Sistema di comando e controllo (SCC)\nServizi.\nLa stazione \u00e8 dotata di:"}
{"id": "2484382", "revid": "1566286", "url": "https://it.wikipedia.org/wiki?curid=2484382", "title": "Shahid Kapoor", "text": "Si tratta di uno dei volti nuovi di Bollywood. \u00c8 figlio dell'attore Pankaj Kapoor e di Neelima Azeem, altra personalit\u00e0 legata al mondo dello spettacolo indiano.\nVita privata.\nKapoor \u00e8 vegetariano. Durante le riprese del film \"Fida\" (2004), ha iniziato una relazione con Kareena Kapoor. Successivamente si sono separati durante le riprese di \"Jab We Met\" (2007). Nel 2015 si \u00e8 sposato con Mira Kapoor da cui ha avuto una bambina l'anno dopo, 2016."}
{"id": "2484385", "revid": "287204", "url": "https://it.wikipedia.org/wiki?curid=2484385", "title": "NGC 2071", "text": "NGC 2071 \u00e8 una nebulosa diffusa visibile nella costellazione di Orione; fa parte del grande complesso di nubi di Orione.\nOsservazione.\nSi individua con un telescopio semiprofessionale o nelle foto a lunga posa poco a nord della ben nota M78; si trova sul bordo interno del grande anello di gas noto come Anello di Barnard. Il periodo di massima osservabilit\u00e0 nel cielo serale ricade nei mesi tardo-autunnali e invernali boreali (o estivi australi); grazie alla sua posizione a cavallo dell'equatore celeste pu\u00f2 essere osservata senza difficolt\u00e0 da tutte le regioni popolate della Terra.\nCaratteristiche.\nSi tratta di una brillante nebulosa a riflessione distante circa 390\u00a0pc e immersa nel complesso nebuloso di Orion\u00a0B, di cui costituisce la parte pi\u00f9 protesa verso nordest, che fa a sua volta parte del Complesso nebuloso molecolare di Orione; possiede al suo interno una grande popolazione di stelle\u00a0T\u00a0Tauri e una piccola nube di idrogeno ionizzato individuata alla banda delle onde radio e catalogata come NGC\u00a02071-OH, al cui interno \u00e8 presente una stella massiccia ancora avvolta nel suo bozzolo originario. Nella nube \u00e8 noto anche un getto bipolare altamente collimato e ben osservabile nella banda del CO; alcuni studi condotti nella linea dell'NH3 hanno mostrato la presenza nella zona centrale da cui si originano i getti di una nube di ammoniaca a forma di disco, che ruoterebbe attorno a un asse coincidente con la direzione del getto bipolare. Alla banda del lontano infrarosso \u00e8 stata individuata una sorgente vagamente sferica sovrapposta a questa struttura, con un diametro apparente di circa 12\", pari a 4700\u00a0UA nella banda dei 50\u00a0\u03bcm, mentre a 100\u00a0\u03bcm la sorgente raggiunge i 16\" (6200\u00a0UA).\nL'ammasso principale della nube, al cui interno si trova il getto descritto, \u00e8 invece catalogato come NGC\u00a07021IR: si trova in un settore periferico di NGC\u00a02071, possiede un diametro di circa 30\" ed \u00e8 formato da otto sorgenti infrarosse distinte con una luminosit\u00e0 totale di 520\u00a0L\u2609, il che suggerisce che sono in atto fenomeni di formazione stellare di media massa. Le prime controparti ottiche scoperte di queste sorgenti infrarosse corrispondono a IRS\u00a01 e IRS\u00a03, che appaiono separate fra loro da 6\"; la prima domina l'ammasso nella banda del vicino infrarosso, mentre la seconda \u00e8 maggiormente visibile a lunghezze d'onda superiori.\nNei pressi della nebulosa, in direzione nordovest, \u00e8 noto fin dagli anni settanta un maser a OH consistente di due componenti aventi una velocit\u00e0 radiale relativamente simile fra loro; questo, assieme alla presenza di un maser ad acqua scoperto sempre in quegli anni, rafforza l'ipotesi secondo cui questa parte del complesso nebuloso sia stata anche la sede di fenomeni di formazione stellare recenti. Associato al maser ad acqua \u00e8 stato scoperto sul finire degli anni novanta un oggetto HH, catalogato come HH\u00a0437."}
{"id": "2484389", "revid": "767487", "url": "https://it.wikipedia.org/wiki?curid=2484389", "title": "The Wish", "text": "The Wish \u00e8 il settimo album dei Legs Diamond, pubblicato nel 1993 per l'etichetta discografica Music For Nations."}
{"id": "2484390", "revid": "183114", "url": "https://it.wikipedia.org/wiki?curid=2484390", "title": "Pietromarchi", "text": ""}
{"id": "2484398", "revid": "767487", "url": "https://it.wikipedia.org/wiki?curid=2484398", "title": "Uncut Diamond", "text": "The Wish \u00e8 l'ottavo album dei Legs Diamond, pubblicato nel 1999 per l'etichetta discografica Zoom Club Records.\nIl disco venne registrato nel 1980 e avrebbe dovuto essere il quarto album del gruppo, ma rimase irrealizzato fino al '99, anno della pubblicazione."}
{"id": "2484399", "revid": "767487", "url": "https://it.wikipedia.org/wiki?curid=2484399", "title": "Cl\u00e9o", "text": "Carriera.\nTra il 14 luglio ed il 24 agosto 2010, sempre in forza al Partizan Belgrado, si \u00e8 messo particolarmente in luce segnando in soli 42 giorni otto reti in sei incontri tra il secondo ed il terzo turno di qualificazione e gli spareggi per l'accesso alla fase a gironi della UEFA Champions League 2010-2011, andando in gol in tutte le gare e segnando addirittura due doppiette contro HJK Helsinki ed Anderlecht. Dopo aver espresso il desiderio di giocare per la nazionale serba, il 4 settembre 2010, Cl\u00e9o richiede la cittadinanza serba, dopo un incontro ufficiale con il ministro dell'interno Ivica Da\u010di\u0107. Cl\u00e9o sigla il suo 10 gol stagionale, proprio nello stesso giorno in cui ha richiesto la cittadinanza, contro l'Hajduk Kula con una rovesciata spettacolare.\nCl\u00e9o si riconferma prolifico marcatore anche in Champions League segnando, su calcio di rigore il 28 settembre 2010, il gol del momentaneo pareggio nella sconfitta interna per 3 a 1 del Partizan contro l'Arsenal arrivando cos\u00ec, contro un prestigioso avversario, a 13 reti segnate in 11 gare tra preliminari e fase finale della massima competizione europea per clubs. Ancora in gol (14 in 16 gare totali in due stagioni) nella gara di ritorno con l'Arsenal dell'8 dicembre 2010, non riesce ad evitare la seconda sconfitta per 3 a 1 e l'eliminazione del Partizan dalle competizioni internazionali UEFA per il 2010.\nNel 2011 passa al Guangzhou, nella massima divisione calcistica cinese.\nVerr\u00e0 poi ceduto in prestito ai giapponesi del Kashiwa Reysol.\nTorna in Brasile giocando prima per l\u2019Atletico Paranaense e poi per il Goi\u00e1s.\nAttualmente gioca per i cinesi del Quingdao Huanghai."}
{"id": "2484401", "revid": "1573940", "url": "https://it.wikipedia.org/wiki?curid=2484401", "title": "Zou Kai", "text": "\u00c8 un membro del team che, ai Campionati Mondiali e agli Giochi Asiatici del 2006, ha vinto l'oro al concorso a squadre. Alle Olimpiadi del 2008 vince anche tre ori olimpici: al concorso a squadre, alla sbarra e al corpo libero. Nel 2009 \u00e8 nominato come \"Breakthrough of the Year\" ai \"Laureus World Sport Award\".\nCarriera.\nDiventa un ginnasta d'\u00e9lite nel 2005, a diciassette anni. La sua prima competizione da Senior avviene ai \"World Cup\" di Stoccarda, Germania, dove l'atleta vince l'argento al corpo libero. Alla sbarra, invece, non vince alcuna medaglia ma arriva settimo. In seguito, ai \"World Cup\" di Glasgow, vince un'altra medaglia d'argento al corpo libero. Nello stesso anno, partecipa ai \"Turnier der Meister\", dove arriva terzo al corpo libero, sua specialit\u00e0.\nL'anno successivo, partecipa ai \"World Cup\" di Lione, Francia, e vince due medaglie: quella di bronzo alla sbarra e quella d'argento al corpo libero. Compete poi ai Campionati del Mondo ad Aarhus, Danimarca, dove contribuisce a far vincere al team cinese la medaglia d'oro al concorso generale a squadre. Termina il 2006 partecipando ai Giochi Asiatici, dove il giovane atleta vince la medaglia d'oro al concorso generale a squadre e al corpo libero, l'argento alla sbarra.\nNel 2007 prende parte alla \"World Cup\" di Parigi/Bercy. Qui, dopo una lunga contesa, riesce a vincere la medaglia d'argento. Pi\u00f9 tardi, ai Campionati Mondiali di Stoccarda, Germania, ripete il successo dell'anno successivo e vince l'oro al concorso generale a squadre. Arriva sesto al corpo libero.\nDebutta alle Olimpiadi Estive del 2008 a Pechino, dove contribuisce a far vincere l'oro alla squadra al concorso generale. Vince anche due medaglie d'oro individuali: al corpo libero (16.050 punti) e alla sbarra (16.200 punti). Zou \u00e8 il secondo ginnasta cinese ad aver vinto tre medaglie ad una sola Olimpiade (insieme a Li Ning alle Olimpiadi del 1984). Nello stesso anno, partecipa ai \"World Cup\" di Shanghai, dove vince l'oro al corpo libero. Conclude quest'anno di successi partecipando ai \"World Cup\" di Taijin: vince l'oro alla sbarra.\nFinite le Olimpiadi, Zou Kai decide di mettere all'asta una delle sue medaglie e donare il ricavato alle vittime del disastro a Sichuan, la sua citt\u00e0 natale. La medaglia scelta \u00e8 quella d'oro vinta alle Olimpiadi al corpo libero."}
{"id": "2484404", "revid": "767487", "url": "https://it.wikipedia.org/wiki?curid=2484404", "title": "Diamonds Are Forever (Legs Diamond)", "text": "Diamonds Are Forever \u00e8 il nono album dei Legs Diamond, pubblicato nel 2005 per l'etichetta discografica AOR Heaven."}
{"id": "2484405", "revid": "138365", "url": "https://it.wikipedia.org/wiki?curid=2484405", "title": "Battlefield Stadium", "text": ""}
{"id": "2484406", "revid": "28592", "url": "https://it.wikipedia.org/wiki?curid=2484406", "title": "Oto\u0161\u010de", "text": ""}
{"id": "2484407", "revid": "1371684", "url": "https://it.wikipedia.org/wiki?curid=2484407", "title": "Vitozza", "text": ""}
{"id": "2484408", "revid": "767487", "url": "https://it.wikipedia.org/wiki?curid=2484408", "title": "Turn to Stone (Legs Diamond)", "text": "Turn to Stone \u00e8 un EP dei Legs Diamond, pubblicato nel 1986 per l'etichetta discografica Target Records.\nLe tracce 2 e 3 dovevano in origine far parte del disco \"Land of the Gun\"."}
{"id": "2484409", "revid": "1305772", "url": "https://it.wikipedia.org/wiki?curid=2484409", "title": "Turn to Stone", "text": ""}
{"id": "2484410", "revid": "322321", "url": "https://it.wikipedia.org/wiki?curid=2484410", "title": "Agostino Gradenigo", "text": "Biografia.\nNato da nobile famiglia veneziana, gi\u00e0 canonico della cattedrale di Padova e abate di san Pietro in Ossero, il 29 marzo 1610 fu eletto alla sede vescovile di Feltre, dimostrandosi pastore zelante, mite e prudente ed insigne benefattore della cattedrale.\nFece adornare la sala maggiore dell'episcopio con pregevoli ritratti dei suoi predecessori.\nNel 1628, alla morte del patriarca di Aquileia Antonio Grimani, di cui fu coadiutore con diritto di successione (bench\u00e9 la bolla di nomina fosse rimasta a lui segreta), fu promosso alla medesima sede patriarcale.\nMorto a Padova il 25 settembre 1629, fu sepolto a Venezia, nella chiesa di San Zaccaria.\nGenealogia episcopale.\nLa genealogia episcopale \u00e8:"}
{"id": "2484412", "revid": "339392", "url": "https://it.wikipedia.org/wiki?curid=2484412", "title": "Comune sloveno", "text": ""}
{"id": "2484413", "revid": "174925", "url": "https://it.wikipedia.org/wiki?curid=2484413", "title": "K\u0101lacakratantra", "text": "Il K\u0101lacakratantra (tibetano: \u0f51\u0f74\u0f66\u0f0b\u0f40\u0fb1\u0f72\u0f0b\u0f60\u0f41\u0f7c\u0f62\u0f0b\u0f63\u0f7c\u0f0b\u0f62\u0f92\u0fb1\u0f74\u0f51, Dus kyi \u2019khor lo rgyud, pronuncia: T\u00fcgi Khorlo Gy\u00fc) \u00e8 un tardo testo tantrico (risalente al X-XI secolo), scritto in sanscrito ibrido, in 1.030 strofe redatte in metro \" sradghar\u0101\", quindi tradotto in tibetano e raccolto nel ciclo dello \"Anuttarayogatantra\" (\"Tantra dello Yoga Supremo\") proprio del buddhismo tibetano, a sua volta conservato nel \"bKa\u2019-\u2019gyur\" del Canone buddhista tibetano, al Toh. 362, dove esso si compone di 1.047 versi, suddivisi in cinque capitoli.\nDa tener presente che, secondo il suo principale, e fondamentale, commentario, il \"Vimalaprabh\u0101\" (\"Luce immacolata\", \"Vimalaprabh\u0101n\u0101mak\u0101lacakratantra\u1e6d\u012bk\u0101\", tibetano: \u0f51\u0f74\u0f66\u0f0b\u0f60\u0f41\u0f7c\u0f62\u0f0b\u0f60\u0f42\u0fb2\u0f7a\u0f63\u0f0b\u0f56\u0f64\u0f51\u0f0b\u0f51\u0fb2\u0f72\u0f0b\u0f58\u0f7a\u0f51\u0f0b\u0f60\u0f7c\u0f51\u0f0d \"dus 'khor 'grel bshad dri med 'od\", ai Toh. 845/1347, in dodicimila versi), tale testo intende sintetizzare un pi\u00f9 largo insieme di insegnamenti riportati in un perduto \"Param\u0101dibuddhatantra\" (\u0f58\u0f46\u0f7c\u0f42\u0f0b\u0f42\u0f72\u0f0b\u0f51\u0f44\u0f0b\u0f54\u0f7c\u0f60\u0f72\u0f0b\u0f66\u0f44\u0f66\u0f0b\u0f62\u0f92\u0fb1\u0f66\u0f0b\u0f62\u0f92\u0fb1\u0f74\u0f51\u0f0b, \"mchog gi dang po\u2019i sangs rgyas rgyud\", \"Tantra del Supremo Buddha Primordiale\") questo composto in metro \"anu\u1e63thub\" in dodicimila strofe, da qui il suo titolo completo come Laghuk\u0101lacakratantra o K\u0101lacakralaghutantra (dove l'aggettivo sanscrito \"laghu\" indica \"breve\").\nLa dossografia tibetana interpreta questo \"tantra\" come \"advaya\" (non-duale, \u0f42\u0f49\u0f72\u0f66\u0f0b\u0f58\u0f7a\u0f51 \"gnyis med\") in quanto non verte solo sulla saggezza della pratica come un \"\"tantra\" madre\" (\"m\u0101t\u1e5bitantra\"; \u0f58\u0f0b\u0f62\u0f92\u0fb1\u0f74\u0f51, \"ma rgyiud\") e non solo sull'aspetto del metodo come un \"\"tantra\" padre\" (\"pit\u1e5btantra\", \u0f55\u0f0b\u0f62\u0f92\u0fb1\u0f74\u0f51 \"pha rgyud\"), quanto piuttosto rivela un percorso superiore che, combinando entrambi, mira alla realizzazione della vacuit\u00e0.\nI commentari ai testi di questo \"tantra\" sono quindi raccolti nella sezione dei commentari ai \"tantra\" non duali (\u0f42\u0f49\u0f72\u0f66\u0f0b\u0f58\u0f7a\u0f51\u0f0b\u0f62\u0f92\u0fb1\u0f74\u0f51\u0f0d, \"gnyis med rgyud\") all'interno dei commentari agli \"Anuttarayogatantra\" nel \"bsTan-\u2019gyur\" del Canone buddhista tibetano, insieme ai commentari ai \"tantra\" dello Hevajra quindi ai Toh. 1180-1400. \nComunemente questo \"tantra\" viene anche indicato con la traduzione nelle lingue occidentali del termine K\u0101lacakra, quindi come \"Ruota del tempo\" (\"Wheel of Time\"), ma il \"tantra\" non attesta tale resa.\nK\u0101lacakra \u00e8 invece il nome del buddha che occupa la posizione centrale nel \"tantra\", il quale affronta in particolar modo i temi del tempo (\"k\u0101la\") e dei cicli (\"ruote\") cosmici (\"cakra\").\nK\u0101lacakra \u00e8 anche la deit\u00e0 prescelta (\"i\u1e63\u1e6dadevat\u0101\"; in tibetano: \u0f61\u0f72\u0f0b\u0f51\u0f58, \"yi dam\") dei \"tantra\" \"non duali\" (\u0f42\u0f49\u0f72\u0f66\u0f0b\u0f58\u0f7a\u0f51\u0f0b\u0f62\u0f92\u0fb1\u0f74\u0f51\u0f0d, \"gnyis med rgyud\") secondo le tradizioni \"Jo nang\" (\u0f47\u0f7c\u0f0b\u0f53\u0f44\u0f0b) e \"Bka\u2019 brgyud\" (\u0f56\u0f40\u0f60\u0f0b\u0f56\u0f62\u0f92\u0fb1\u0f74\u0f51).\nStoria tradizionale.\nSecondo il racconto tradizionale il Buddha \u015a\u0101kyamuni (in tibetano: \u0f66\u0f44\u0f66\u0f0b\u0f62\u0f92\u0fb1\u0f66\u0f0b\u0f64\u0f0b\u0f40\u0fb1\u0f0b\u0f50\u0f74\u0f56\u0f0b\u0f54, \"Sangs rgyas sha kya thub pa\"'), il 15\u00ba giorno del terzo mese dall'illuminazione si trovava sul G\u1e5bdhrak\u016b\u1e6daparvata (tibetano: \u0f56\u0fb1\u0f0b\u0f62\u0f92\u0f7c\u0f51\u0f0b\u0f55\u0f74\u0f44\u0f0b\u0f54\u0f7c\u0f60\u0f72\u0f0b\u0f62\u0f72\u0f0b, \"Bya rgod phung po\u2019i ri\"), ove stava insegnando lo \"\u015aatas\u0101hasrik\u0101praj\u00f1\u0101p\u0101ramit\u0101\" (tibetano: \u0f62\u0f0b\u0f55\u0fb1\u0f72\u0f53\u0f0b\u0f66\u0f9f\u0f7c\u0f44\u0f0b\u0f55\u0fb2\u0f42\u0f0b\u0f56\u0f62\u0f92\u0fb1\u0f0b\u0f54\u0f0d, \"Sher phyin stong phrag brgya pa\", al Toh. 8) quando, su richiesta di Sucandra (tibetano: \u0f5f\u0fb3\u0f0b\u0f56\u0f0b\u0f56\u0f5f\u0f44\u0f0b\u0f54\u0f7c Zla ba bzang po), il re del Dharma (\"dharmar\u0101ja\", \u0f46\u0f7c\u0f66\u0f0b\u0f62\u0f92\u0fb1\u0f63, \"chos rgyal\") del mitico regno di \u015aambhala, il quale voleva conseguire il \"Dharma\" senza abbandonare il mondo, si manifest\u00f2 contemporaneamente nello \"st\u016bpa\" di \u015ar\u012b Dh\u0101nyakataka (\u0f51\u0f54\u0f63\u0f0b\u0f63\u0fa1\u0f53\u0f0b\u0f60\u0f56\u0fb2\u0f66\u0f0b\u0f66\u0fa4\u0f74\u0f44\u0f66\u0f0b\u0f40\u0fb1\u0f72\u0f0b\u0f58\u0f46\u0f7c\u0f51\u0f0b\u0f62\u0f9f\u0f7a\u0f53, \"dPal ldan \u2019bras spungs kyi mchod rten\"; nei pressi di Am\u0101rvati, nell'Andhra Pradesh), insegnando le dottrine di questo \"tantra\" al re e a una vasta assemblea di devoti divini e umani.\nRientrato nel segreto regno di \u015aambhala, Sucandra, che altri non era che la manifestazione di Phyag na rdo rje (\u0f55\u0fb1\u0f42\u0f0b\u0f53\u0f0b\u0f62\u0fa1\u0f7c\u0f0b\u0f62\u0f97\u0f7a; il buddha Vajrap\u0101\u1e47i), comporr\u00e0 questo \"m\u016blatantra\" (\u0f62\u0fa9\u0f0b\u0f62\u0f92\u0fb1\u0f74\u0f51, \"rtsa rgyud\", \"\"tantra\" radice\") in dodicimila versi con il titolo di \"Param\u0101dibuddhatantra\" (\u0f58\u0f46\u0f7c\u0f42\u0f0b\u0f42\u0f72\u0f0b\u0f51\u0f44\u0f0b\u0f54\u0f7c\u0f60\u0f72\u0f0b\u0f66\u0f44\u0f66\u0f0b\u0f62\u0f92\u0fb1\u0f66\u0f0b\u0f62\u0f92\u0fb1\u0f74\u0f51\u0f0b, \"mchog gi dang po\u2019i sangs rgyas rgyud\", \"Tantra del Supremo Buddha Primordiale\", conosciuto anche come \"K\u0101lacakram\u016blatantra\") insegnandolo ai suoi sudditi, insieme a un commentario in sessantamila versi. Ambedue questi testi sarebbero andati perduti. Sucandra avrebbe anche eretto un gigantesco \"ma\u1e47\u1e0dala\" tridimensionale, trasformando \u015aambhala in un regno buddhista ideale con 960 milioni di villaggi.\nL'ottavo re di \u015aambhala, Ma\u00f1ju\u015br\u012bk\u012brti ( \u0f60\u0f47\u0f58\u0f0b\u0f51\u0f54\u0f63\u0f0b\u0f42\u0fb2\u0f42\u0f66\u0f0b\u0f54\u0f0b, 'jam dpal grags pa), il primo ad essere appellato come \"kalkin\" (\"detentore del lignaggio; \u0f62\u0f72\u0f42\u0f66\u0f0b\u0f63\u0fa1\u0f53, \"rigs ldan\"), titolo che successivamente andr\u00e0 anche ai suoi successori al trono, condenser\u00e0 il testo predisposto dal re Sucandra in 1.047 versi, suddivisi in cinque capitoli, con il nome di \"K\u0101lacakralaghutantra\", meglio conosciuto come \"K\u0101lacakratantra\" essendo l'unico testo giunto a noi.\nIl successore di Ma\u00f1ju\u015br\u012bk\u012brti, quindi nono re di \u015aambhala e secondo \"kalkin\", risulter\u00e0 Pu\u1e47\u1e0dar\u012bka (\u0f54\u0f51\u0f0b\u0f58\u0f0b\u0f51\u0f40\u0f62\u0f0b\u0f54\u0f7c, Pad ma dkar po) autore, secondo la tradizione, del fondamentale commentario al \"K\u0101lacakratantra\" indicato con il titolo \"Vimalaprabh\u0101\" (\"Luce immacolata\", \"Vimalaprabh\u0101n\u0101mak\u0101lacakratantra\u1e6d\u012bk\u0101 \"\u0f51\u0f74\u0f66\u0f0b\u0f60\u0f41\u0f7c\u0f62\u0f0b\u0f60\u0f42\u0fb2\u0f7a\u0f63\u0f0b\u0f56\u0f64\u0f51\u0f0b\u0f51\u0fb2\u0f72\u0f0b\u0f58\u0f7a\u0f51\u0f0b\u0f60\u0f7c\u0f51\u0f0d \"dus 'khor 'grel bshad dri med 'od\", ai Toh. 845/1347).\nPer diversi secoli il \"K\u0101lacakratantra\" fu custodito nel regno di \u015aambhala quando il maestro indiano Chilup\u0101 (per alcune tradizioni conosciuto con il nome di K\u0101lacakrapada) che aveva visitato tale regno nel X secolo, lo introdusse l'insegnamento in India. Chilup\u0101 trasmise questo \"tantra\" a Bhadrabodhi e a N\u0101\u1e0d\u0101p\u0101da (N\u0101ropa), quest'ultimo lo trasmise a sua volta ad Ati\u015ba.\nStruttura del testo e dottrine veicolate.\nIl \"K\u0101lacakratantra\" si suddivide in cinque capitoli riassumibili in tre parti. Ogni capitolo si avvia con la richiesta da parte del re Zla ba bzang po (Sucandra) affinch\u00e9 il Buddha, a lui manifestatosi nella forma K\u0101lacakra, gli illustri le seguenti dottrine. Alla fine del \"tantra\" Zla ba bzang po intona un inno di lode al K\u0101lacakra.\n\"K\u0101lacakratantra\" esterno - Il mondo esterno.\nCorrisponde al capitolo I del \"tantra\", precisamente quello che tratta il \"lokadh\u0101tu\" (tibetano: \u0f60\u0f47\u0f72\u0f42\u0f0b\u0f62\u0f9f\u0f7a\u0f53\u0f0b\u0f42\u0fb1\u0f72\u0f0b\u0f41\u0f58\u0f66,\"\u2019jig rten gyi khams\"), offrendo la rappresentazione del mondo in chiave cosmogonica e cosmologica, oltre che le interazioni tra i fenomeni cosmici e l'evoluzione dei cicli temporali. In questa sezione sono trattati gli argomenti che riguardano: la cosmologia, la cronologia, l'escatologia (qui viene descritta la guerra apocalittica contro gli \"mleccha\") e i calcoli astrologici collegati. \u00c8 descritta la formazione dell'universo attuale e tutti gli universi precedenti e futuri, con la descrizione delle costellazioni e dei sistemi solari. Espone, inoltre, l'intera scienza astrologica di tradizione indiana. \n\"K\u0101lacakratantra\" interno - Il mondo interiore.\nCorrisponde al II capitolo del \"tantra\", precisamente quello che tratta dell\"'adhy\u0101tma\" (tibetano: \u0f53\u0f44 \"nang\"), quindi di quel mondo interiore all'individuo, della sua \"struttura sottile\" (\"\u0101dhy\u0101tmikar\u016bpa\"; tibetano: \u0f53\u0f44\u0f0b\u0f42\u0f72\u0f0b\u0f42\u0f5f\u0f74\u0f42\u0f66, \"nang gi gzugs\") che lega la mente al corpo.\nTale struttura sottile \u00e8 descritta come composta dai \"n\u0101\u1e0d\u012b\" (tibetano: \u0f59, \"tsa\"), i \"canali sottili\" e dai \"cakra\" (\u0f60\u0f41\u0f7c\u0f62\u0f0b\u0f63\u0f7c, \"'khor l\"), le ruote, tutti questi attraversati dai \"venti sottili interni\" (\"pr\u0101\u1e47a\", tibetano: \u0f62\u0fb3\u0f74\u0f44, \"rlung\") e delle relative \"gocce di energia\" (\"bindu\"; tibetano: \u0f50\u0f72\u0f42\u0f0b\u0f63\u0f7a\u0f0b, \"thig le\").\nCos\u00ec la circolazioni di questi \"venti sottili\" \u00e8 descritta come correlata a ci\u00f2 che accade sul piano del macro-cosmo, ovvero nel mondo esterno con i suoi cicli temporali e i suoi corpi celesti.\nLa sesta sezione di questo secondo capitolo contiene dei trattati di medicina e di alchimia (\"rasay\u0101na \"; \u0f56\u0f45\u0f74\u0f51\u0f0b\u0f63\u0f7a\u0f53, \"bcud len\"), quest'ultima a base di mercurio e oro.\n\"K\u0101lacakratantra\" segreto - La purificazione e la trasmutazione.\nCorrisponde ai III, IV e V capitolo del \"tantra\", tratta quindi delle \"iniziazioni\" (\"abhi\u1e63eka\"; tibetano: \u0f51\u0f56\u0f44 \"dbang\", capitolo III), delle \"tecniche di visualizzazione\" (\"s\u0101dhana\"; tibetano: \u0f66\u0f92\u0fb2\u0f74\u0f56\u0f0b\u0f50\u0f56\u0f66 \"sgrub thabs\", capitolo IV) e della \"saggezza conoscitiva\" (\"j\u00f1\u0101na\"; \u0f61\u0f7a\u0f0b\u0f64\u0f7a\u0f66, \"ye shes\", capitolo V).\nContiene quindi delle pratiche esoteriche per purificare il corpo ordinario e trasmutarlo in \"corpo di \"vajra\"\".\nNel capitolo 3, quello inerente agli \"abhi\u1e63eka\", vengono presentate complessivamente quindici iniziazioni; mentre nei capitoli 4 e 5 raccolgono delle pratiche \"bskyed rim\" ( \u0f56\u0f66\u0f90\u0fb1\u0f7a\u0f51\u0f0b\u0f62\u0f72\u0f58\u0f0b, \"kyerim\", rende \"utpattikrama\") e \"rdzogs rim\" ( \u0f62\u0fab\u0f7c\u0f42\u0f66\u0f0b\u0f62\u0f72\u0f58\u0f0b, \"dzogrim\", rende \"sampannakrama\") , tra cui, nella specificit\u00e0 di questo \"tantra\", lo \"rdzogs rim\" detto \"sbyor ba yan lag drug\" (\u0f66\u0fa6\u0fb1\u0f7c\u0f62\u0f0b\u0f56\u0f0b\u0f61\u0f53\u0f0b\u0f63\u0f42\u0f0b\u0f51\u0fb2\u0f74\u0f42, \"\"yoga\" dei sei rami del congiungimento\", \"\u1e63a\u1e0da\u1e45gayoga\")."}
{"id": "2484415", "revid": "219110", "url": "https://it.wikipedia.org/wiki?curid=2484415", "title": "General Purpose Input/Output", "text": "Il General Purpose Input/Output (in acronimo GPIO) \u00e8 un'interfaccia informatica hardware disponibile su alcuni dispositivi elettronici.\nConsente ai dispositivi come microprocessore, microcontroller o un connettore elettrico che ne siano dotati di interagire con un'altra periferica. Queste possono agire come input, per leggere i segnali digitali dalle altre parti del circuito, o output, per controllare o segnalare agli altri dispositivi. \nIl dispositivo hardware presenta una piedinatura tipicamente organizzata in gruppi - generalmente di 8 pin - che sono configurabili individualmente come input o come output. In alcuni casi, tali porte possono essere impostate per produrre degli interrupt CPU ed essere in grado di utilizzare il Direct Memory Access per spostare efficientemente grandi quantit\u00e0 di dati in entrata oppure in uscita dal dispositivo.\nLe periferiche GPIO sono disponibili in una ampia gamma modelli; in alcuni casi sono molto semplici, ad esempio un gruppo di pin pu\u00f2 essere commutato come gruppo di input o di output. In altri, ogni piedino pu\u00f2 essere impostato in modo flessibile per accettare o leggere livelli logici differenti, con unit\u00e0 di forza configurabili e pull up/down. Le tensioni elettriche di input e output sono tipiche, sebbene non universalmente limitati dalla tensione di alimentazione del dispositivo che includa tale tipo di porta hardware, e pu\u00f2 essere danneggiato da tensioni pi\u00f9 elevate.\nInoltre alcuni dispositivi GPIO hanno ingressi con una tolleranza ai 5 V - anche su basse tensioni di alimentazioni (3.3 o 2 V), per cui il dispositivo pu\u00f2 accettare 5V in ingresso senza essere danneggiato."}
{"id": "2484423", "revid": "767487", "url": "https://it.wikipedia.org/wiki?curid=2484423", "title": "Captured Live (Legs Diamond)", "text": "Captured Live \u00e8 un live album dei Legs Diamond, pubblicato nel 1992 per l'etichetta discografica Zoom Club Records."}
{"id": "2484427", "revid": "767487", "url": "https://it.wikipedia.org/wiki?curid=2484427", "title": "Ugo Fasolo", "text": "Laureatosi a Firenze in scienze naturali e specializzatosi in ingegneria ottica, cominci\u00f2 a scrivere sin da giovane. La sua poetica risent\u00ec dell'esperienza nelle Grandi Guerre: e fu dopo la Seconda guerra mondiale che egli ebbe modo di esprimerla al meglio, qualificandosi come poeta della bellezza.\nNell'arco della sua vita collabor\u00f2 alla rivista Il frontespizio, pubblic\u00f2 anche con grandi case editrici e fu giurato nel Premio Settembrini. Ebbe occasione di frequentare numerosi letterati e artisti, fra cui Ardengo Soffici, Carlo Betocchi, Carlo Bo, Aldo Palazzeschi, Mario Pomilio, Diego Valeri, Giorgio B\u00e0rberi Squarotti. Stabilitosi a Venezia nel 1950, successe al Valeri come presidente dell'Associazione degli Scrittori Veneti. E fu recandosi ad un convegno veronese di quest'Associazione che egli mor\u00ec in un incidente automobilistico nel 1980, all'et\u00e0 di 75 anni. Scrisse anche libri di saggistica, diresse la rivista veneziana \u201cLettere venete\u201d e fu tradotto in varie lingue europee."}
{"id": "2484428", "revid": "1305772", "url": "https://it.wikipedia.org/wiki?curid=2484428", "title": "Campionato greco di pallanuoto", "text": ""}
{"id": "2484430", "revid": "666668", "url": "https://it.wikipedia.org/wiki?curid=2484430", "title": "AFC Futsal Championship 2010", "text": "L'undicesimo Asian Futsal Championship, che sar\u00e0 disputato nel 2010 in Uzbekistan, viene considerato l'undicesimo campionato continentale asiatico per formazioni nazionali di calcio a 5.\nLa manifestazione ha visto gi\u00e0 qualificate alla fase finale quattro formazioni: l' paese organizzatore, l' campione uscente, la finalista ed il che tuttavia ha deciso di prendere parte alle qualificazioni perch\u00e9 i gironi dell'estremo oriente designeranno anche il campione della East Asian Football Federation, ma non entrer\u00e0 nel ranking di qualificazione perch\u00e9 gi\u00e0 qualificata automaticamente.\nPrequalificazioni.\nSquadre qualificate alla fase finale:"}
{"id": "2484432", "revid": "767487", "url": "https://it.wikipedia.org/wiki?curid=2484432", "title": "Maurizio Colonna", "text": "Biografia.\nAllievo del celebre chitarrista venezuelano Alirio D\u00edaz, comincia a farsi conoscere a livello nazionale, anche partecipando in qualit\u00e0 di ospite in alcuni programmi televisivi, nel panorama musicale classico, dall'inizio degli anni ottanta. \u00c8 autore di libri storico-musicali e di metodi di tecnica chitarristica. A quattro mani con la pianista Luciana Bigazzi ha composto musiche per chitarra e pianoforte. \u00c8 stato anche autore e interprete principale di numerose opere discografiche e di musiche da film. \n\u00c8 stato il primo chitarrista classico ad essersi esibito sul palcoscenico dell'Ariston, intervenendo al Festival di Sanremo 1996, nella serata del 19 febbraio. Ha partecipato con il chitarrista moderno Alberto Radius a particolari esperienze discografiche e concertistiche in cui si coniugano in modo suggestivo le sonorit\u00e0 della chitarra moderna ai pregiati virtuosismi peculiari della chitarra classica, e dal 2001 ha avviato un sodalizio artistico con il chitarrista australiano, suo coetaneo, Frank Gambale, espressosi in ripetuti duetti acustici dai quali sono scaturiti ben tre album (due di studio e uno live) e una serie continua di concerti. Il duo ha anche accompagnato la cantante Antonella Ruggiero al Festival di Sanremo 2005, per il brano \"Echi d'infinito\" e in successivi tour. Colonna tiene spesso cicli di lezioni nei Conservatori."}
{"id": "2484433", "revid": "436907", "url": "https://it.wikipedia.org/wiki?curid=2484433", "title": "Sparo Manero", "text": "Biografia.\nInizia la sua attivit\u00e0 prima nei Flaminio Maphia dove nel 1996 produce \"Restafestagangsta\", e poi nei Rome Zoo, partecipando alla prima raccolta di \"Epicentro Romano Vol.1\" nel 1998. Nel 1999 pubblica il singolo \"Canzoni\" e produce una collaborazione per la raccolta \"Suoni dalla strada\". Il suo primo album \"Tutta sostanza\" esce nel 2000 e nello stesso anno l'MC romano collabora in \"Negri de Roma\" di Indelebile Inchiostro ed in \"Epicentro romano vol. 2\"; nel 2001 collabora invece in \"Lo capisci l'italiano vol. 3\" di DJ Double S.\nNel 2002 esce il secondo album in studio \"Direzione non so dove\" e nello stesso anno collabora con Esa nel suo album \"Tutti gli uomini del presidente\". Quattro anni pi\u00f9 tardi pubblica il terzo album \"Musica seria\", che vede partecipazioni importanti della scena come Danno, Noyz Narcos e Gente de Borgata. In seguito Sparo si unisce a Gufo Supremo e DJ Fester, partecipando al progetto Gente de Borgata.\nNel 2012 esce \"Manifesto\", il sesto album con Gente de Borgata che vanta collaborazioni con molti rapper e DJ della scena italiana tra cui Kaos, Colle der Fomento e DJ Double S. Nel 2014 collabora assieme a Danno, Primo e Marciano al brano \"Niente x nessuno\", prodotto da Mr. Phil e nello stesso anno partecipa al mixtape di DJ Gengis \"Rome Sweet Home\", prendendo successivamente parte assieme a Noyz Narcos, Er Costa e allo stesso DJ Gengis al tour nazionale \"Rome Sweet Home Official Tour\"."}
{"id": "2484434", "revid": "339392", "url": "https://it.wikipedia.org/wiki?curid=2484434", "title": "Quatre jours de Dunkerque", "text": ""}
{"id": "2484435", "revid": "287204", "url": "https://it.wikipedia.org/wiki?curid=2484435", "title": "Internazionali BNL d'Italia 2006", "text": "Il Masters di Roma 2006 (chiamato anche \"Internazionali BNL d'Italia\" per motivi di sponsorizzazione)\n\u00e8 stato un torneo di tennis giocato sulla terra rossa.\n\u00c8 stata la 63\u00aa edizione del Roma Masters, che fa parte della categoria ATP Masters Series nell'ambito dell'ATP Tour 2006,\ne della Tier I nell'ambito del WTA Tour 2006.\nSia il torneo maschile che quello femminile si sono giocati al Foro Italico di Roma in Italia,\nil torneo maschile si \u00e8 giocato dall'8 al 15 maggio 2006, e quello femminile dal 15 al 22 maggio 2006.\nCampioni.\nSingolare maschile.\n Rafael Nadal ha battuto in finale Roger Federer 6\u20137(0), 7\u20136(5), 6\u20134, 2\u20136, 7\u20136(5)\nSingolare femminile.\n Martina Hingis ha battuto in finale Dinara Safina 6\u20132, 7\u20135\nDoppio maschile.\n Mark Knowles / Daniel Nestor hanno battuto in finale Jonathan Erlich / Andy Ram 4\u20136, 6\u20134, [10\u20136] (Match Tie-Break)\nDoppio femminile.\n Daniela Hantuchov\u00e1 / Ai Sugiyama hanno battuto in finale Francesca Schiavone / Kv\u011bta Peschke 3\u20136, 6\u20133, 6\u20131"}
{"id": "2484438", "revid": "767487", "url": "https://it.wikipedia.org/wiki?curid=2484438", "title": "Saints and Soldiers", "text": "Saints and Soldiers \u00e8 un film statunitense del 2003 diretto da Ryan Little, ambientato durante la seconda guerra mondiale.\nTrama.\nArdenne, Belgio, dicembre 1944. Durante la seconda guerra mondiale, quattro soldati americani miracolosamente sopravvissuti al massacro di Malm\u00e9dy ed un sottufficiale inglese, incontrato durante la fuga, rimangono intrappolati all'interno del fronte nemico e tentano di tornare al proprio accampamento lontano oltre 20 miglia, per portare alcuni importanti segreti militari del nemico. Oltre ai soldati tedeschi, il piccolo gruppo, armato solo di un fucile, dovr\u00e0 vedersela anche con le avverse condizioni climatiche, la fame e gli ostacoli che inevitabilmente li metteranno davanti ad una situazione sempre pi\u00f9 disperata. Durante la marcia ogni soldato racconta i suoi segreti pi\u00f9 interiori al resto del gruppo."}
{"id": "2484441", "revid": "767487", "url": "https://it.wikipedia.org/wiki?curid=2484441", "title": "Save the Last Dance 2", "text": "Save the Last Dance 2 \u00e8 un film statunitense del 2006 diretto da David Petrarca, sequel di \"Save the Last Dance\".\nTrama.\nIl film riprende la storia di Sara, diventata studentessa della Juilliard. Studentessa eccellente, Sara \u00e8 divisa fra l'amore per il balletto classico e la sua nuova passione per i ritmi urbani e l'hip hop. La situazione \u00e8 ulteriormente complicata per via delle persone che maggiormente influenzeranno le scelte di Sara: il suo nuovo interesse sentimentale, il musicista hip-hop Miles Sultana e la sua rigorosa insegnante di danza classica, Monique Delacroix."}
{"id": "2484446", "revid": "25614009", "url": "https://it.wikipedia.org/wiki?curid=2484446", "title": "Ethnikos Pireo", "text": ""}
{"id": "2484451", "revid": "436907", "url": "https://it.wikipedia.org/wiki?curid=2484451", "title": "Marya (cantante)", "text": "Biografia.\nLa sua attivit\u00e0 inizia nel 1997 quando collabora con i Sottotono in \"Sotto effetto stono\", con i Lyricalz in \"De Luxe\", con Fritz da Cat al suo omonimo album; nel 1998 collabora con altri cantanti: in \"Piovono angeli\" de La Pina e in \"Cronica\" di Sab Sista.\nNel 1999 dopo un viaggio a Bruxelles, Marya continua le sue collaborazioni e pubblica l'EP \"Il rovescio della medaglia\". Tornata in Italia, pubblica nel 2000 il suo album di debutto, intitolato \"Bohemienne - La figlia del vento\". Nel luglio del 2004, la rapper pubblica il secondo album \"Boanerghes - La figlia del tuono\",\nNel 2005 collabora assieme a Mietta al brano \"Bugiarda\"; l'anno successivo Marya pubblica l'EP \"Fuoco\", realizzato in collaborazione con Rastea.\nNel 2009 Marya crea un collettivo femminile chiamato Mascara insieme alla rapper milanese Juggy e alla cantante R&amp;B Michi. Il gruppo pubblica il disco \"Scaramanzia\". Nel 2010 collabora insieme alla cantante italiana Silvia Mezzanotte al brano \"Nell'aria\", grande successo di Marcella Bella."}
{"id": "2484452", "revid": "223320", "url": "https://it.wikipedia.org/wiki?curid=2484452", "title": "Hum Tum", "text": ""}
{"id": "2484454", "revid": "1711941", "url": "https://it.wikipedia.org/wiki?curid=2484454", "title": "Organisation Internationale de la Francophonie", "text": ""}
{"id": "2484457", "revid": "256896", "url": "https://it.wikipedia.org/wiki?curid=2484457", "title": "Organizaci\u00f3n de Estados Iberoamericanos", "text": ""}
{"id": "2484460", "revid": "28592", "url": "https://it.wikipedia.org/wiki?curid=2484460", "title": "Valdai", "text": ""}
{"id": "2484463", "revid": "228587", "url": "https://it.wikipedia.org/wiki?curid=2484463", "title": "Luke Campbell", "text": ""}
{"id": "2484466", "revid": "1680222", "url": "https://it.wikipedia.org/wiki?curid=2484466", "title": "Ethnikos Piraeus (pallanuoto)", "text": "L'Ethnikos Piraeus \u00e8 una squadra greca di pallanuoto, vincitrice di 38 scudetti (\u00e8 la squadra pi\u00f9 titolata della A1 Ethniki), l'ultimo dei quali vinto nel 2005-06, e di 12 Coppe nazionali. Ha anche una squadra femminile, vincitrice di 3 scudetti (1988, 1990, 1992).\nGli anni '50 videro l'inizio di un'importante serie di imbattibilit\u00e0 nel campionato, che dur\u00f2 per 13 anni. Nello specifico, dopo la sconfitta per 2-1 contro l'Olympiakos il 21 settembre 1951, fu nuovamente sconfitto dallo stesso avversario il 7 agosto 1964 con 5-4. Nel frattempo \u00e8 rimasto imbattuto in 75 partite, dove ne ha vinte 71 mentre 4 sono finite in parit\u00e0. L'ultimo pareggio fu in una partita contro il Paleo Faliro il 19 settembre 1953. Dopo questa partita inizi\u00f2 una serie di vittorie consecutive, che dur\u00f2 per 11 anni e 64 partite fino alla sconfitta del 1964.\nNegli anni '80, Ethnikos \u00e8 riuscito a rimanere imbattuto nel campionato greco per quasi sei anni e 101 partite consecutive di campionato. Nello specifico, dopo la sconfitta contro il Glyfada con 3-5 il 27 settembre 1980, venne nuovamente sconfitto il 10 maggio 1986 da Vouliagmeni con 7-8. Nel frattempo ha vinto 5 scudetti consecutivi senza sconfitte (1981, 1982, 1983, 1984 e 1985), mentre su 101 partite consecutive senza sconfitte ne ha vinte 100 e pareggiato. Delle 100 vittorie, 86 sono state consecutive (la serie pi\u00f9 lunga di vittorie in campionato fino al 2016 quando l'Olympiakos l'ha interrotta), poich\u00e9 dopo la sconfitta contro il Glyfada nel 1980 la successiva partita in cui non \u00e8 emerso alcun vincitore \u00e8 stata la parit\u00e0 6-6 contro il stessa squadra il 24 agosto 1985. \nLa squadra maschile ha raggiunto la finale a 4 della LEN Champions League nel 1981, prima squadra greca a raggiungere le semifinali della competizione per club d'\u00e9lite\nNel 2009 e nel 2012 il club \u00e8 stato retrocesso in seconda divisione, ma si \u00e8 ripreso all'istante. In totale, il club ha giocato in tutte le stagioni tranne queste 2 stagioni\nLa squadra femminile ha vinto il trofeo LEN nel 2010\nPalmar\u00e8s.\nCampionato greco maschile di pallanuoto (38)\nCoppa di Grecia (pallanuoto maschile) (12)\nTrofeo LEN (pallanuoto femminile) (1)"}
{"id": "2484470", "revid": "1935652", "url": "https://it.wikipedia.org/wiki?curid=2484470", "title": "Pieve di Gera d'Adda", "text": "La Gera d'Adda () era un'antica e atipica pieve amministrativa del Ducato di Milano istituita in seguito agli esiti degli eventi bellici che contrapposero la Lombardia al Veneto nella prima met\u00e0 del Quattrocento.\nStoria.\nIl territorio a oriente dell'Adda fu oggetto delle mire espansionistiche veneziane per tutto il Quattrocento. Persa Bergamo, l'obiettivo strategico milanese era di contro quello di mantenere almeno una corposa testa di ponte oltre il fiume, onde non rischiare addirittura l'invasione della provincia centrale del ducato attraverso il guado di Trezzo. L'istituzione della Gera d'Adda sotto la forma di un marchesato, superando le previgenti pievi della zona, fu la soluzione del governo meneghino per rinforzare il controllo militare dell'area. Rimase invece escluso da ogni cambiamento il Comune di Treviglio, terra separata non solo dalla pieve, ma anche dalla provincia, sottoposta unicamente al \"mero e misto imperio\" del governo centrale.\nLe autorit\u00e0 della Gera d'Adda facevano capo al podest\u00e0 di Caravaggio, localit\u00e0 infeudata in un marchesato. Ponendosi invece in radicale anomalia rispetto alla gran parte del resto della provincia, l'assetto amministrativo super\u00f2 totalmente quello ecclesiastico, che in queste zone era fortemente frammentato e in alcuni casi anche decisamente atipico. Se la zona nordoccidentale apparteneva all'Arcidiocesi di Milano che, scorporandola dalla Pieve di Pontirolo, l'aveva inserita nella nuova pieve trevigliese di San Martino, gran parte della Gera era soggetta alla Diocesi di Cremona a testimonianza degli antichi legami con la citt\u00e0 padana, e alle tre pievi cremonesi di origine medievale, dopo il Concilio di Trento successero due diversi vicariati incardinati su Caravaggio e Rivolta. Completavano il quadro, all'estremit\u00e0 meridionale della Gera, le parrocchie di Dovera che facevano capo ad una pi\u00f9 vasta aggregazione di chiese sottoposte ad un condominio diocesano lodigian-pavese.\nDopo due secoli di immobilismo, a met\u00e0 del Settecento la Gera fu coinvolta dalle riforme illuministiche dell'Imperatrice Maria Teresa, la quale ne espanse il territorio a sud includendovi alcuni comuni gi\u00e0 lodigiani, dando luogo all'unico caso di modificazione dei confini provinciali di tutto l'operato della sovrana austriaca. Nel 1786 suo figlio e suo successore l'Imperatore Giuseppe II ampli\u00f2 le riforme allargando il territorio aggregandovi le terre separate di Treviglio e Fornovo, la cremonese Mozzanica, e Cassine San Pietro per rettificare il confine sull'Adda, oltre alle lodigiane Crespiatica e Abbadia Cerreto. In maniera radicalmente innovativa, l'imperatore spost\u00f2 tutta la Gera proprio sotto la Provincia di Lodi, ma con un nuovo ribaltone suo fratello l'Imperatore Leopoldo II restaur\u00f2 il precedente ordinamento nel 1791, annullando tutte le riforme giuseppine.\nL'esistenza della Gera d'Adda come entit\u00e0 amministrativa ebbe termine nel 1797 in seguito all'invasione napoleonica, che comport\u00f2 la generale riforma del governo locale della Lombardia. A un primo progetto ispirato al compartimento giuseppino, segu\u00ec la sistemazione definitiva che, come oggigiorno, comport\u00f2 la spartizione della Gera fra Bergamo e Cremona.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:"}
{"id": "2484472", "revid": "28592", "url": "https://it.wikipedia.org/wiki?curid=2484472", "title": "De Agostini editore", "text": ""}
{"id": "2484473", "revid": "729019", "url": "https://it.wikipedia.org/wiki?curid=2484473", "title": "Martin JRM Mars", "text": "Il Martin JRM Mars \u00e8 un idrovolante a scafo centrale, quadrimotore monoplano ad ala alta, sviluppato dall'azienda aeronautica statunitense Glenn L. Martin Company nei primi anni quaranta.\nInizialmente destinato al mercato dell'aviazione commerciale, durante la seconda guerra mondiale venne utilizzato come idrovolante da trasporto tattico dalla United States Navy. Un esemplare \u00e8 ancora operativo nel ruolo di aereo antincendio nel quale, con il suo carico di 27 tonnellate d'acqua in grado di essere imbarcate in soli 30 secondi volando a pelo d'acqua alla velocit\u00e0 di circa 130 chilometri orari, \u00e8 ancora oggi il pi\u00f9 grande aereo antincendio in servizio in Canada e Stati Uniti."}
{"id": "2484474", "revid": "287204", "url": "https://it.wikipedia.org/wiki?curid=2484474", "title": "Terme di Caracalla (Albano)", "text": "Le terme di Caracalla (popolarmente meglio note come di Cellomaio) sono un impianto termale romano di et\u00e0 imperiale del centro di Albano Laziale, nell'omonimo comune, in provincia di Roma, nel Lazio. Le terme furono costruite probabilmente dall'imperatore Caracalla (211-217) in funzione dei vicini \"Castra Albana\" della \"Legio II Parthica\": \u00e8 infatti accertata la posteriorit\u00e0 dell'opera rispetto ai \"castra\", e l'anteriorit\u00e0 rispetto ad un'altra grande opera legata ai \"castra\", l'anfiteatro romano di Albano Laziale.\nDescrizione.\nLa pianta dell'impianto termale non seguiva le norme assiali e lo sviluppo simmetrico delle grandi terme romane (come ad esempio le omonime terme di Roma), probabilmente a causa della fondazione del complesso su strutture preesistenti. Inoltre, la facciata dell'edificio guardava obliquamente la via Appia Antica, ricalcando il lato nord-est dell'attuale chiesa di San Pietro: la facciata non era neanche in asse con il muro di cinta dei \"castra\".\nSul lato verso l'attuale via Volontari del Sangue, dove il forte declivio del terreno permetteva la costruzione di pi\u00f9 piani, l'edificio era probabilmente suddiviso in due piani: al piano terra si trovavano i grandi ambienti di servizio, che si estendevano verso la via Appia Antica includendo anche l'aula attualmente occupata dalla chiesa di San Pietro, mentre al primo piano si trovavano altri locali coperti da volte a botte.\nL'ipocausto, ovvero l'impianto di riscaldamento dell'acqua, si trovava con molta probabilit\u00e0 nel sito dell'attuale convento delle Suore Oblate di Ges\u00f9 e Maria. La maggior parte delle murature antiche \u00e8 inglobata nelle case moderne del pittoresco quartiere di Cellomaio: tra i resti sotterranei, un tratto di pavimento a tessere musive bianche in via Cellomaio, che continua seppur ad un livello superiore 1.50 metri al di sotto del piano dell'attuale sagrestie della chiesa di San Pietro."}
{"id": "2484475", "revid": "61051", "url": "https://it.wikipedia.org/wiki?curid=2484475", "title": "Martin 170 Mars", "text": ""}
{"id": "2484479", "revid": "251304", "url": "https://it.wikipedia.org/wiki?curid=2484479", "title": "Circuito del Mugello", "text": "Col termine circuito del Mugello si possono indicare:"}
{"id": "2484489", "revid": "119565863", "url": "https://it.wikipedia.org/wiki?curid=2484489", "title": "Valdajskij municipal'nij rajon", "text": "Il Valdajskij municipal'nij rajon () \u00e8 un distretto municipale dell'Oblast' di Novgorod, nella Russia europea; il capoluogo \u00e8 Valdaj."}
{"id": "2484490", "revid": "82143", "url": "https://it.wikipedia.org/wiki?curid=2484490", "title": "I Lupi di Kromer", "text": ""}
{"id": "2484491", "revid": "638792", "url": "https://it.wikipedia.org/wiki?curid=2484491", "title": "Whistle! (manga)", "text": ""}
{"id": "2484492", "revid": "28592", "url": "https://it.wikipedia.org/wiki?curid=2484492", "title": "Distretto di Valdaj", "text": ""}
{"id": "2484495", "revid": "767487", "url": "https://it.wikipedia.org/wiki?curid=2484495", "title": "Carlo Pascale", "text": "Biografia.\nCarlo Pascale, figlio di Bartolomeo, appartenne a una famiglia aristocratica di Cuneo. Fece gli studi a Ginevra presso lo zio Gian Luigi Pascale, celebre editore e predicatore riformato. Vicino alle idee calviniste, ritornato in Italia dopo la morte dello zio (bruciato vivo a Roma nel 1560 con l'accusa di eresia), Carlo Pascale si convert\u00ec al cattolicesimo. In seguito, nel 1574, si stabil\u00ec in Francia, dove ebbe il titolo di \"Visconte di Quente\". Nel 1588 ottenne la cittadinanza francese. \nIn Francia Carlo Pascale fu \"Consigliere di Stato\" e \"Avvocato Generale\" nel Parlamento di Rouen. Fu amico del celebre giurista Guy Du Faur de Pibrac, che gli dette incarichi diplomatici: di Pibrac, Pasquale scrisse la \"Vita\". Si rec\u00f2 come ambasciatore in Polonia nel 1576, poi in Inghilterra nel 1589, nei Grigioni nel 1604. Ci ha lasciato varie opere di carattere trattatistico. Mor\u00ec nella sua terra di Quente, presso Abbeville."}
{"id": "2484498", "revid": "729019", "url": "https://it.wikipedia.org/wiki?curid=2484498", "title": "Royal Aircraft Factory F.E.1", "text": "Il Royal Aircraft Factory F.E.1 (Farman\" Experimental\") era un aereo sperimentale da ricerca ad uso civile progettato e costruito in un unico esemplare dall'imprenditore e progettista britannico Geoffrey de Havilland nel 1910.\nSecondo velivolo progettato da de Havilland, l'F.E.1 venne utilizzato da lui stesso durante gli anni dieci ed \u00e8 il primo velivolo ad assumere la designazione ufficiale Royal Aircraft Factory bench\u00e9 in realt\u00e0 non sia stato realizzato dall'azienda.\nTecnica.\nIl F.E.1 era caratterizzato dall'aspetto dei velivoli costruiti dai pionieri dell'aviazione, i modelli realizzati dai fratelli Wright ed i primi Farman. Come il Bristol Boxkite ed altri velivoli contemporanei il pilota era seduto davanti al motore, un 4 cilindri boxer progettato dallo stesso de Havilland e costruito dalla casa automobilistica Iris Motor Company posto in configurazione spingente, e in corrispondenza all'elevone anteriore."}
{"id": "2484500", "revid": "339392", "url": "https://it.wikipedia.org/wiki?curid=2484500", "title": "Olympiakos (pallanuoto)", "text": ""}
{"id": "2484501", "revid": "122713633", "url": "https://it.wikipedia.org/wiki?curid=2484501", "title": "Crisomallo", "text": "Nella mitologia greca, Crisomallo era il nome dell'ariete dal vello d'oro, dotato di poteri magici. Era stato generato da Poseidone e Teofane.\nIl mito.\nAtamante fu prima sposo di Nefele ed in seguito di Ino. Dalla prima moglie ebbe due figli: Frisso ed Elle, ma la seconda moglie non vedeva di buon occhio i due ragazzi e decise, con uno stratagemma, di condannarli a morte.\nInfatti con il sacrificio di Frisso sarebbe terminata, a suo dire, la carestia che colpiva il popolo. Ermes, il messaggero degli dei, aveva gi\u00e0 donato il magico Crisomallo a Nefele. Quando la donna seppe del pericolo che minacciava i suoi figli subito lo invi\u00f2 a salvarli. L'ariete comprendeva il linguaggio umano e sapeva volare, subito li raggiunse e li port\u00f2 in salvo. Il suo vello d'oro sar\u00e0 poi oggetto di disputa e l'inizio dell'impresa che Giasone compir\u00e0 con gli Argonauti."}
{"id": "2484503", "revid": "767487", "url": "https://it.wikipedia.org/wiki?curid=2484503", "title": "London Academy of Music and Dramatic Art", "text": "La London Academy of Music and Dramatic Art (LAMDA) \u00e8 una scuola di recitazione situata a ovest di Londra, fondata nel 1861 da Henry Wylde. Attualmente il presidente del LAMDA \u00e8 Benedict Cumberbatch, succeduto a Timothy West nel 2018.\nDal 2003, il LAMDA ha sede in un edificio nei pressi di Hammersmith, precedentemente utilizzato dalla Royal Ballet School. La scuola fa parte del conservatorio nazionale di danza e teatro, ha un vasto programma di recitazione su base teatrale con corsi e workshop, inoltre offre corsi per registi ed insegnanti di recitazione."}
{"id": "2484505", "revid": "71433", "url": "https://it.wikipedia.org/wiki?curid=2484505", "title": "LAMDA", "text": ""}
{"id": "2484506", "revid": "599013", "url": "https://it.wikipedia.org/wiki?curid=2484506", "title": "Joey Giardello", "text": "Carriera.\nGli inizi.\nNacque a New York, nel distretto di Brooklyn ma visse per lo pi\u00f9 a Filadelfia. Come molti giovani italo-americani del popolare quartiere South Filly inizi\u00f2 a praticare il pugilato, divenendo professionista nel 1948, a poco pi\u00f9 di 18 anni.\nPrima di calcare il palcoscenico della grande boxe, Giardello combatt\u00e9 lungamente con risultati alterni. L'unico avversario di un certo livello da lui incontrato in questo periodo fu il futuro campione del mondo dei pesi welter Johnny Saxton, da cui perse ai punti in dieci riprese il 29 settembre 1953 a Filadelfia, pur rendendogli 1,8 kg di peso. Dopo 102 match, con 16 sconfitte e 6 pareggi incontr\u00f2 per la prima volta il suo grande avversario Dick Tiger perdendo al limite delle dieci riprese, il 6 settembre 1959 a Chicago. Cinque settimane pi\u00f9 tardi, a Cleveland, Giardello si prese la rivincita battendo il nigeriano ai punti, ancora in dieci riprese.\nIncontri per il titolo mondiale dei pesi medi.\nLa vittoria su Tiger gli dette il diritto di sfidare il campione mondiale dei pesi medi Gene Fullmer. Il 20 aprile 1960, Giardello costrinse al pareggio il suo avversario, in un incontro che consent\u00ec al campione in carica di mantenere il titolo. Il match, in 15 round, fu particolarmente aspro, soprattutto alla quarta ripresa, quando i contendenti si ferirono entrambi alle arcate dell'occhio con due testate inferte in momenti differenti. Contrariamente ai due giudici che avevano dato il pari, l'arbitro aveva visto Fullmer in vantaggio di due punti. \nGiardello riprese a combattere con alterni risultati. L\u201911 ottobre 1960, a Wembley, perse ai punti dal britannico Terry Downes anche se - a suo dire - aveva combattuto con una frattura alla mano destra a partire dalla seconda o dalla terza ripresa. Il 6 marzo 1961 perse nettamente ai punti in dieci riprese con il futuro campione del mondo dei superwelter, Ralph Dupas. Quattro mesi dopo sub\u00ec una sconfitta, sempre ai punti, da Henry Hank. Successivamente sconfisse Hank ai punti, il 30 gennaio 1962, a Filadelfia, con un verdetto non unanime, in dieci riprese. In tale occasione, Giardello fu ferito al naso gi\u00e0 alla seconda ripresa e sanguin\u00f2 praticamente per tutto il match. L'incontro fu dichiarato fight of the year del 1962 dalla rivista specializzata Ring Magazine.\nIl 24 giugno 1963, l'italo-americano pose fine al sogno del \"grande\" Sugar Ray Robinson di combattere nuovamente per il titolo mondiale dei medi. Giardello lo atterr\u00f2 nel 4\u00ba round, ma il quarantaduenne ex pluricampione del mondo riusc\u00ec a rialzarsi al conteggio di nove. Robinson rischi\u00f2 anche di essere nuovamente atterrato nel 6\u00ba round, ma venne salvato dalla campana. Il verdetto in favore di Giardello fu unanime. La vittoria su Robinson attribu\u00ec a Giardello il diritto di sfidare ancora Dick Tiger che, nel frattempo, aveva conquistato la cintura mondiale, sconfiggendo Fullmer.\nIl 7 dicembre 1963, ad Atlantic City, Joey Giardello conquist\u00f2 il titolo mondiale dei pesi medi sconfiggendo Tiger ai punti in 15 round. L'arbitro e giudice unico dell'incontro attribu\u00ec a Giardello otto riprese contro le cinque in favore del suo avversario.\nDifese il titolo a Filadelfia, il 14 dicembre 1964 contro Rubin Carter, detto \"The Hurricane\". Giardello fu in forte difficolt\u00e0 alla quarta ripresa, quando si fer\u00ec nuovamente all'occhio e fu scosso da un gancio sinistro dell'avversario. Nei round successivi assunse per\u00f2 il controllo dell'incontro aggiudicandosi chiaramente le ultime cinque riprese e vincendo per decisione unanime.\nOrmai trentacinquenne, perse il titolo il 21 ottobre 1965, alla seconda difesa, quando fu sconfitto ai punti in 15 round dal rivale Dick Tiger, con un verdetto indiscusso. Combatt\u00e9 ancora solo quattro incontri, sino al 1967, quando abbandon\u00f2 la boxe.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo. Nel 2004 la rivista The Ring lo ha collocato al 19\u00ba posto in una propria classifica dei migliori pesi medi della storia del pugilato."}
{"id": "2484516", "revid": "1782831", "url": "https://it.wikipedia.org/wiki?curid=2484516", "title": "Siero del supersoldato", "text": "Il siero del supersoldato (\"Super-Soldier Serum\") \u00e8 uno speciale composto chimico immaginario, appartenente all'universo narrativo dei fumetti Marvel Comics e comparso per la prima volta su \"Captain America Comics\" (vol. 1) n. 1 (marzo 1941).\nCreato dal dottor Abraham Erskine durante la seconda guerra mondiale, il termine \"siero\" \u00e8 usato in maniera impropria per definirlo poich\u00e9 il preparato chimico si compone da vari processi; la formula consente di incrementare tutte le capacit\u00e0 fisiche e mentali di un essere umano portandole all'apice della perfezione ma il solo soggetto che ne ha beneficiato appieno prima dell'omicidio del suo creatore \u00e8 Capitan America. Nel corso degli anni di pubblicazioni diversi altri personaggi hanno ottenuto superpoteri da varianti o tentativi di riproduzione del siero tra cui Isaiah Bradley (nel MCU) , Josiah X, Protocidio, Union Jack, Sentry, Luke Cage, Bruce Banner (nel MCU) e Patriot ma la maggior parte di essi ha poi manifestato effetti collaterali quali danni genetici o gravi carenze mentali, motivo per cui i risultati ottenuti con la creazione di Capitan America sono rimasti ineguagliati.\nStoria.\nOperazione Rinascita.\nIl siero del supersoldato originale viene ideato e realizzato negli anni quaranta dal brillante biochimico Abraham Erskine, nell'ambito di un progetto militare statunitense noto come \"Operazione Rinascita\" (\"Operation: Rebirth\"). Supervisionato dal generale Chester Phillips, il progetto fu istituito allo scopo di creare un esercito di soldati fisicamente e mentalmente perfetti, da impiegare contro le Potenze dell'Asse nel corso della seconda guerra mondiale. All'epoca, all'insaputa di tutti, alcuni ufficiali sperimentano la formula incompleta sulla giovane recluta Clinton McIntyre, provocandone la morte. Successivamente, il composto viene ultimato e testato sul giovane volontario civile Steve Rogers, gracile e debole ma, al contempo, dotato di un coraggio e di un carisma fuori dal comune e desideroso di servire il suo Paese. Dopo che il siero gli viene somministrato tramite un'iniezione per via endovenosa, il suo corpo cresce enormemente in statura e in massa muscolare e sviluppa capacit\u00e0 incredibili: infatti, Rogers acquisisce forza, resistenza, velocit\u00e0, agilit\u00e0, sensi, riflessi e intelligenza ai limiti delle possibilit\u00e0 umane, superiori a quelli di chiunque sia sprovvisto di superpoteri. Steve diviene totalmente immune al controllo mentale e a qualunque tipo di tossina o malattia, oltre a sviluppare la capacit\u00e0 di guarire dalle ferite subite con una velocit\u00e0 incredibile. Anche il suo naturale invecchiamento risulta incredibilmente rallentato; inoltre, come si scoprir\u00e0 in seguito, il siero che scorre nelle vene di Rogers fa s\u00ec che, in caso di ibernazione, i suoi fluidi corporei non si cristallizzino e che il supersoldato entri in uno stato di animazione sospesa in grado di durare interi decenni, senza invecchiare minimamente durante il suo corso. In seguito, Steve verr\u00e0 addestrato per essere un soldato e un leader esperto e, indossando un vistoso costume a stelle e strisce e imbracciando uno speciale scudo in lega antiproiettile, diverr\u00e0 il leggendario Capitan America, supereroe simbolo del suo Paese. Tuttavia, subito dopo aver assistito alla trasformazione di Rogers, una spia nazista infiltrata nel laboratorio in cui si stava svolgendo l'esperimento spara ad Erskine, uccidendolo.\nPoich\u00e9, per ragioni di sicurezza, il biochimico non ha mai trascritto su carta le sue ricerche, se non ad eccezione di qualche vago appunto, la formula del siero originale viene smarrita a seguito della sua morte e l'Operazione Rinascita viene ufficialmente chiusa. In questo modo, Capitan America rimarr\u00e0 l'unico supersoldato perfettamente riuscito mai creato.\nPrimi tentativi di replica.\nNel 1943, il colonnello Walker Price e il dottor Wilfred Nagel riaprono il programma e, dopo averne simulato la morte, reclutano forzatamente un plotone di 300 soldati afroamericani. Su di loro viene testata una nuova e apparentemente molto promettente formula, volta a riprodurre l'originale. La maggior parte dei soggetti muore in seguito all'iniezione, ma alcuni sopravvivono e sviluppano le stesse caratteristiche e capacit\u00e0 di Capitan America, sebbene, a seguito della trasformazione, una parte di essi riporti evidenti malformazioni fisiche. I nuovi supersoldati vengono mandati in Germania, al fine di bloccare dei rifornimenti nazisti, missione da cui soltanto uno di loro fa ritorno, Isaiah Bradley. In seguito, egli viene mandato in missione suicida in un campo tedesco, con lo scopo di impedire a uno scienziato nazista di sviluppare a sua volta una formula per la creazione di supersoldati. Per compiere la missione, Bradley indossa senza autorizzazione un costume di Capitan America e per questo, fatto ritorno in patria, viene messo agli arresti e tenuto in isolamento per diciassette anni. \u00c8 durante questo periodo che viene scoperto un altro effetto collaterale del siero che lo ha trasformato: col passare degli anni, esso si deteriora, rendendo Isiah sterile e provocandogli gravi danni cerebrali che lo portano a sviluppare l'autismo.\nL'esercito tenta inoltre di duplicare i poteri di Isaiah prelevandogli dei campioni di sperma (prima della sua sterilizzazione) e riuscendo, dopo 38 tentativi fallimentari, a fecondare uno degli ovuli prelevati da sua moglie Faith portando alla nascita di Josiah X, successivamente affidato a una madre putativa che, scoperto l'uso militare che vuole farne il governo, fugge portandolo con s\u00e9.\nContemporaneamente lo scienziato tedesco Eric Schmitt sintetizza una sua variante della formula poco prima di venire internato dal Teschio Rosso a causa delle sue discendenze ebraiche e consegna la sua ricerca a Brian Falsworth, che ingerisce il composto e se ne serve per affrontare i nazisti nei panni del primo Distruttore. Verso la fine della guerra anche le Potenze dell'Asse sviluppano un loro siero del supersoldato ma un solo soggetto sopravvive alla sua somministrazione sviluppando poteri sovrumani: Master Man.\nAnni cinquanta.\nNel 1953 un anonimo professore di storia ossessionato da Capitan America ritrova gli appunti di Erskine, sottratti dalla spia nazista Albrecht Kerfoot, e li riporta in patria concludendo un accordo col governo a seguito del quale, dopo aver assunto il nome e l'aspetto di Steve Rogers tramite chirurgia plastica, il siero viene sperimentato su di lui trasformandolo nel Capitan America degli anni cinquanta, simbolo di propaganda del paese nel periodo della guerra fredda. La formula si rivela tuttavia imperfetta e, nel giro di poco tempo, gli provoca allucinazioni e disturbi che lo inducono alla follia.\nAnni dopo, il governo canadese affida al Dipartimento K il compito di replicare il siero del supersoldato rendendolo ancora pi\u00f9 potente, ma il tossicodipendente Bob Reynolds si introduce di nascosto nel laboratorio di uno dei membri dello staff di ricerca, il dottor Cornelius Worth, ed ingerisce la sostanza chimica scambiandola per un allucinogeno trasformandosi cos\u00ec nel supereroe Sentry, dotato di poteri semidivini\nAltre imitazioni.\nPoco dopo il conflitto in Vietnam l'agente Frank Simpson (Nuke) viene inserito nel programma Arma VII che, nel tentativo di renderlo un supersoldato, gli impianta uno strato anti-proiettili sotto pelle e un secondo cuore.\nIl dottor Noah Burstein, figlio di uno scienziato nazista incaricato di replicare il lavoro di Erskine, continua le ricerche del padre mettendo le sue scoperte al servizio del governo statunitense per riscattare il nome della sua famiglia, sviluppando un trattamento che fornisce poteri sovrumani all'agente della CIA Mitchell Tanner (Warhawk). Al fine di procurarsi volontari per un esperimento volto a stimolare la rigenerazione delle cellule umane e rallentare l'invecchiamento, lo scienziato recluta inoltre dei detenuti dal carcere di Seagate promettendo in cambio la libert\u00e0 ma, durante il primo di questi esperimenti un secondino razzista sabota le macchine nella speranza di uccidere il giovane detenuto di colore collegatovi che, tuttavia, sopravvive ottenendo forza sovrumana ed invulnerabilit\u00e0 per poi evadere e cambiare nome in Luke Cage.\nTale cosiddetto \"Processo Power Man\" si rivela impossibile da replicare anche per lo stesso Burstein difatti nel momento in cui il criminale Bushmaster lo costringe a svolgere lo stesso esperimento su di lui subisce un effetto collaterale che lo trasforma in una statua; ad ogni modo, basandosi su una delle sostanze alla base del processo (l'acetovaxidol) la marina militare statunitense tenta di creare una sua versione di Capitan America somministrandola tramite una sorta di cerotto transdermico ad un Navy SEAL ribattezzato \"Anti-Cap\" che si trasforma per\u00f2 in un pericoloso psicopatico.\nAlcuni discendenti di Erskine hanno inoltre perfezionato una sua formula volta all'ottenimento di un supersoldato per vie naturali tramite l'adesione sin dall'infanzia ad un rigido regime d'alimentazione, i risultati di tale processo si sono concretizzati nel pronipote dello scienziato, Michael van Patrick (MVP), dotato di capacit\u00e0 fisiche al vertice delle possibilit\u00e0 umane.\nIl giovane Eli Bradley (Patriot) ottiene capacit\u00e0 da supersoldato dopo aver ricevuto una trasfusione di sangue dal nonno Isaiah. mentre il dottor Jacob Paxton-Erskine, nipote del creatore del siero, si basa sugli appunti del nonno per cercare una cura al cancro.\nTempo dopo il caporale della US Army Todd Ziller si offre volontario per un nuovo processo dedito a creare un supersoldato con la somministrazione di un composto ottenuto miscelando raggi gamma, Ormone Mutante della Crescita, Particelle Pym e Siero di Lizard trasformandosi in un gigantesco rettile ribattezzato \"American Kaiju\".\nAltre versioni.\nTerra 1287.\nNella realt\u00e0 alternativa di Terra 1287 il siero del supersoldato \u00e8 stato sviluppato da un conglomerato di divisioni scientifiche governative formato da scienziati di tutto il mondo ed \u00e8 in grado di conferire poteri sovrumani a chiunque lo ingerisca sebbene, nel giro di pochi giorni, l'elevato stress cellulare finisca per uccidere il soggetto provocando una violenta esplosione.\nUltimate.\nNell'universo Ultimate il siero del supersoldato ha un ruolo centrale in quanto la maggior parte dei personaggi devono i loro poteri a una variante della formula: Erskine utilizza il giovane Nick Fury come prima cavia per poi sperimentare la versione definitiva su Steve Rogers (Capitan America), entrambi ottengono capacit\u00e0 non solo all'apice umano ma addirittura superumane; dopo l'omicidio dello scienziato tuttavia la formula viene persa ed ogni successivo tentativo di riproduzione fallisce provocando la morte del soggetto. Per riprodurre la sostanza il governo statunitense compie esperimenti su vari soggetti tra cui Frank Simpson (Nuke) che grazie ad alcuni impianti cibernetici nel suo organismo non ha crisi di rigetto ma che poi diserta poich\u00e9 disgustato dalle azioni degli Stati Uniti durante la guerra del Vietnam, l'esercito tiene inoltre segregato il figlio di Capitan America, che in seguito fugge divenendo il Teschio Rosso mentre, in risposta agli esperimenti americani, l'organizzazione canadese nota come Programma Arma X finisce per alterare geneticamente un vasto numero di persone dando origine alla razza mutante. Hulk \u00e8 stato creato accidentalmente da Banner testando su s\u00e9 stesso una sua variante del siero del supersoldato, il primo martello e la cintura utilizzati da Thor fanno parte del programma per il supersoldato norvegese, Peter Parker (Spider-Man) ha ottenuto i suoi poteri dopo essere stato morso da un ragno in cui \u00e8 stato iniettato il siero di Oz, una variante del siero del supersoldato realizzata da Norman Osborn, che in seguito lo somministra a s\u00e9 stesso trasformandosi in Goblin mentre suo figlio diviene Hobgoblin e vari altri avversari o comprimari delle vicende del supereroe ottengono superpoteri dall'esposizione all'Oz. Abdul Al-Raham, il Colonnello dei Liberatori \u00e8 la versione araba del supersoldato ed il solo individuo su cui il siero abbia avuto lo stesso effetto riscontrato in Steve Rogers. In generale la Terra dell'universo Ultimate \u00e8 alla continua ricerca del siero definitivo, tant'\u00e8 che numerose basi scientifiche dello S.H.I.E.L.D. si occupano quotidianamente del suo perfezionamento."}
{"id": "2484520", "revid": "466539", "url": "https://it.wikipedia.org/wiki?curid=2484520", "title": "NXP Semiconductors", "text": "NXP (abbreviazione di Next eXPerience) Semiconductors \u00e8 un'azienda di semiconduttori fondata dalla Philips come annunciato dall'allora amministratore delegato Frans van Houten ai clienti e ai dipendenti a Berlino il 31 agosto 2006 e con un annuncio pubblico il giorno seguente.\nStoria.\n- Philips Semiconductors acquista VLSI Technology nel giugno 1999.\n- Nel dicembre 2005 Philips annuncia l'intenzione di conferire la sua Divisione Semiconduttori in una societ\u00e0 giuridicamente distinta. Questo processo di separazione era previsto terminare il 1\u00ba ottobre 2006.\n- 2 agosto 2006: Philips stabilisce un accordo per vendere una quota azionaria dell'80,1% di Philips Semiconductors a un consorzio di investitori private equity costituito da Kohlberg Kravis Roberts &amp; Co. (KKR), Silver Lake Partners e AlpInvest Partners. Philips manterr\u00e0 il rimanente 19,9%.\n- 21 agosto 2006: Bain Capital e Apax Partners annunciano di aver siglato accordi per cui entrano anche loro nel consorzio capeggiato da KKR, che sta per prendere il controllo della nuova societ\u00e0.\n- 1\u00ba settembre 2006: NXP si presenta ai mezzi di informazione durante la fiera internazionale di elettronica Internationale Funkausstellung (IFA) di Berlino.\n- 14 settembre 2006: NXP annuncia il suo consiglio di amministrazione, in cui siedono anche Frans van Houten, Peter van Bommel, Theo Claasen e Hein van der Zeeuw.\n- 1\u00ba ottobre 2006: NXP diviene una societ\u00e0 giuridicamente autonoma.\n- 4 ottobre 2006: NXP annuncia la nomina di Peter Bonfield a presidente del comitato per il controllo interno.\n- 16 gennaio 2007: NXP annuncia che non rinnover\u00e0 il contratto con la Crolles2 Alliance, mettendo cos\u00ec termine all'alleanza alla fine del 2007.\n- 8 febbraio 2007: NXP annuncia l'acquisto della divisione di comunicazioni cellulari della Silicon Laboratories.\n- 5 settembre 2007: DSP Group acquista le attivit\u00e0 di NXP nei terminali cordless e VOIP\n- 11 aprile 2008: NXP annuncia il conferimento della sua divisione \"Mobile and Personal\" per dar vita a una joint-venture con STMicroelectronics.\n- 29 aprile 2008: Conexant annuncia la vendita delle proprie attivit\u00e0 nel Broadband Media Processing a NXP Semiconductors.\n- 12 settembre 2008: NXP annuncia un piano di ristrutturazione e riduzione costi che prevede un taglio di 4500 posti in tutto il mondo\n- 31 dicembre 2008: NXP annuncia che l'amministratore delegato Frans van Houten lascer\u00e0 il posto il giorno seguente, sostituito da Richard Clemmer, componente del comitato per il controllo interno.\n- 2 marzo 2015: NXP annuncia l'acquisizione di Freescale Semiconductor per dar vita a una join-venture dal valore di 40 miliardi di dollari\n- 6 dicembre 2015: Freescale Semiconductor viene integrata all'interno di NXP portando il gruppo all'interno delle top 10 semiconductor company\n- 26 ottobre 2016: Qualcomm annuncia l'intenzione di acquisire NXP con un'operazione da 44 miliardi di dollari.\nPrincipali mercati.\nDopo la separazione da Philips, la nuova societ\u00e0 NXP si \u00e8 concentrata nei seguenti mercati:"}
{"id": "2484521", "revid": "306856", "url": "https://it.wikipedia.org/wiki?curid=2484521", "title": "Fossa di Giava", "text": "La fossa della Sonda, nota precedentemente soprattutto come fossa di Giava, \u00e8 una fossa oceanica situata nella parte nordorientale dell'Oceano Indiano e ha una lunghezza di . La profondit\u00e0 massima \u00e8 di alle coordinate 10\u00b019'S, 109\u00b058'E, circa 320\u00a0km a sud di Yogyakarta) nell'\"abisso Planet\", che costituisce il punto di maggior profondit\u00e0 dell'oceano Indiano.\nSi estende per circa 3.200 chilometri lungo il bordo occidentale e meridionale dell'arcipelago indonesiano dalle Piccole Isole della Sonda, passa al di l\u00e0 di Giava, prosegue verso la costa meridionale di Sumatra, le isole Andamane, dalle quali si mantiene ad una distanza di alcune centinaia di chilometri, segnando il confine geologico fra la placca euroasiatica e quella indo-australiana, attraverso la placca della Sonda. La fossa \u00e8 considerata far parte della cintura di fuoco del Pacifico, come pure di una cintura di fosse oceaniche attorno al margine nordorientale della placca australiana.\nGli studiosi ritengono che l'attivit\u00e0 sismica che produsse il terremoto del 2004 nell'area della fossa di Giava, potrebbe portare ad eventi ancora pi\u00f9 catastrofici in un periodo di tempo relativamente breve, dell'ordine di qualche decennio o anche meno. Questa minaccia ha portato a stabilire un accordo internazionale per mettere in funzione un sistema di allarme tsunami lungo le coste del l'oceano Indiano."}
{"id": "2484522", "revid": "1652635", "url": "https://it.wikipedia.org/wiki?curid=2484522", "title": "Willie Pep", "text": "Campione del mondo dei pesi piuma dal 20 novembre 1942 al 29 ottobre 1948, e dall'11 febbraio 1949 all'8 settembre 1950, quindi per quasi 8 anni consecutivi con un'interruzione di tre mesi e mezzo dovuta alla sconfitta contro Sandy Saddler.\nRiconoscimenti.\nNel 1945 fu eletto Fighter of the year (pugile dell'anno) dalla rivista statunitense \"Ring Magazine\".\nDue suoi incontri furono nominati Ring Magazine fight of the year:\nUn suo incontro fu nominato Ring Magazine upsets of the year:\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nDi origini italiane, Papaleo incominci\u00f2 a boxare tra i professionisti nel 1940, rimanendo imbattuto per i primi 25 incontri.\nCarriera da professionista.\nFu soprannominato Pep (vigore) per l'energia con cui combatteva e per l'assonanza tra il termine inglese con il suo cognome italiano.\nFamose le sue rivalit\u00e0 con altri campioni italoamericani degli anni quaranta come Sammy Angott e Sal Bartolo, ma soprattutto per quella con il grande Sandy Saddler."}
{"id": "2484523", "revid": "2730", "url": "https://it.wikipedia.org/wiki?curid=2484523", "title": "NXP", "text": ""}
{"id": "2484525", "revid": "76963", "url": "https://it.wikipedia.org/wiki?curid=2484525", "title": "Karen Cliche", "text": ""}
{"id": "2484526", "revid": "12290", "url": "https://it.wikipedia.org/wiki?curid=2484526", "title": "Siero del super-soldato", "text": ""}
{"id": "2484529", "revid": "599013", "url": "https://it.wikipedia.org/wiki?curid=2484529", "title": "Benedettine dell'adorazione perpetua del Santissimo Sacramento", "text": "Le Benedettine dell'adorazione perpetua del Santissimo Sacramento sono religiose di voti solenni appartenenti alla congregazione monastica fondata a Parigi nel 1653 da Caterina di Bar: sono organizzate in monasteri autonomi.\nStoria.\nLa congregazione venne fondata da Caterina di Bar (1614-1698), in religione madre Mectilde del Santissimo Sacramento, e da alcune altre nobildonne (la marchesa di Boves, la contessa di Ch\u00e2teauvieux) con il sostegno della regina di Francia Anna d'Austria: il 25 marzo 1653, in una cappella in rue du Bac a Parigi, le prime religiose iniziarono la pratica dell'adorazione del Santissimo Sacramento esposto con l'intenzione di dare inizio a un nuovo monastero di benedettine riformate dedite all'adorazione eucaristica perpetua; in seguito la comunit\u00e0 si trasfer\u00ec in rue F\u00e9rou e il 12 marzo 1654, in presenza della regina, venne stabilita la clausura.\nI monasteri dell'Adorazione perpetua si diffusero rapidamente in tutta la Francia e poi in Polonia. Il 10 dicembre 1676, con la bolla \"Militantis ecclesiae\", papa Innocenzo XI approv\u00f2 la congregazione.\nAttivit\u00e0 e diffusione.\nLe benedettine dell'Adorazione perpetua sono monache di clausura dedite all'adorazione eucaristica ininterrotta in spirito di riparazione ed espiazione dei peccati del mondo. Sono organizzate in monasteri canonicamente autonomi retti da una priora eletta con mandato triennale e riuniti in sei federazioni: le case sono presenti in Francia, Belgio, Paesi Bassi, Germania, Italia e Polonia.\nAl 31 dicembre 2005 la congregazione contava 665 tra religiose professe e novizie in 42 monasteri."}
{"id": "2484532", "revid": "61051", "url": "https://it.wikipedia.org/wiki?curid=2484532", "title": "Gladia Solaria", "text": ""}
{"id": "2484534", "revid": "28592", "url": "https://it.wikipedia.org/wiki?curid=2484534", "title": "Chiesa di S. Francesco di Viterbo", "text": ""}
{"id": "2484536", "revid": "4175", "url": "https://it.wikipedia.org/wiki?curid=2484536", "title": "Joseph Jefferson Farjeon", "text": "Farjeon nacque in una famiglia di artisti. Il padre era un famoso romanziere e commediografo, il nonno un noto attore statunitense e i fratelli avrebbero presto ottenuto successo nella letteratura per bambini, nel teatro e nella musica. Durante i primi anni di attivit\u00e0, lavor\u00f2 per una casa editrice specializzata in riviste umoristiche. Fu nel 1924 che Farjeon diede alle stampe il suo primo giallo, \"The Master of Criminal\", cui seguirono numerosi altri romanzi in prevalenza gialli (circa ottanta in una trentina d'anni). Scrisse anche alcune sceneggiature per il cinema, tra cui quella di un film di Alfred Hitchcock, \"Numero diciassette\" (1932). Tra i titoli pi\u00f9 noti di Farjeon ricordiamo \"The Fancy Dress Ball\" (1934), \"Mystery in White\" (1937, \"Sotto la neve\") e \"Death in the Inkwell\" (1942)."}
{"id": "2484537", "revid": "287204", "url": "https://it.wikipedia.org/wiki?curid=2484537", "title": "Pallavolo Loreto (femminile)", "text": "La Pallavolo Loreto \u00e8 una squadra pallavolistica femminile italiana con sede a Loreto.\nStoria.\nLa societ\u00e0 fu fondata nel 1996: inizialmente partecip\u00f2 ai campionato regionali. Nel 2004 ottenne la prima promozione in Serie B2; successivamente fu promossa in Serie B1.\nCon la vittoria del campionato 2008-09, ottenne il diritto di partecipare per la stagione 2009-10 al campionato di Serie A2, categoria dove milita ancora tutt'oggi: nella serie cadetta ottiene la vittoria di due Coppa Italia di categoria consecutive nella stagione 2010-11 e nella stagione 2011-12: al termine di questa stagione, la societ\u00e0 decide di dedicarsi all'attivit\u00e0 giovanile."}
{"id": "2484538", "revid": "214509", "url": "https://it.wikipedia.org/wiki?curid=2484538", "title": "Jefferson Farjeon", "text": ""}
{"id": "2484539", "revid": "33689", "url": "https://it.wikipedia.org/wiki?curid=2484539", "title": "Paroliera", "text": ""}
{"id": "2484540", "revid": "124434891", "url": "https://it.wikipedia.org/wiki?curid=2484540", "title": "Circuito stradale del Mugello", "text": "Il Circuito stradale del Mugello \u00e8 stata una competizione automobilistica disputata tra il 1914 e il 1970 sulle strade del Mugello in Toscana.\nStoria.\nLa prima gara.\nLa prima edizione venne disputata nel 1914. La gara era organizzata dall'Automobile Club di Firenze che gi\u00e0 dal 1902 organizzava la Coppa della Consuma; ritenuta la Coppa della Consuma non abbastanza impegnativa decisero di organizzare qualcosa di molto pi\u00f9 severo. Fu proprio la durezza del percorso a far scegliere l'anello del Mugello.\nSi decise di porre la partenza a San Piero a Sieve che all'epoca era poco pi\u00f9 di un modesto villaggio ma al quale era possibile arrivare tramite il treno. Le strade prescelte per ospitare la corsa erano poco pi\u00f9 che mulattiere ritagliate sui fianchi della montagna, piene di buche e ciottoli che fino a quel momento erano state percorse solo da qualche carrozza o qualche carro trainato dai cavalli ma in genere li transitavano solo i muli dei montanari.\nLa formule della competizione non fu la velocit\u00e0 pura ma la regolarit\u00e0. La gara, denominata \"I Circuito Automobilistico Toscano\", si disputava su quattro giri di 67,5\u00a0km da percorrere in 1h30' ad una media di circa 45\u00a0km/h, chi impiegava di pi\u00f9 o di meno subiva una penalizzazione.\nLa gara prese il via domenica 21 giugno 1914 alle ore 8 e 12; la prima vettura partire fu la Caesar condotta da Negro di Chivasso, a dare il via fu l'avvocato Luigi Lodi Focardi, presidente dell'Automobile Club Firenze e organizzatore della gara.\nAl via si presentarono 36 vetture e attirarono un vasto pubblico che col treno raggiunse la pista. A tanto entusiasmo del pubblico non seguirono particolari emozioni durante la gara. Infatti la formula prescelta, la regolarit\u00e0, port\u00f2 molte vetture a fermarsi poco prima del traguardo per attendere l'orario imposto dagli organizzatori. Il pubblico non apprezz\u00f2 questo regolamento e acclam\u00f2 soprattutto Fernando Minoia che giunse a tutta velocit\u00e0 all'arrivo con ben 18 minuti di anticipo. La vittoria assoluta and\u00f2 a Silvani alla guida di una Diatto mentre i vincitori delle rispettive categorie furono Porro pilota di una Mors, Negro su Caesar e Brazzetti su Aquila Italiana.\nUna settimana dopo la prima edizione a Sarajevo venne assassinato l'Arciduca Francesco Ferdinando d'Asburgo e l'Europa precipit\u00f2 nella Prima guerra mondiale e per diversi anni non si parl\u00f2 pi\u00f9 di corse automobilistiche.\nAnni '20.\nNel 1920, passata la bufera l'Automobile Club Firenze ritenne che fosse arrivato il momento di ricominciare a correre. La gara del 1920, la prima a portare il nome di \"Circuito del Mugello\", fu l'inizio di una serie che si disput\u00f2 fino al 1929, salvo un'interruzione nel 1926-1927 che port\u00f2 sulle strade mugellane i migliori assi del volante dell'epoca come Giuseppe Campari, Alfieri Maserati, Enzo Ferrari, Tarabusi e Morandi , ognuno dei quali alla guida delle pi\u00f9 potenti e veloci auto del tempo. Oltre ai piloti nazionali al Mugello corsero molti piloti toscani che proprio grazie a queste gare casalinghe poterono mettersi in luce; tra i toscani sono da segnalare il pilota fiorentino Paolo Niccolini e l'altro fiorentino Felice Nazzaro, fondatore a Firenze di una casa automobilistica che portava il suo nome, il pilota di Montevarchi Gastone Brilli-Peri, futuro pilota ufficiale Alfa Romeo, i fratelli fiorentini Carlo e Giulio Masetti,quest'ultimo vincitore di due edizioni della Targa Florio, e infine il pilota locale Emilio Materassi che conosceva molto bene queste strade perch\u00e9 nella vita faceva l'autista di autobus terrorizzando i passeggeri per la velocit\u00e0 con cui correva. Verso la fine degli anni venti faranno la loro apparizione anche i futuri dominatori della scena automobilistica del periodo compreso tra gli anni trenta e alcuni fino agli anni cinquanta, piloti come Achille Varzi e Tazio Nuvolari, i toscani Clemente Biondetti e Luigi Fagioli, oppure ancora Mario Umberto Baconin Borzacchini, Renato Balestrero, Bruno Presenti, Carlo Pintacuda, Ferruccio Zaniratti, Enrico Benini e molti altri.\nLe edizioni del 1920 e del 1921 videro la vittoria di Giuseppe Campari e dell'Alfa Romeo, che dopo questa \"doppietta\" dovr\u00e0 aspettare il 1968 per cogliere il terzo successo nella gara mugellana . Nel 1922 vinse Alfieri Maserati al volante di una Isotta Fraschini, nel 1923 vinse Gastone Brilli-Peri su Steyr secondo e terzo si piazzarono Giulio Masetti e Ascari, entrambi su Alfa Romeo; nel 1924 si vide la vittoria di una OM pilotata da Giuseppe Morandi che precedette una identica OM condotta da Balestrero. Nel 1925, sul circuito ridotto di Barberino la spunt\u00f2 il pilota di Borgo San Lorenzo Emilio Materassi alla guida della sua \"Italona\", una Itala da lui stesso modificata con un motore Hispano-Suiza di derivazione aeronautica.\nDopo una pausa di due anni nel 1928 Emilio Materassi trionf\u00f2 ancora, ma stavolta alla guida di una Talbot 1500 che umili\u00f2 le vetture Alfa Romeo guidate da Bruno Presenti ed Enzo Ferrari. La Talbot 1550 vinse anche nel 1929, questa volta pilotata da Gastone Brilli-Peri, secondo si piazz\u00f2 Morandi su OM e terzo Enrico Benini su Alfa Romeo.\nL'edizione del 1929 sfoci\u00f2 in una polemica scatenata dal giornalista della Gazzetta dello Sport Giovanni Canestrini che accus\u00f2 i piloti dell'Alfa Romeo: se nel 1928 la disfatta Alfa era stata determinata da lacune tecniche nelle vetture, nel 1929 la causa della sconfitta era da attribuirsi esclusivamente nello scarso impegno dei piloti, in special modo l'accusa era rivolta al leader Alfa Giuseppe Campari. Punto sul vivo lo stesso Campari rispose con una lettera pubblicata sulla Gazzetta in cui scaricava la colpa su Clemente Biondetti, il quale, a suo dire, avrebbe impedito il sorpasso per ben quattro giri. Campari propose di ripetere la gara, e non solo, ma scommise ben 5000 lire dicendo che avrebbe abbassato il record sul giro di ben 5 minuti. La sfida venne raccolta da Gastone Brilli-Peri che dichiar\u00f2 di essere capace di battere Campari con la stessa vettura non solo al Mugello ma anche su qualsiasi altro circuito. La sfida fini nel nulla. La gara del 1929 fu l'ultima fino al 1955, come alla Coppa della Consuma il regime fascista prefer\u00ec puntare sul Circuito di Montenero, gara sponsorizzata da Costanzo e Galeazzo Ciano ed eliminando queste due competizioni che facevano concorrenza alla gara livornese.\nLa ripresa nel dopoguerra.\n1955.\nDopo la tragedia della seconda guerra mondiale lentamente si ricominciarono a disputare diverse competizioni motoristiche. \u00c8 del 1947 la prima Mille Miglia mentre in Toscana tra il 1947 e il 1954 venne disputata una sorta di Mille Miglia in formato ridotto , la Coppa della Toscana. Oltre a questa in Toscana nel 1953 si corse la Siena- Firenze mentre l'anno seguente si corse la Firenze-Siena entrambe disputate sulla via Cassia; altre gare toscane furono il Circuito delle Cascine, alcune edizioni del Circuito di Montenero, la Coppa Balestrero di Lucca, e le sempreverdi cronoscalate quali la Coppa della Consuma e la Firenze-Fiesole.\nI problemi organizzativi della Coppa della Toscana 1955 fecero s\u00ec che i dirigenti dell'Automobile Club Firenze riproponessero il Circuito del Mugello. Nel 1953 e nel 1954 al Mugello si era disputata una gara motociclistica e cos\u00ec si organizz\u00f2 per la domenica 5 giugno 1955 una gara automobilistica mentre la domenica successiva, il 12 giugno si corse una gara motociclistica. Queste gare vennero disputate sul circuito ridotto di Barberino del Mugello.\nLe vetture ammesse vennero divise in quattro classi: 750\u00a0cm\u00b3, 1100\u00a0cm\u00b3,2000\u00a0cm\u00b3 e oltre 2000\u00a0cm\u00b3 che avrebbe dovuto compiere 15 giri del circuito, la mattina le cilindrate minori e il pomeriggio le maggiori. Il successo fu immediato; al via si presentarono i migliori piloti del tempo come Paglia e Bindi alla guida delle fiorentinissime Ermini, Rigamonti su Panhard Dyna 750, Brandi con l'OSCA MT4, Giulio Cabianca con un'altra OSCA per\u00f2 1500, le Maserati 2000 di Gino Valenzano, Luigi Musso e Luigi Bellucci, le Ferrari di Mario della Favera, Umberto Maglioli e Luigi Bordonaro. Tra gli iscritti anche due donne: Maria Teresa de Filippis al volante di una Maserati 2000 e Anna Maria Pedruzzi su Stanguellini\nDopo un serratissimo testa a testa con Cabianca il vincitore fu Umberto Maglioli alla media di oltre 107\u00a0km/h. Cabianca vinse nella classe 2000\u00a0cm\u00b3, Paglia nella classe 1100\u00a0cm\u00b3 e Rigamonti nella classe 750\u00a0cm\u00b3. La gara venne apprezzata dal pubblico soprattutto per la sua formula che a differenza della Mille Miglia o della Coppa della Toscana dove si vedevano sfilare , solo una volta, tutti i concorrenti qui invece era possibile seguire per tutti i 15 giri gli avvicendamenti e i duelli in corso.\nL'edizione del 1955 non ebbe seguito e gli appassionati non ebbero alcuna gara da seguire se non le cronometrar e il passaggio della Mille Miglia fino al 1957. Dopo l'incidente del Marchese Alfonso de Portago che alla Mille Miglia del 1957 caus\u00f2 la morte oltre che del pilota e del suo navigatore di oltre 10 spettatori, molte gare, in primis la stessa Mille Miglia, vennero abolite, salvo la Targa Florio difesa a spada tratti dagli appassionati siciliani. Per correre o solo per assistervi erano rimate le cronoscalate o i circuiti come Monza e altri, che erano gli unici luoghi ritenuti sicuri per potervi svolgere in sicurezza manifestazioni motoristiche.\n1964-1970.\nNel 1964 Pasquale Borracci e Amos Pampaloni, rispettivamente Presidente e Direttore dell'Automobile Club Firenze decisero con una determinazione encomiabile di riproporre e organizzate la gara sulle strade del Mugello, stavolta sul circuito originale di 67,5\u00a0km. Il problema maggiore fu convincere il Prefetto e le Forze dell'ordine a chiudere per due giorni le statali che consentivano l'attraversamento dell'Appennino, questo perch\u00e9 nonostante fosse gi\u00e0 in esercizio l'Autostrada del Sole, la chiusura delle statali e delle strade minori poneva i centri mugellani in uno stato di isolamento totale. Ma la determinazione vinse e il 21 giugno 1964 si corse l'undicesima edizione del Circuito del Mugello. Sul quotidiano La Nazione dello stesso giorno un articolo di Pasquale Borracci diceva: \nIl valore sportivo dell'edizione 1964 a causa della mancanza delle maggiori case automobilistiche, non interessate in quanto gara non ufficiale fu modesto ma il pubblico rispose in maniera enorme; si calcol\u00f2 che lungo le strade ci fossero almeno 150.000 spettatori e la premessa di tale successo si vide gi\u00e0 durante le verifiche tecniche tenutesi in piazza Beccaria il giorno precedente.\nLa gara venne disputata su 5 giri e vide il successo di Gianni Bulgari su Porsche 904 alla media di 105\u00a0km/h; al secondo posto si piazz\u00f2 il bolognese Kim su Alfa Romeo TZ e al terzo posto Ferlaino su una Ferrari GTO.\nNel 1965 le case ufficiali mancavano ancora ma i piloti privati no. Al via erano presenti 3 Ferrari Le Mans, 2 Ferrari GTB, varie Porsche e Alfa Romeo TZ che finalmente avevano trovato per sfidarsi una gara paragonabile alla Targa Florio. Nel 1965 i giri da compiere salirono a otto per complessivi 540\u00a0km. La sfida fu tutta interna alle Ferrari Le Mans di Mario Casoni e Tonino Nicodemi che fecero il vuoto alle loro spalle. La gara funestata da una pioggia memorabile vide nelle retrovie un duello serrato tra le altre 2 Ferrari Le Mans e le Alfa Romeo Giulia TZ di Carlo Zuccoli e l'Alfa Romeo Giulia TI Super di Enrico Pinto.\nIl 1966 vide il ritorno delle scuderie ufficiali. Parteciparono infatti l'Alfa Romeo con la Giulia GTA, Porsche, Lancia, Abarth e la Ferrari, che per\u00f2 a causa di uno sciopero a Maranello non fece giunger le vetture a Firenze per le verifiche. Il percorso presentava delle modifiche: a San Piero a Sieve, per evitare la chiusura del centro storico per due giorni, la gara venne dirottata su una strada che costeggiava il paese a nord mentre i box e la partenza furono posti a Scarperia. L'edizione del 1966 vide il trionfo della Porsche Carrera 6 dei tedeschi Gerhard Koch-Jochen Neerpasch ma il pubblico teneva per le scuderie italiane e si infiammo per il duello che vide contrapposti le Alfa GTA di Enrico Pinto e Ignazio Giunti/Nanni Galli, che alla fine conclusero secondo e terzi assoluti. Nell'edizione del 1966 ci fu una gara nella gara riservata alle vetture di Formule 3 che percorsero solo due giri e la vittoria and\u00f2 a Jonathan Williams.\nIl 1967 vide la conferma della Porsche e della coppia Gerhard Mitter-Udo Sch\u00fctz che alla guida di una Porsche 910 batt\u00e9 le nuove, ma a corto di preparazione, Alfa Romeo Tipo 33 ritiratesi nel corso dei primi due giri e le Ferrari Dino condotte dalle coppia Scarfiotti-Vaccarella e Klass-Williams. Durante le prove del sabato un incidente mortale funest\u00f2 la gara: la Ferrari di G\u00fcnter Klass usc\u00ec di strada e il pilota tedesco perse la vita; in segno di lutto la casa di Maranello ritir\u00f2 le proprie vetture\nLa gara del 1968, chiamata \"Gran Premio del Mugello\", viene considerata la pi\u00f9 bella, avvincente e combattuta corsa disputatasi sul circuito stradale toscano. Lo squadrone Alfa Romeo, diretto da Carlo Chiti trionf\u00f2. L'Alfa Romeo Tipo 33 di Nino Vaccarella e di Lucien Bianchi dopo un lungo duello all'ultimo sangue precedette la Porsche 910 di Joseph Siffert e Rico Steinemann. Oltre a questo duello si vide un grande duello tra le Alfa Romeo GTA di Enrico Pinto e di Riccardo Benelli (Riccardone) che costantemente fuorigiri e spesso su due ruote dettero uno spettacolo superbo, finendo rispettivamente sesto e settimo assoluti. Il pubblico lungo le strade venne calcolato in oltre 200.000 unit\u00e0.\nNel 1969 la gara fu sotto il segno dell'Abarth. Fino a quel momento la scuderia dello scorpione era stata solo un outsider considerata non in grado di vincere gare cos\u00ec massacrati per motori e telai. In quel 1969 per\u00f2 sulle strade aveva portato una barchetta 2000 di cilindrata che poteva competere anche nella categoria Sport 2000 sfruttando il fatto di essere pi\u00f9 piccola e maneggevole delle Alfa 33 e delle Porsche. I giornali e il pubblico per\u00f2 erano scettici ritenendo le nuove Porsche 908 nettamente superiori.\nLa gara vide il trionfo di Arturo Merzario su Abarth e al secondo posto l'altra Abarth condotta da Johannes Ortner. Al terzo posto si piazzarono Nino Vaccarella e Andrea De Adamich su Lola 5000. I favoriti della vigilia Alfa e Porsche non giunsero neanche in fondo alla gara\nNel 1970 il favorito assoluto era ancora Arturo Merzario e l'Abarth che schierava al via ben quattro vetture oltre a quella di Merzario c'erano le vetture affidate a Nino Vaccarella, Leo Kinnunen e Gijs Van Lennep. Nel febbraio 1970 il Circuito del Mugello era stato inserito come tappa del Campionato Europeo Marche Sport Prototipo 2000\u00a0cm\u00b3, una gara particolarmente ambita dalle scuderie inglesi che calarono in massa.\nLe vetture inglesi pi\u00f9 interessanti erano le Lola modello T210 di Nanni Galli e Carlo Zuccoli e la Chevron B16 di Vic Elford, macchine leggere e velocissime, spinte dal quattro cilindri Ford-Cosworth, che furono tutte messe fuori gara da problemi vari che, come nel caso di Nanni Galli, cui si ruppe il filo dell'acceleratore, risultarono irrecuperabili per le caratteristiche particolari del circuito. La sfida per la vittoria vide contrapposte le Abarth SE019 di Merzario e di Kinnunen. Nel quarto dei cinque giri previsti il finlandese era saldamente in testa ma grazie ad un ultimo giro strepitoso Merzario riusc\u00ec a tagliare il traguardo con soli 3 secondi di anticipo. Al terzo posto un'altra Abarth SE019 guidata da Van Lennep, mentre la quarta Abarth SE019, quella di Vaccarella, non prese il via perch\u00e9 danneggiata irreparabilmente dopo un'uscita di strada nel corso delle prove; Vaccarella, rimasto appiedato, parti ugualmente su un'Abarth 2000 Sport \"quattro fari\" (SE010), un'auto che al pi\u00f9 avrebbe potuto aspirare a una vittoria di classe, ma fu costretto al ritiro nelle prime battute della gara. In quell'edizione si dovette registrare il record assoluto e imbattuto sul giro realizzato da Nanni Galli con la Lola T210 in 29' 36\" alla media di 134\u00a0km/h.\nEpilogo.\nFino al 1970 per la sicurezza della gara venivano impiegati tra Carabinieri, Polizia , Vigili del Fuoco, Commissari di pista e volontari oltre 1000 persone tutte dirette da Amos Pampaloni. Nel preparare l'edizione 1971 gli organizzatori si videro richiedere dalle autorit\u00e0 la recinzione di tutti i 65\u00a0km del percorso. La cosa era impossibile da realizzare e questo comport\u00f2 la fine del Circuito del Mugello. La richiesta delle forze dell'ordine era dettata da un'esigenza di sicurezza, a seguito di due incidenti mortali avvenuti nell'arco di tre anni: nel primo, nel 1967, aveva perso la vita il pilota G\u00fcnter Klass; nel secondo, nel 1970, la stessa sorte era capitata a un bambino che assisteva con la madre alle prove della competizione, quando fu investito dall'Alfa Romeo guidata da Spartaco Dini.\nNel 1974 venne aperto l'autodromo a Scarperia e nel 1976 l'Automobile Club di Firenze in collaborazione con la Scuderia Biondetti organizz\u00f2 sulle stesse strade del circuito un rally notturno. Dopo le verifiche effettuata a Firenze presso il Parterre la gara vide il successo dei piloti Fargion e Capriani alla guida di una Ford Capri 3000. Dopo questa gara sul tracciato del Mugello scese il silenzio.\nOggi la gara \u00e8 rinata come rievocazione storica e porta sul vecchio tracciato un nutrito gruppo di auto storiche e un pubblico interessato ai motori.\nIl percorso.\nLa gara veniva disputata partendo da San Piero a Sieve o, come accaduto nelle ultime cinque edizioni da Scarperia poi attraverso il Passo del Giogo scendevano a Firenzuola svoltando a sinistra fino a congiungersi con la via Bolognese in localit\u00e0 La Casetta da dove iniziava la salita che portava al Passo della Futa e da l\u00ec di nuovo in discesa passando accanto a Villa Le Maschere e alla villa di Cafaggiolo ritornavano a San Piero a Sieve e via per un altro giro.\nIl percorso originario del 1914 venne rispettato in tutte le gare degli anni venti, ad eccezione del 1925 quando la gara si disput\u00f2 su un anello ridotto di 19\u00a0km sviluppato intorno a Barberino di Mugello, da ripetersi venti volte. In questo percorso la partenza era fissata presso il bivio di Ghiereto e da li, una volta attraversato Barberino, andarono verso Montecarelli dove puntando verso sud attraverso un tratto della via Bolognese, raggiunsero Villa Le Maschere dove svoltando a destra e tornarono a Ghiereto. Questa variante, conosciuta come Il Piccolo Circuito del Mugello, fu utilizzata solo nel 1925 e nel 1955, nella prima edizione del secondo dopoguerra."}
{"id": "2484541", "revid": "1745361", "url": "https://it.wikipedia.org/wiki?curid=2484541", "title": "Ofione", "text": "Ofione () \u00e8 un personaggio della mitologia greca. Fu il primo re dei Titani e dei cieli.\nEurinome () fu sua moglie e fu la regina dei Titani.\nGenealogia.\nCome ogni Titano, entrambi dovrebbero essere figli di Urano e Gea ma non esistono scritti che ne attestino i genitori.\nSecondo Ferecide di Siro e Callimaco, Ofione aveva diversi figli, chiamati Ofionidi i cui nomi pero non sono noti.\nMitologia.\nIl mito di Ofione e di Eurinome risale probabilmente a due divinit\u00e0 Orfiche che figuravano negli scritti Presocratici di Ferecide di Siro citati nel \"Celsum 4, 42\" di Origene e che sono stati raccolti nell'opera \"Die Fragmente der Vorsokratiker\". Di questi scritti rimangono purtroppo pochi frammenti.\nEntrambi regnarono nel \"Paradiso\" dopo Urano e Gea e furono sconfitti da Crono e Rea, ossia i loro successori ed ultimi tra i dominatori pre-olimpici. \nSconfitti, furono gettati nel Tartaro o nell'oceano.\nEurinome potrebbe essere identificata con l'oceanina Eurinome ma la sua omonima \u00e8 un'oceanina (quindi figlia di Oceano) mentre l'Eurinome moglie di Ofione \u00e8 una titanide (quindi figlia di Urano). \nCome altri autori per\u00f2, lo stesso Apollonio Rodio genera (o contribuisce) all'equivoco poich\u00e9 (e riferendosi ad un canto di Orfeo), scrive prima che la moglie di Ofione \u00e8 figlia di Oceano ma poi parla dei due \"Titani\" sconfitti da Crono e Rea e gettati nell'Oceano.\nIl mito di Ofione non era ampiamente usato nell'antichit\u00e0 e spesso contraddice altre versioni pi\u00f9 popolari dei miti. \nNon ci sono infatti riferimenti sia nelle opere di Omero che nella Teogonia di Esiodo."}
{"id": "2484542", "revid": "599013", "url": "https://it.wikipedia.org/wiki?curid=2484542", "title": "Carmen Basilio", "text": "Soprannominato \"The Upstate Onion Farmer\", fu campione del mondo di pugilato dei pesi welter dal 1955 al 1957 e dei pesi medi dal 1957 al 1958. Tra i rivali storici di Sugar Ray Robinson, al quale inflisse anche una sconfitta, era dotato di una mascella resistente e di uno stile di combattimento che applicava pressione ad ogni suo avversario. Non particolarmente eccelso dal punto di vista della potenza, i suoi punti di forza erano l'alta resistenza e le sue combinazioni, con le quali attaccava i suoi rivali soprattutto negli incontri pi\u00f9 duraturi.\nNel 1957 fu eletto Fighter of the year (pugile dell'anno) dalla rivista statunitense \"Ring Magazine\". La International Boxing Hall of Fame lo riconobbe inoltre fra i pi\u00f9 grandi pugili di ogni tempo.\nGli inizi.\nProveniente da una famiglia di origine italiana, inizi\u00f2 la sua carriera di professionista il 24 novembre 1948, battendo per KO al 4\u00ba round Jimmy Evans. Prima della fine dell'anno, in poco pi\u00f9 di un mese, Basilio disput\u00f2 4 incontri.\nCarriera da professionista.\nBasilio disput\u00f2 i suoi primi 24 incontri nello Stato di New York, facendo registrare 19 vittorie, 3 sconfitte e 2 pareggi.\nI successivi 13 incontri che disput\u00f2 fino alla fine del 1952 diedero esiti alterni che non lasciavano presagire quale sarebbe stato il resto della sua carriera.\nDal 1953 le cose iniziarono a cambiare, Basilio sconfisse avversari importanti in match che lo fecero salire sempre pi\u00f9 in alto nella graduatoria mondiale dei welter, fino a trovarsi a sfidare il campione cubano Kid Gavil\u00e1n per il mondiale. Basilio perse ai punti in 15 round, dimostrando per\u00f2 di essere all'altezza della situazione.\nNegli incontri successivi inizi\u00f2, con un pari in 10 round, una delle varie rivalit\u00e0 che avrebbero caratterizzato la sua carriera, quella con Pierre Langois.\nNel 1954 Basilio rimase imbattuto, su 8 incontri ne vinse 7 e ne pareggi\u00f2 1, vincendo ai punti il successivo incontro con Langlois.\nNel 1955 era di nuovo lo sfidante numero uno dei welter e gli fu data una seconda occasione contro il campione in carica Tony DeMarco che, il 10 giugno, Basilio batt\u00e9 per KO al 12\u00ba round in quello che sarebbe diventato un classico degli incontri di pugilato dei canali sportivi americani.\nDopo due incontri vinti, Basilio incontr\u00f2 nuovamente DeMarco per la rivincita al titolo, in un incontro che termin\u00f2 in modo identico al precedente: Basilio vinse per KO al 12 round.\nNel 1956, a Chicago, Basilio perse il titolo dei welter ai punti in 15 round per mano di Johnny Saxton. Il verdetto fu controverso, al punto da dar adito, all'epoca, a voci non verificate che sostenevano che Saxton avesse legami con la malavita di Chicago e che questa avesse pagato i giudici perch\u00e9 lo favorissero.\nNell'immediata rivincita, comunque, Basilio si riprese il titolo con un KO al 9\u00ba round e, nella bella, Saxton fu di nuovo battuto per KO al 2\u00ba round.\nBasilio sal\u00ec quindi di peso e sfid\u00f2 il campione mondiale dei medi, l'allora trentaseienne Sugar Ray Robinson, in quello che \u00e8 rimasto probabilmente il match pi\u00f9 famoso della carriera del campione italoamericano.\nIl 23 settembre 1957 Basilio conquist\u00f2 il titolo mondiale dei medi battendo Robinson in quello che viene considerato uno dei pi\u00f9 eccitanti match terminati ai punti in 15 round della storia dei pesi medi.\nIn seguito alla vittoria, Basilio abbandon\u00f2 il titolo dei welter.\nLa rivincita con Robinson fu combattuta il 25 marzo 1958, e Basilio fu sconfitto ai punti in 15 round, dopo aver combattuto con l'occhio sinistro gonfio al punto di essere chiuso fin da 6\u00ba round.\nVari giornalisti di bordo ring pensarono che la vittoria spettasse a Basilio e il verdetto fu oggetto di contestazioni, ma anche la precedente vittoria di Basilio su Robinson aveva dato adito ad un'identica divisione di punti di vista, a conferma di quanto vicino fosse in quel momento il livello agonistico dei due pugili.\nDal 2\u00ba match contro Robinson fino al ritiro, avvenuto nel 1961, Basilio combatt\u00e9 sporadicamente, ma 3 di questi incontri furono tentativi di riconquistare il titolo mondiale dei medi.\nI due con il campione mormone Gene Fullmer finirono con un KO al 14 round, a San Francisco, e con un KO al 12 round a Salt Lake City, in casa di Fullmer.\nIl tentativo contro Paul Pender, perso ai punti in 15 round, fu l'incontro che chiuse la carriera di Basilio.\nVita dopo la boxe.\nDopo il termine della carriera, Basilio lavor\u00f2 per un certo tempo in un'azienda produttrice di birra, la Genesee Brewing Company di Rochester, New York.\nBasilio, che da giovane fece parte anche del Corpo dei Marines, riusc\u00ec a godersi la propria pensione. Durante gli Anni \u201870, suo nipote Billy Backus divenne campione del mondo dei pesi welter dopo aver avuto una partenza di carriera molto incerta, e Basilio dichiar\u00f2 che il giorno in cui Backus divenne campione fu per lui pi\u00f9 bello di quando lo divenne lui stesso.\nNel 1990 Ed Brophy decise di istituire la International Boxing Hall Of Fame a Canastota, in onore dei due campioni del mondo nati nella cittadina: Basilio e suo nipote. Backus non \u00e8 membro della Hall Of Fame, ma Basilio lo \u00e8, insieme a numerosi campioni da lui incontrati sul ring.\nAlla fine degli Anni '90 Basilio si ammal\u00f2 seriamente, e gli fu praticato un intervento chirurgico al cuore in cui gli furono installati tre bypass.\nL'intervento and\u00f2 bene, al punto da consentire a Basilio di lavorare quotidianamente come volontario alla Hall of Fame.\nBasilio fu intervistato per un documentario della HBO su Sugar Ray Robinson intitolato \"The Dark Side Of A Champion\" (Il lato oscuro di un campione).\nBasilio disse che nonostante rispettasse il talento di Robinson sul ring, non gli piaceva affatto come persona, al punto di chiamarlo \"son of a bitch\" (figlio di puttana). Basilio disse che a suo parere Robinson era la pi\u00f9 arrogante e sgradevole delle persone che si potrebbe immaginare di incontrare.\n\u00c8 scomparso nel 2012 all'et\u00e0 di 85 anni a seguito di una polmonite.\nRiconoscimenti.\nNel 1957 fu eletto Fighter of the year (pugile dell'anno) dalla rivista statunitense \"Ring Magazine\".\nCinque suoi incontri, per cinque anni consecutivi, sono stati nominati Ring Magazine fight of the year:\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nNel 2002 Ring Magazine inser\u00ec Basilio al 40\u00ba posto in una propria classifica degli 80 migliori pugili degli ultimi 80 anni."}
{"id": "2484543", "revid": "184925", "url": "https://it.wikipedia.org/wiki?curid=2484543", "title": "Brava Gente - Storie Di Fine Secolo", "text": ""}
{"id": "2484550", "revid": "284225", "url": "https://it.wikipedia.org/wiki?curid=2484550", "title": "Processo Parmalat", "text": ""}
{"id": "2484551", "revid": "1544245", "url": "https://it.wikipedia.org/wiki?curid=2484551", "title": "Savo", "text": "Il Savo (in latino: \"Savonia\"; in svedese: \"Savolax\") \u00e8 una regione storica della Finlandia lacustre, nella parte sud-orientale del paese. Dal punto di vista amministrativo \u00e8 suddiviso tra le regioni del Savo Settentrionale e del Savo Meridionale."}
{"id": "2484552", "revid": "48040", "url": "https://it.wikipedia.org/wiki?curid=2484552", "title": "Volley Isernia", "text": ""}
{"id": "2484553", "revid": "19580", "url": "https://it.wikipedia.org/wiki?curid=2484553", "title": "Savonia", "text": ""}
{"id": "2484554", "revid": "19580", "url": "https://it.wikipedia.org/wiki?curid=2484554", "title": "Savolax", "text": ""}
{"id": "2484555", "revid": "48040", "url": "https://it.wikipedia.org/wiki?curid=2484555", "title": "Volley Bassano", "text": ""}
{"id": "2484561", "revid": "599013", "url": "https://it.wikipedia.org/wiki?curid=2484561", "title": "Joey Maxim", "text": "\u00c8 l'unico pugile ad aver sconfitto Sugar Ray Robinson prima del limite, sia pure nell'unico combattimento combattuto da quest'ultimo nella superiore categoria dei mediomassimi e in circostanze particolari.\nBiografia.\nCarriera da dilettante.\nGiuseppe Antonio Berardinelli nacque a Cleveland, Ohio, figlio di emigranti italiani. Impar\u00f2 a boxare da giovanissimo ed ebbe un'ottima carriera da dilettante nei pesi medi. Nel 1940 vinse i Golden Gloves di Chicago, gli Intercity Golden Gloves e il campionato nazionale AAU. Il nome da combattimento \"Joey Maxim\" gli fu attribuito in omaggio alla Maxim, la prima mitragliatrice automatica al mondo, per la sua abilit\u00e0 nel colpire l'avversario con serie rapidissime di jab di sinistro. \nInizi da professionista.\nPass\u00f2 al professionismo nel 1941, a diciannove anni, nei pesi mediomassimi. Tra l'ottobre e il dicembre 1942 sub\u00ec una doppia sconfitta ai punti dal futuro campione del mondo dei pesi massimi, Ezzard Charles, che allora combatteva nei mediomassimi. \nNel 1946, da mediomassimo, batt\u00e9 ai punti l'altro futuro campione del mondo dei massimi Jersey Joe Walcott, pi\u00f9 pesante di sei kg. L'anno dopo fu organizzato un doppio incontro Maxim-Walcott per designare lo sfidante al grande Joe Louis per il titolo mondiale dei massimi. Walcott vinse in entrambi i casi ma con verdetto contrastato ai punti. Segu\u00ec una nuova sconfitta ai punti, con verdetto non unanime, contro Ezzard Charles. Di conseguenza, Walcott e Charles si sfidarono per l'attribuzione del titolo dei massimi, lasciato vacante da Louis, che fu vinto da Walcott.\nMaxim venne allora designato per l'attribuzione del titolo nordamericano dei pesi mediomassimi, contro l'anziano Gus Lesnevich, gi\u00e0 campione del mondo della categoria e nominato Ring Magazine Fighter of the Year per l'anno 1947. Il 10 agosto 1949, l'italoamericano vinse ai punti con verdetto unanime.\nCampione del Mondo.\nFinalmente, grazie alla sua indubbia bravura, a 28 anni e all'88\u00ba incontro da professionista, Maxim ottenne di combattere una sfida al titolo mondiale. La chance giunse il 24 febbraio 1950, al Earl's Court Exhibition Centre di Londra, contro il britannico Freddie Mills, che aveva in precedenza scalzato Lesnevich e combatteva la sua prima difesa al titolo. Maxim abbatt\u00e9 il campione inglese con un KO al 10\u00ba round. Dopo l'incontro vennero rinvenuti, conficcati nel guantone sinistro di Maxim, tre denti di Mills, che da allora abbandon\u00f2 il pugilato.\nIl 30 maggio 1951, Maxim tent\u00f2 la scalata al titolo mondiale dei massimi sfidando nuovamente Ezzard Charles - che nel frattempo aveva sconfitto Walcott - ma perse ai punti, anche se un giudice aveva visto il \"pari\". Il 22 agosto dello stesso anno, difese per la prima volta la cintura dei mediomassimi, battendo ai punti Bob Murphy al Madison Square Garden di New York.\n25 giugno 1952: Joey Maxim contro Sugar Ray Robinson.\n\u00c8 il pi\u00f9 famoso incontro della carriera di Maxim, in cui difese per la seconda volta la corona mondiale dei mediomassimi allo Yankee Stadium. L'incontro era stato fissato al 23 di giugno, ma fu posticipato a causa di piogge torrenziali e, quando si svolse, di fronte a 47.968 spettatori, New York era nel pieno di un'ondata di calore da record. \nNel corso del combattimento, Sugar Ray Robinson si cre\u00f2 un consistente vantaggio ai punti nei confronti del campione, ma Maxim inizi\u00f2 a recuperare alla distanza e Robinson soccombette aggredito dall'ipertermia e per i duri colpi infertigli da Maxim. Perfino l'arbitro, Ruby Goldstein, fu costretto ad abbandonare l'incontro dopo essere collassato sulle corde e non riuscendo pi\u00f9 a rimettersi in piedi. Per terminare l'incontro dovette essere sostituito da un arbitro di riserva. \nRobinson croll\u00f2 a terra nel finale del 13\u00ba round, ma riusc\u00ec a trascinarsi barcollando al proprio angolo. Non si rialz\u00f2 per\u00f2 alla campana d'inizio del 14\u00ba anche se, essendo in largo vantaggio ai punti (10-3, 9-3-1 e 7-3-3) gli sarebbe stato sufficiente rimanere in piedi altri due round per vincere. La vittoria and\u00f2 cos\u00ec a Maxim per KO tecnico. L'incontro entr\u00f2 nella storia del pugilato perch\u00e9 fu l'unico che Robinson - che rimarr\u00e0 inattivo per tre anni - non termin\u00f2 nella sua carriera di 201 combattimenti. \nGoldstein e Robinson non furono gli unici a dover essere portati via dallo stadio in barella, anche alcune dozzine di spettatori furono vittime di collassi. I due pugili, durante l'incontro, persero quasi 20 libbre (circa ) di peso.\nFine carriera.\nA dispetto della vittoria, il combattimento con Robinson ebbe conseguenze immediate anche su Maxim. Sei mesi pi\u00f9 tardi perse il titolo mondiale contro l'ormai trentaseienne \"Old Mongoose\" Archie Moore (\"La Vecchia Mangusta\" come era soprannominato), con ampio margine di punti. Perse anche le due rivincite con Moore, combattute rispettivamente il 24 giugno 1953 e il 27 gennaio 1954, in entrambi i casi ai punti con verdetto unanime, anche se con margine pi\u00f9 contenuto. \nIn seguito a queste sconfitte Maxim, fino a quel momento uno dei pugili pi\u00f9 attivi, sal\u00ec sul ring pi\u00f9 raramente. Il 7 giugno 1954, tuttavia, inflisse la sua prima sconfitta ai punti all'astro nascente Floyd Patterson, che allora combatteva nei mediomassimi.\nNegli ultimi quattro anni combatt\u00e9 nove match, con ben otto sconfitte, anche se tutte con avversari di ottimo livello. Perse due volte con l'ex campione del mondo dei medi Bobo Olson, ormai un mediomassimo; due volte con Eddie Machen, futuro sfidante al mondiale dei pesi massimi; a Stoccarda contro l'ex campione europeo Heinz Neuhaus e a Milano contro la medaglia di bronzo dei pesi massimi a Melbourne 1956, Giacomo Bozzano. Si ritir\u00f2 a trentasei anni nel 1958.\nLa International Boxing Hall of Fame lo ha ammesso fra i pi\u00f9 grandi pugili di ogni tempo. Nel 2002 la rivista The Ring lo ha collocato al 14\u00ba posto in una propria classifica dei pesi mediomassimi della storia del pugilato."}
{"id": "2484563", "revid": "214509", "url": "https://it.wikipedia.org/wiki?curid=2484563", "title": "David Frome", "text": ""}
{"id": "2484565", "revid": "1718925", "url": "https://it.wikipedia.org/wiki?curid=2484565", "title": "Zenith Jones Brown", "text": "Si laure\u00f2 alla University of Washington di Seattle. Sin dal 1928 utilizz\u00f2 lo pseudonimo di David Frome per la pubblicazione dei suoi romanzi gialli. Nel 1930 pubblic\u00f2 quello che \u00e8 ritenuto il suo capolavoro, \"The Hammersmith Murders\" (I delitti di Hammersmith), il primo di una serie di romanzi aventi come protagonista il detective Evan Pinkerton. \nNel 1931, inizi\u00f2 a utilizzare un secondo pseudonimo, Leslie Ford, e inizi\u00f2 a scrivere gialli ambientati negli Stati Uniti. Con questo pseudonimo firm\u00f2 una serie di romanzi incentrata su due investigatori, il colonnello John Primrose e Grace Latham. Durante la seconda guerra mondiale la scrittrice firm\u00f2 come Brenda Conrad alcuni romanzi di genere non poliziesco. \nOpere.\nSerie.\nSerie con il maggiore Gregory Lewis:\nSerie con Evan Pinkerton:"}
{"id": "2484568", "revid": "214509", "url": "https://it.wikipedia.org/wiki?curid=2484568", "title": "Leslie Ford", "text": ""}
{"id": "2484569", "revid": "284225", "url": "https://it.wikipedia.org/wiki?curid=2484569", "title": "Crack Parmalat", "text": ""}
{"id": "2484573", "revid": "360299", "url": "https://it.wikipedia.org/wiki?curid=2484573", "title": "Guglielmo Papaleo", "text": ""}
{"id": "2484575", "revid": "408864", "url": "https://it.wikipedia.org/wiki?curid=2484575", "title": "Affidamento bancario", "text": ""}
{"id": "2484576", "revid": "1123217", "url": "https://it.wikipedia.org/wiki?curid=2484576", "title": "Colus hirudinosus", "text": "Colus hirudinosus (\"Colus hirudinosus\" Cavalier &amp; S\u00e9chier, 1835), noto come Clatro rosso deforme \u00e8 un rarissimo fungo basidiomycete di origini tropicali strettamente imparentato con il pi\u00f9 famoso e comune \"Clathrus ruber\". Questo particolare fungo cresce principalmente in terreni sabbiosi (non di sabbia marina) o concimati nella stagione autunnale. Il carpoforo \u00e8 inizialmente rinchiuso nel velo generale a forma di uovo, grande circa 2 centimetri di diametro (che ha colore biancastro) permanente nel fungo adulto come volva, con ife micelari biancastre con ife miceliari biancastre che lo collegano al substrato di crescita. Con lo sviluppo l'esoperidio si presenta in forma allungata, fino a 3\u20134\u00a0cm di altezza, con una serie di rami ascendenti di colore rosa-aranciato sempre pi\u00f9 carico che partono da un gambo comune, all'interno della volva, e confluiscono in una zona apicale a forma di disco a maglie strette, di colore rossastro-rosso scuro, ricoperto dalla gleba deliquescente verdastro-oliva-nerastra, con odore repellente per attirare gli insetti che contribuiscono cos\u00ec alla dispersione delle spore. La carne \u00e8 fragile, porosa, biancastra, con odore nauseante di feci.\nAd un esame sommario pu\u00f2 essere confuso con \"Clathrus ruber\", di taglia maggiore e ben diverso per la conformazione dell'esoperidio.\nScoperto nel 1835 da due micologi, \"Colus hirudinosus\" \u00e8 l'unico fungo al mondo ad avere questa forma cos\u00ec particolare. \nLa principale attrattiva di questo particolarissimo fungo \u00e8 l'aspetto, unico tra i miceti che a taluni sembra gradevole mentre alla maggior parte della gente sembra orribile.\nRiconoscibile per il suo fetore di carogna o di feci e la sua forma che a maturit\u00e0 ricorda due palle sovrapposte, una grossa in fondo e una pi\u00f9 piccola in alto. Questo fungo \u00e8 presente in Europa e nel Nord America grazie a scambi involontari di spore, soprattutto nei tessuti e nelle stoffe in genere. Sorretto da un gambo rosso questo fungo \u00e8 coperto da una bava brunastra molto attraente per gli insetti che diffondono le sue spore.\nI rossi rami fusi, la struttura a doppia palla bucata e la concentrazione dell'imenio nella parte superiore ne fanno uno dei funghi pi\u00f9 strani del mondo.\nEtimologia.\nIl nome latino di questo particolarissimo fungo deriva dalla forma strana del carpoforo, che assomiglia a due palle sovrapposte, con la gleba in quella alta. L'origine del nome \"Colus\" non \u00e8 chiara del tutto, poich\u00e9 esso \u00e8 anche quello di una specie di noti molluschi marini ma, comunque, l'altra parte \"hirudinosus\" \u00e8 inconfondibile perch\u00e9 questo fungo \u00e8 l'unico nel mondo vivente ad avere quest'ultimo. La difficolt\u00e0 nel pronunciare la seconda parte \u00e8 dovuta al fatto di molte consonanti e \"s\" messe alternativamente. Il fungo \u00e8 uno dei meno studiati e conosciuti.\nTassonomia e storia.\nIl primo fungo formalmente descritto come \"Colus hirudinosus\", cos\u00ec battezzato dal botanico che lo scopr\u00ec per la prima volta, \u00e8 stato trovato nel 1835 nel sud e nel sud est dell'Australia. Fa parte della famiglia delle Phallaceae anche se collocato da alcuni micologi nella famiglia delle Clathraceae. Come queste infatti avvolge le sue spore in una bava viscida brunastra che puzza di feci o carogne per attrarre gli insetti, diffusori aerei formidabili della specie. Questo fungo venne scoperto dai due micologi Cavalier &amp; S\u00e9chier nel 1835, anche se dopo venne studiato da Saccardo, nel 1888, Dring nel 1964 e 1980.\nQuesto fungo non ha avuto molto interesse dai micologi perch\u00e9 si tratta di una specie rara, non commestibile e poco conosciuta. Nel 1980 questo fungo, che prima era stato registrato solo nell'Australia e nel pacifico tropicale umido, venne documentato in Europa, Africa e nei Caraibi.\nI rani fusi a gabbia sono quelli che caratterizzano il genere Colus e le specie \u201cdalla cuticola sporca\u201d accordati dagli esperti dello \u201cStinkhorn Expert D. M. Dring\u201d (1980).\nDescrizione della specie.\nQuesto tipo di fungo \u00e8 comune o gregario (dipende dalle annate) nel periodo di crescita, nella segatura, nel legno o nei campi coltivati, nelle aree tropicali e sub-tropicali anche se il suo areale \u00e8 incerto.\nIl Colus hirudinosus \u00e8 ovviamente non commestibile.\nEcologia.\nTutti i funghi sono eterotrofi, cio\u00e8 ricavano le sostanze nutritive dall'ambiente esterno assorbendole attraverso le pareti; essi rivestono un ruolo ecologico importantissimo perch\u00e9 sono in grado di decomporre il materiale organico presente nel terreno.\nEssi costituiscono un anello importantissimo dell'ecosistema, in quanto permettono la chiusura del ciclo della materia rendendola nuovamente disponibile all'organicazione da parte delle piante verdi.\nL'eterotrofia dei funghi li costringe sempre ad un tipo di vita dipendente che si pu\u00f2 differenziare in tre modalit\u00e0, distinte in base ai rapporti del fungo stesso con il substrato di crescita: saprofitismo, parassitismo e mutualismo.\nIl clatro rosso deforme \u00e8 un fungo saprofita.\nVolva.\nIl primordio appare come una struttura a forma di uovo, detta volva (o esoperidio), marrone o marroncino-biancastro e parzialmente interrato di circa 1\u20132\u00a0cm di diametro e grandezza (1\u00bc del totale, attaccato al terreno da ife, bianche come tutto il suo apparato sotterraneo), biancastro o con sfumature giallognole, con all'interno uno strato gelatinoso e al centro l'abbozzo rosa-rosso del carpoforo che si apre ben presto. Ha alla base una piccola appendice radiciforme.\nA maturit\u00e0 si lacera e fuoriesce un ricettacolo (endoperidio) a forma di doppia gabbia ed a larghe maglie sotto e strette sopra, di color rosa, poi rosso sangue o rosso-scarlatto; le maglie della doppia gabbia, in quella superiore, sono cosparse di mucillagine granulosa di colore olivastro o bruno-verdastro, che contiene le spore. La volva rimarr\u00e0 sempre sotto forma di tessuto lacerato bianco o macchiato di diverso colore.\nCorpo fruttifero.\nIl corpo fruttifero di questo particolarissimo fungo \u00e8 a forma di doppia palla, striato, simile ad una gabbia asimmetrica (spesso schiacciata o deformata) grossa in basso e stretta in alto che si espande con dei bracci disposti ed uniti a rete (che partono dal gambo non sempre visibile) nella cui parte alta vi \u00e8 una mucillagine contenente le spore. Emerge lacerando la volva e frammentandola, anche se quest'ultima rimane presente sotto. Il carpoforo \u00e8 grande circa 5-8 centimetri. Diventa a forma di doppia palla quando spunta dal terreno. Il colore dei bracci \u00e8 solitamente rosso o il rosa-rosso molto carico in alto mentre sotto \u00e8 rosso, rosso-arancio o rosso-rosa, anche se in rarissimi casi si sono riscontrati anche l'arancione (in basso), il rosso-arancio ed addirittura il bianco (nei funghi albini). I bracci sono rugosi, fragili hanno una membrana rossa rugosa e striata e sono fusi gli uni con gli altri per formare la gabbia. Il centro del cappello \u00e8 rosso carico. La gleba \u00e8 contenuta nella parte superiore ed \u00e8 di colore verde-marrone. Possiede un piccolo gambo, non sempre visibile, concolore (o pi\u00f9 chiaro) al resto del corpo fruttifero, costituito da 4-6 colonne verticali. Matura in una forma a gabbia con 6-10 braccia lunghe circa da 3,5 a 7,5\u00a0cm di lunghezza misurata dal centro e larghe meno di un centimetro dalla base. Ogni braccio si divide in due appendici a forma di tentacolo. La sommit\u00e0 del fungo \u00e8 coperta da una massa viscosa bruno-olivastra o gleba, che odora di carne putrefatta e/o di feci. Alla base del gambo presenta una volva rotonda, residuo dell'\"ovulo\" originale. La palla inferiore pu\u00f2 essere pi\u00f9 chiara. Nella fase d'invecchiamento le palle, che prima erano ben dritte e alte, possono subire un effetto di \u201cscioglimento\u201d, cio\u00e8 di abbassamento e deformazione. Capita spesso che mosche o altri insetti possano distruggere tutto o parte del basidiomicete e che possa, quindi, presentarsi incompleto.\nI bracci contengono la gleba. Le ramificazioni del corpo fruttifero si fanno sempre pi\u00f9 fitte man mano che si alza lo sguardo verso l'alto. Questo fatto \u00e8 dovuto alla necessit\u00e0 di tenere e procreare il maggior numero di spore nella gleba, e di tenerle pi\u00f9 protette.\nImenio.\nGleba verde-marrone da giovane, verde oliva scura-marrone e nera/verde brillante da vecchia, mucillaginosa, a forma di palla compressa, fedida, viscida, come squagliata, molle e disposta nella parte superiore del carpoforo (la palla superiore) e un poco in quella inferiore, anche se pu\u00f2 coprirle del tutto o quasi (il fungo pu\u00f2 alzarsi anche molto dal terreno). A volte degli insetti, attirati dalla gleba, depositano le proprie uova all'interno dei rami, che sono cavi a nido d'ape, del fungo stesso, in modo che le piccole larve abbiano il cibo necessario al loro sviluppo.\nGambo.\nQuesto fungo ha gambo rosso/rosa o rosa/bianco, a volte striato (a volte con macchioline marroni, rosse o rosa/bianco), lungo circa 8 centimetri che a maturit\u00e0 diventer\u00e0 rosso pi\u00f9 o meno acceso, cavo internamente quando matura (o direttamente da giovane). La base \u00e8 gelatinosa e flaccida, si espande in contemporanea ai bracci. Pu\u00f2 essere rigata di blu-azzurro. Sia l'interno, il gambo, i bracci con la loro gleba, il centro e la gleba stessa sono rugosi. Nella parte inferiore pu\u00f2 rimanere un resto del velo detto volva. Sulla parte inferiore dei bracci e intorno al centro ci pu\u00f2 essere della gleba sterile che rimane rossa e squamosa. L'intero corpo fruttifero si pu\u00f2 disidratare prima di morire.\nMicelio.\nQuesto fungo ha micelio bianco o giallognolo.\nCarne.\nLa carne di questo particolarissimo fungo \u00e8 rosso/rosa nel gambo (dove \u00e8 pi\u00f9 fibrosa) immaturo e rosso vivo in quello adulto e vecchio, nelle ife \u00e8 bianco-giallastra mentre nel cappello ed all'attaccatura \u00e8 rossa. Fragile, a nido d'ape, elastica, non cessante, questo fungo ha carne virante lievemente al blu al tatto, allo sfregamento o al danneggiamento. Non si conoscono notizie sul sapore della carne in quanto nessuno ha mai assaggiato questo fungo. Non si conoscono reazioni chimiche\nFragile, fetida.\nOdore.\nQuesto fungo emana un odore nauseante, derivato dalla gleba, come di carne putrida. \nMicroscopia.\nSpore.\nQuesto fungo ha spore di 3.5-6.5 x 1-2\u00a0\u00b5m, cilindriche, lisce, inglobate nella gleba. Sporata oliva-marrone. Spore di colore bruno-verdastro.\nLe spore vengono disperse da insetti, lumache e chiocciole attratte dall'odore fetido che emana la gleba. Queste spore vanno con la speranza di nascere in un nuovo areale.\nNon \u00e8 raro vedere questo fungo invaso da mosche che lo divorano interamente.\nMolte spore si trovano nelle feci o nelle carogne di animali che attraggono gli insetti che spargono queste ultime.\nHabitat e distribuzione.\nSu terreno umido con detriti legnosi marcescenti (fungo saprotrofo), nelle regioni tropicali o sub-tropicali nei prati e boschi alpini e sub-alpini. \u00c8 comparsa (probabilmente trasportata) nei Royal Botanic Gardens di Kew nel 1829 ed in tutta la California ed il Nord America.\nIn occidente vi \u00e8 arrivato tramite trasporto involontario delle spore tramite terra e materiali organici. Pi\u00f9 comune nelle serre ma comunque rarissimo, \u00e8 presente nei giardini, nei campi coltivati a graminacee (i lawns),nelle aree coltivate in genere e nei ceppi degli alberi. Nella Victoria questo fungo occupa quasi esclusivamente areali alpini, in Tasmania si limita nei siti del nord. E comune in Africa tropicale, Australia, Oceania e altri areali tropicali. \u00c8 presente anche nella Carolina del Sud e nelle isole del pacifico.\nQuesto fungo abbastanza comune vive in varie aree dell'Australia dal sud-est Queensland, il Nuovo Galles del Sud e l'oriente della Victoria, Queensland, Nuovo Galles del Sud a e Tasmania. Si trova inoltre da un lato all'altro delle isole dell'Oceano pacifico. \u00c8 saprofita, predilige residui legnosi o pacciamature ed \u00e8 pertanto facile trovarlo nei giardini o in prossimit\u00e0 di piantumazioni ornamentali. Si pu\u00f2 trovare anche nelle distese erbose montane e nei boschi, negli areali alpini o sub alpini.\nDal suo habitat originario si \u00e8 diffuso in altre parti del mondo insieme a zolle o terriccio da giardinaggio: \u00e8 stato documentato lo sviluppo su trerreno trasportato dall'Australia in una serra a Kew Gardens nel 1829 e successivamente in California. In Europa vive principalmente nei boschi caldi e umidi, \u00e8 presente in Sicilia e in Spagna.\nMinacce.\nQuesto fungo ha ben tre diversi tipi di minacce:\nEsistono, poi, anche altre forme minori e natirali di minaccia, come gli animali, i sassi, il caldo secco, un incendio ed altri fattori, ma questi sono da considerarsi una minoranza.\nCommestibilit\u00e0.\nNON COMMESTIBILE!\nProbabilmente commestibile allo stato di ovulo ma immangiabile per l'odore nauseante ed il sapore viscido.\nTuttavia, secondo voci non confermate, in alcune nazioni dell'Europa viene consumato senza problemi allo stato di \"ovolo\" e privato del peridio gelatinoso.\nDifferenze con funghi simili.\nIl Colus pusillus, chiamato anche Colus muelleri \u00e8 simile al Clatro rosso deforme, solo che non ha la forma di doppia palla e, mentre il primo \u00e8 un fungo europeo, il secondo \u00e8 australiano. Ha minori caratteristiche morfologiche, ha un aspetto mutabile e non viene attaccato dalle mosche. Nel 1980 il Colus pusillus veniva scoperto in Australia, mentre il Colus hirudinosus veniva documentato in Europa, Africa e nei Caraibi.\nIl Colus hirudinosus \u00e8 simile in apparenza al pi\u00f9 comune Clathrus archeri, che per\u00f2 non ha bracci muniti di tentacolini e gambo.\nAssomiglia molto vagamente anche al Clathrus columnatus, che per\u00f2 ha tre grossi tentacoli rosso arancio uniti a formare una \"banana forata\".\nAd un esame sommario pu\u00f2 essere confuso con Clathrus ruber, di taglia maggiore e ben diverso per la conformazione dell'esoperidio.\nAltre notizie.\nQuesto particolare fungo, frutto di un'evoluzione molto complessa, \u00e8 considerato un segno distintivo dell'Australia.\nLe forme rosse di questo fungo crescono principalmente nel fondo della foresta di latifoglie mentre le forme pi\u00f9 arancioni nella segatura. Anche quelle bianche nella foresta. Sono state descritte anche forme rosa e bianche di questo fungo.\n Colus hirudinosus \u00e8 stato descritto in Nord America in un testo micologico in un'area compresa tra la Carolina del Sud, Charleston e Columbia. Questo fungo \u00e8 descritto in Tasmania dai botanici e dall'Entrecasteaux expedition che ha esplorato il territorio chiamato \"La P\u00e9rouse\".\nI particolari pi\u00f9 notati sono lo squagliarsi letteralmente della palla superiore quando invecchia e la diversit\u00e0 della forma dei bracci da esemplare a esemplare.\nLa rete pu\u00f2 essere allungata, sciolta, ben formata o deformata, spiaccicata (a volte anche nel gambo). La volva \u00e8 bianca macchiata di marroncino, pu\u00f2 presentarsi, quando matura, secca e cartacea. I bracci del fungo sono umidi, fetidi, rugosi, stratificati, brillanti e viscidi e si schiariscono man mano che vanno verso la base. La gleba invecchiando annerisce ma mantiene il suo odore di carogna."}
{"id": "2484578", "revid": "173617", "url": "https://it.wikipedia.org/wiki?curid=2484578", "title": "Lou Ambers", "text": "Soprannominato \"The Herkimer Hurricane\", fu campione del mondo dei pesi leggeri dal 1936 al 1938.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nDi origini italiane, incominci\u00f2 la carriera professionistica nel 1932 utilizzando il nickname Lou Ambers perch\u00e9 sua madre non scoprisse che faceva il pugile.\nCarriera da professionista.\nCombatt\u00e9 in due storici incontri per il titolo mondiale contro il leggendario Henry Armstrong, uno perso e uno vinto.\nVinse due dei tre match sostenuti con il grande campione mondiale italoamericano Tony Canzoneri e batt\u00e9 i campioni mondiali Fritzie Zivic e Baby Arizmendi.\nTra i grandi incontr\u00f2 anche Jimmy McLarnin perdendo ai punti."}
{"id": "2484582", "revid": "216401", "url": "https://it.wikipedia.org/wiki?curid=2484582", "title": "Route Ad\u00e9lie", "text": ""}
{"id": "2484584", "revid": "1442080", "url": "https://it.wikipedia.org/wiki?curid=2484584", "title": "Raimondo Rupeno", "text": "Era figlio di Raimondo IV di Tripoli (il primogenito di Boemondo III) e di sua moglie Alice d'Armenia (nipote di Leone II e figlia di Ruben III principe d'Armenia e di Isabella di Toron).\nBiografia.\nRaimondo Rupeno era erede del Principato per diritto di primogenitura in quanto figlio nato postumo di Raimondo d'Antiochia, morto nel 1199.\nTuttavia il fratello minore di Raimondo IV, Boemondo, gi\u00e0 Conte di Tripoli, contest\u00f2 vigorosamente la successione arrivando ad espellere il suo stesso padre dalla citt\u00e0 nel 1199.\nContro di lui intervenne Leone II d'Armenia che restaur\u00f2 sul trono del Principato Boemondo III, ma quando questi mor\u00ec, nel 1201, sebbene Raimondo Rupeno fosse considerato da molti l'erede di maggior diritto, il giovane Boemondo riusc\u00ec a spuntarla e fu riconosciuto Principe di Antiochia come Boemondo IV, cos\u00ec egli govern\u00f2 su Antiochia e Tripoli, anche se i rispettivi sistemi normativi e amministrativi restarono separati.\nMa la disputa non fin\u00ec, il conflitto continu\u00f2 anche sotto i loro discendenti e coinvolse nobili di Antiochia, di Tripoli e della Cilicia armena.\nNel 1203 Leone tent\u00f2 di conquistare Antiochia e mettere Raimondo Rupeno sul trono, ma fu sconfitto dai Cavalieri templari che favorivano Boemondo.\nUn tentativo di insediarlo sul trono di Antiochia, organizzato dal Patriarca latino di Antiochia Pietro II d\u2019Angoul\u00eame fall\u00ec nel 1208.\nLeone continu\u00f2 ad appoggiare Raimondo Rupeno e, il 15 agosto 1211, lo incoron\u00f2 \"Re Giovane\" d'Armenia.\nTuttavia gli alleati di Boemondo IV, compresi i Cavalieri templari e l'emiro ayyubide di Aleppo, al-Malik al-\u1e92\u0101hir (1193-1216), anticiparono tutti i tentativi di espellere Boemondo dalla cittadella di Antiochia, sebbene Leone entrasse varie volte in citt\u00e0.\nNel 1216, con l'aiuto dei Cavalieri Ospitalieri e del nuovo Patriarca latino di Antiochia Pietro III di Locedio, Leone riusc\u00ec infine a conquistare Antiochia e ad insediare Raimondo Rupeno come principe, a seguito di ci\u00f2 Leone decise che sua figlia Isabella, invece di Raimondo Rupeno, avrebbe ereditato il trono della Cilicia armena, cos\u00ec alla sua morte, il 2 maggio 1219, Isabella divenne regina.\nNel 1219, per\u00f2, Boemondo recuper\u00f2 i suoi territori e Raimondo Rupeno, cacciato da Antiochia, and\u00f2 a contendere la corona del Regno armeno di Cilicia, si impadron\u00ec di Tarso ma fu ucciso in battaglia o, secondo alcuni, mor\u00ec in prigione.\nMatrimonio e discendenza.\nNel settembre 1210, o prima del 1210, Raimondo Rupeno spos\u00f2 H\u00e9loise/Helvis di Lusignano, (c. 1190 \u2013 1216-1219 o c. 1218), Principessa di Cipro, figlia di Amalrico II di Lusignano e della sua prima moglie; la coppia ebbe due figlie:"}
{"id": "2484586", "revid": "262457", "url": "https://it.wikipedia.org/wiki?curid=2484586", "title": "Avalokita", "text": ""}
{"id": "2484587", "revid": "216401", "url": "https://it.wikipedia.org/wiki?curid=2484587", "title": "Route Ad\u00e9lie 2008", "text": ""}
{"id": "2484589", "revid": "1318658", "url": "https://it.wikipedia.org/wiki?curid=2484589", "title": "Potevo rimanere offeso!", "text": "Potevo rimanere offeso! \u00e8 uno spettacolo teatrale del trio comico Aldo, Giovanni e Giacomo del 2001, con la regia di Massimo Venier.\nLo show \u00e8 costruito intorno alla proiezione dei filmati degli Svizzeri (H\u00fcber, Rezzonico e Gervasoni) \u2014 gi\u00e0 visti nella stagione televisiva 1996-1997 di \"Mai dire Gol\" \u2014, inframezzati da alcuni \"sketch live\" del trio comico. Registrato al Fillmore Live Club di Cortemaggiore il 24 ottobre 2001, allo spettacolo hanno partecipato anche Raul Cremona, nei panni di Silvano il Mago di Milano, e il musicista Lele Mic\u00f2; le voci di scena sono di Silvana Fallisi e Saturno Brioschi.\n\u00c8 stato trasmesso in prima visione televisiva sulla pay TV Tele+ nello stesso anno.\nSpettacolo.\nGli svizzeri.\nDurante lo spettacolo sono proiettati i seguenti filmati:\n1) \"La lingua ghiacciata\"\nIl Sig. Rezzonico \u00e8 affetto da un'infezione pelvica e, sentendo caldo, si dirige al frigo della sua abitazione per cercare un ghiacciolo al tamarindo. Sfortunatamente sua moglie ha spostato i ghiaccioli in fondo al frigo (per fare posto al minestrone surgelato e ai pacchi di crocchette di cui va pazza) e Rezzonico, nel tentativo di afferrarne uno, rimane attaccato per la lingua al ghiaccio che ricopre il frigo.\nNella disperazione chiama la centrale di polizia, ma la centralinista non capisce ci\u00f2 che sta accadendo a Rezzonico, convincendosi che l'uomo sia vittima di un'aggressione.\nA questo punto intervengono il poliziotto Huber e il suo collega (nonch\u00e9 fratello di Rezzonico) che, dopo aver trovato Rezzonico, cercano di staccare la lingua dal frigo. Dopo aver provato in vari modi, ci riescono con un bicchiere d'acqua calda.\n2) \"La camicia stretta\"\nPer distrarsi da una spondiloartrosi al coccige, Rezzonico decide di recarsi nel negozio dello stilista Fausto Gervasoni per comprare delle camicie. Gervasoni inizia quindi a proporgliene numerose, senza per\u00f2 incontrare il suo gusto. A un certo punto, disperato, decide di fargliene provare una a righe, che a Rezzonico comunque non piace. Gervasoni allaccia quindi il bottone pi\u00f9 in alto e Rezzonico inizia a soffocare.\nLo stilista chiama aiuto e a questo punto interviene Huber, che con un colpo di pistola fa saltare il bottone, ma uccide un cliente che si stava provando una camicia in un camerino immediatamente dietro Rezzonico. Lo sketch si chiude con Rezzonico che afferma che Gervasoni lo ha costretto a comprare la camicia.\n3) \"Il singhiozzo\"\nRezzonico \u00e8 costretto a rimanere a casa a causa di un fastidioso singhiozzo, e per combatterlo decide di preparare una torta con crauti e vaniglia, ma mentre cerca di accendere il forno, sbatte la testa a causa del singhiozzo e perde i sensi. Cos\u00ec, il poliziotto Huber sente l'odore di gas proveniente dall'appartamento di Rezzonico e si dirige l\u00ec per salvarlo. Dopo aver affrontato il suo cane da guardia, si dirige al forno, prende il suo corpo e lo sistema accanto ad una finestra che apre per cambiare l'aria, ma dopo averla aperta, Huber precipita fuori dall'appartamento e cade a terra. Cos\u00ec, sar\u00e0 Rezzonico a prendersi cura di lui finch\u00e9 non si sar\u00e0 ripreso. \n4) \"Ping Pong\" \n\u00c8 la finale del torneo condominiale di ping pong del Residence \"Stella Alpina\" e si gioca tra Gervasoni e Rezzonico, affetto dal morbo di Dupuytren. L'incontro \u00e8 dominato da Rezzonico, ma sul 17-0 Gervasoni effettua una schiacciata che fa finire la pallina in gola a Rezzonico, che inizia a soffocare.\nA quel punto Gervasoni chiama aiuto. Huber, sentendo le grida di aiuto, si arrampica sul palazzo e, utilizzando un compressore, riesce a liberare la gola di Rezzonico.\n5) \"La Stralugano\"\nDopo aver perso la maratona di Stralugano, Gervasoni, una volta arrivato a casa di Rezzonico (vincitore) con quest'ultimo, decide di vendicarsi mettendo l'acido muriatico nella bottiglia del pediluvio balsamico. Mentre Rezzonico sta per mettere i suoi piedi nella pentola del pediluvio, il poliziotto Huber prende quest'ultima e la svuota nel giardino di Rezzonico, ma l'acqua, mischiata con l'acido, finisce su un passante, uccidendolo. \n6) \"Sonnambuli\" \nI condomini del Residence \"Stella Alpina\" si ritrovano in un albergo per trascorrere le loro vacanze. A notte fonda, Rezzonico rimane vittima di un attacco di sonnambulismo. Gervasoni, che dorme nella stanza a fianco, sente Rezzonico deambulare per il corridoio e inizia a inseguirlo. Anche Huber, percepito il pericolo, interviene per cercare di salvare Rezzonico, utilizzando una pistola silenziata per minimizzare il rumore.\nIl poliziotto si trova a dover fermare molte persone (una signora che urla alla reception, una cameriera che fa le pulizie cantando, un cameriere con un carrello, una signora che parla a voce alta al telefono, una coppia spaventata da Rezzonico), ma ci\u00f2 non serve a impedire che Gervasoni chiuda Rezzonico su un balcone dell\u2019albergo. A questo punto, Huber fa arrivare un letto fuori dall\u2019albergo; Rezzonico, buttandosi dal balcone, atterra proprio sul letto e si riaddormenta.\n7) \"Il nascondino\"\nRezzonico, convalescente da una gastroduodenite pilorica, e Gervasoni si ritrovano per giocare a nascondino, gioco al quale lo stilista afferma di vincere sempre. Tocca a Rezzonico nascondersi e, trovato un bidone dell\u2019immondizia, vi si infila. Gervasoni non riesce a trovarlo e, dopo averlo cercato per qualche minuto, se ne va. A questo punto, un'inserviente arriva a prendere il sacco dell\u2019immondizia contenente Rezzonico e, senza porsi domande sul peso del sacco, lo deposita presso un cassonetto. Poco dopo, arriva un camion della nettezza urbana: il guidatore preleva il sacco e lo deposita nel camion.\nHuber, che aveva seguito l'intera scena da lontano, utilizzando un fucile da cecchino, spara al guidatore prima che questi potesse schiacciare Rezzonico. A questo punto, il poliziotto libera il malcapitato, che torna al punto di partenza e vince a nascondino.\n8) \"La raccolta funghi\"\nRezzonico, affetto da cataratta, e Gervasoni si recano in un bosco per raccogliere dei funghi. Mentre Rezzonico trova fin da subito tanti funghi, Gervasoni non ne trova neanche uno. Ci\u00f2 scatener\u00e0 le ire dello stilista, che per vendicarsi di Rezzonico decide di nascondere nel suo cestino un ovolo malefico. Tornando a casa, Rezzonico propone alla compagna Ulrike di preparare un risotto con i funghi raccolti. Questa acconsente, ma mentre prepara i funghi affetta anche il fungo velenoso.\nHuber, passeggiando nei boschi, si accorge che \u00e8 stato raccolto un ovolo malefico e inizia a correre seguendo l'odore a mo' di segugio urlando: \"\u00c8 velenoso!\". Arrivato a casa di Rezzonico, riesce a togliergli il risotto dalle mani proprio mentre lo stava servendo.\n9) \"Il compleanno di Gervasoni\"\nGervasoni, per festeggiare il suo 25\u00ba compleanno, decide di organizzare una festa alla quale invita molti membri della jet society svizzera e Rezzonico. Per tutta la sera entrambi cercheranno di conquistare una modella, Michelle, che per\u00f2 non ricambier\u00e0 le avances di Gervasoni, ma quelle di Rezzonico. Ci\u00f2 scatena le invidie dello stilista, che, fingendosi Michelle, fa recapitare un bigliettino a Rezzonico contenente un invito a presentarsi in cucina. Una volta arrivato l\u00ec, per\u00f2, Gervasoni lo rinchiude nella cella frigorifera e se ne ritorna alla festa.\nA questo punto interviene Huber, che irrompe in cucina e trova un ormai surgelato Rezzonico nella cella. Per scongelarlo, decide di metterlo nel forno a oltre 250 \u00b0C. Una volta scongelato, i due tornano alla festa.\n10) \"Hockey su ghiaccio\"\n\u00c8 l\u2019annuale sfida a hockey su ghiaccio del Residence \"Stella Alpina\". Dopo aver formato le squadre (Real Viganello e United Bizzarone) tramite gioco della bandiera, a seguito del quale Rezzonico gioca per il Real Viganello e Gervasoni per lo United Bizzarone, la partita inizia ed \u00e8 fin da subito a senso unico: la squadra di Rezzonico vince per 10-0, con questi che segna anche un gol, mentre Gervasoni, oltre ad aver sbagliato un gol sottoporta, viene anche espulso per 2 minuti in seguito a una presunta carica scorretta (in realt\u00e0 effettuata nei suoi confronti dal Real Viganello). A fine partita, Gervasoni decide di vendicarsi su Rezzonico tirandogli il puck addosso.\nA questo punto interviene Huber, che, dopo essere stato avvisato dell'imminente pericolo da un cane di nome Manolo, inizia a correre verso il palazzetto. Sulla strada incontra Paola Pezzo, che si rifiuta di dargli la sua bicicletta, ma Huber le spara e se la prende ugualmente. Arrivato al palazzetto, salva Rezzonico in extremis sparando al puck e deviandolo verso uno degli arbitri.\n11) \"Il morbillo di Rezzonico\"\nRezzonico \u00e8 ricoverato presso l\u2019ospedale Santa Polenta di Viganello a causa di un morbillo che lo ha colpito. Quando si addormenta, si presenta in camera Gervasoni travestito da suora, che gli inietta una soluzione di inchiostro nella flebo. Proprio mentre la soluzione sta per entrare in circolo a Rezzonico, interviene Huber, nascosto sotto le coperte del letto, che spara al tubicino staccandolo e i due riconoscono Gervasoni.\nRezzonico decide di far pagare penitenza a Gervasoni, costringendolo a bere una soluzione diuretica da 5 litri. Rimasto solo con Huber, accende la televisione per vedere uno spettacolo di Aldo, Giovanni e Giacomo (per la precisione, si tratta di Tel chi el tel\u00f9n).\nSketch.\nAldo, Giovanni e Giacomo provano a introdurre lo spettacolo. Dopo un'incomprensione tra Giovanni e Giacomo, Aldo prova a prendere in mano la situazione, lanciandosi in un'improbabile spiegazione secondo cui gli svizzeri di oggi sarebbero discendenti degli antichi greci. Incalzato dagli altri due, Aldo affermer\u00e0 che in realt\u00e0 i tre sono stati costretti a fare lo spettacolo.\nGiacomo prova a proporre un approfondimento culturale all'interno dello spettacolo, venendo per\u00f2 interrotto da Aldo e Giovanni che dapprima si divertono a fare delle smorfie alle sue spalle, poi simulano un ascensore.\nGiacomo prova nuovamente a proporre un approfondimento culturale, venendo per\u00f2 interrotto da Aldo che riceve una telefonata. Durante tale telefonata, questi prova ad indovinare chi si trova dall'altro lato della cornetta, senza successo. Alla fine, l'interlocutore si scopre essere sua madre.\nInnervosito da cos\u00ec tante interruzioni, Giacomo \u00e8 offeso con Aldo e Giovanni, che per sistemare la situazione gli regalano un portaocchiali (senza occhiali all'interno e con ancora il prezzo sopra). Ci\u00f2 scatena nuovamente le ire di Giacomo; nella discussione, Aldo strappa inavvertitamente una manica della giacca di Giovanni. Aldo, a questo punto, giocher\u00e0 con gli altri due al gioco della bandiera: vince Giacomo, Giovanni in tutta risposta spara agli altri due.\nAccompagnato al pianoforte da Lele Mic\u00f2, Aldo (travestito da Pippo Pacchiarotti) canta \"Dammi tre parole\" di Valeria Rossi in versione lirica. Giacomo e Giovanni fanno presente al maestro Pacchiarotti che sarebbe il caso di eseguire un brano pi\u00f9 di alto livello; in risposta, questi canta \"www.mipiacitu\" dei Gazosa. Finita l'esibizione, Giovanni e Giacomo cercheranno di fermare Lele Mic\u00f2, che per\u00f2 non riesce a sentire essendo sordo.\nAldo si presenta sul palco con un sassofono e un mangiacassette, con l'intenzione di eseguire un brano. Una volta partita la base, per\u00f2, Aldo dapprima scopre che la moglie, nel tentativo di riprodurre il brano, ha per sbaglio premuto il bottone per registrare sul mangiacassette; dopodich\u00e9, scopre che la moglie lo tradisce con il parquettista.\nCome nel primo atto, solo che questa volta Aldo canta una versione di \"Me gustas tu\" di Manu Chao con il testo palesemente modificato.\nGiacomo tenta per l'ennesima volta di proporre un approfondimento culturale. Come al solito, per\u00f2, viene interrotto prima da Aldo, che ha delle scarpe (e delle calze) rumorose, e poi da Giovanni, che porta un fischietto ad ultrasuoni. Utilizzando tale fischietto, far\u00e0 impazzire Aldo che tirer\u00e0 delle testate al pianoforte.\nIntrodotto dal trio, Silvano, il mago di Milano, propone il gioco della penetrazione: scelto Giacomo come volontario, gli lega una corda alla vita e, bucando opportunamente tale corda sia davanti che dietro, riesce a far scorrere l'acqua dalla schiena al ventre di Giacomo.\nAldo si esegue in un numero di danza sulle note di \"Paranoimia\" degli Art of Noise: tale balletto, secondo Giovanni, \u00e8 stato un insuccesso commerciale proposto gi\u00e0 due volte nel passato e nuovamente nel 2001 (anno dello spettacolo) in quanto \"anno delle cacate\". Durante tale numero, Aldo prover\u00e0 per due volte a defilarsi senza successo e, dopo il secondo tentativo andato a vuoto, inizia a tirar fuori acqua e brioche dai suoi pantaloni e a consumarle. A questo punto interviene Giovanni, che spara ad Aldo.\nSilvano, il mago di Milano, propone un altro gioco, quello della vivisezione: scelto nuovamente Giacomo come volontario, gli far\u00e0 infilare il braccio all'interno di una scatola e prova a tagliargli in due il braccio, riuscendoci. Arrivato il momento di ricomporre il braccio, per\u00f2, il mago non sa come proseguire il gioco: si defila quindi nei camerini con Aldo e Giovanni.\nI tre ringraziano il pubblico nonch\u00e9 gli ospiti per la partecipazione."}
{"id": "2484591", "revid": "729019", "url": "https://it.wikipedia.org/wiki?curid=2484591", "title": "Camillo Bechis", "text": "Biografia.\nNacque a Buttigliera d'Asti il 18 giugno 1890, figlio di Giuseppe. Dopo aver frequenta il liceo a Chieri si arruol\u00f2 nel Regio Esercito iniziando a frequentare la Regia Accademia Militare di Fanteria e Cavalleria di Modena dalla quale usc\u00ec con il grado di sottotenente il 17 settembre 1910, assegnato all'arma di fanteria, corpo degli alpini. Nel 1911-1912 prese parte alla guerra italo-turca combattendo il Libia in forza al 3\u00ba Reggimento alpini. Decorato con una croce di guerra al valor militare, si distingue particolarmente nel corso della prima guerra mondiale. Come tenente in servizio presso la 85\u00aa Compagnia, battaglione alpini \"Susa\", del 3\u00ba Reggimento alpini, il 21 giugno 1915 \u00e8 decorato con una prima medaglia d'argento al valor militare. Promosso capitano in forza al battaglione alpini \"Bassano\" del 6\u00ba Reggimento alpini comand\u00f2 la propria compagnia durante un assalto a una postazione nemica sul Monte Cukla (10-11 maggio 1916) venendo decorato con la seconda medaglia d'argento al valor militare. Tra il 16 e il 30 giugno guid\u00f2 il suo reparto alla conquista di trinceramenti nemici, catturando un'intera batteria a Malga Fossetta, sul Monte Ortigara, venendo decorato con la terza medaglia d'argento al valor militare. \nCongedatosi dall'esercito dopo la fine della guerra, nel 1921 part\u00ec per stabilirsi nella Somalia italiana, dove si dedic\u00f2 alle attivit\u00e0 di commerciante e concessionario agricolo. Nel 1924, allo scoppio dei primi disordini lungo il confine con l'Etiopia, il Quadrumviro Cesare Maria De Vecchi di Val Cismon, governatore della Somalia italiana, per proteggere gli incerti confini dalle razzie abissine e per sequestrare le armi da fuoco che rendevano instabili e insicuri i protettorati nel nord istitu\u00ec il corpo dei dubat. De Vecchi gli diede il comando del nuovo reparto, e il compito di organizzarlo con il grado di maggiore. I Dub\u00e0t fronteggiarono i clan riottosi in dure battaglie, sia sul confine dell'Etiopia che in quello del Kenya, che assunsero tutti i caratteri di una vera e propria guerra coloniale, supportata in alcune fasi da una divisione navale e una squadriglia aerea. Nominato commissario di confine diviene successivamente vicegovernatore della Somalia sotto Cesare Maria De Vecchi.\nNel 1928 rientr\u00f2 in Patria, dove prende servizio come vice-direttore generale presso la Cassa di Risparmio di Torino. Nel 1936 part\u00ec volontario per combattere nella guerra d'Etiopia con il grado di tenente colonnello, distinguendosi subito nelle operazioni belliche sul fronte somalo a Gunu Gado (24 aprile), Bullalch (29 aprile) e Dagabur (1 maggio) coma comandante di un gruppo di quattro bande armate. Il 12 agosto 1937 fu insignito della Croce di Cavaliere dell'Ordine militare di Savoia. Promosso generale di brigata il 15 aprile 1942. Si spense a Torino il 31 dicembre 1969."}
{"id": "2484592", "revid": "173617", "url": "https://it.wikipedia.org/wiki?curid=2484592", "title": "Sal Bartolo", "text": "Campione del mondo dei pesi piuma dal 10 marzo 1944 al 7 giugno 1946.\nGli inizi.\nItaloamericano di origini siciliane, ebbe una strepitosa carriera da dilettante, durante la quale vinse anche il Golden Gloves tra i pesi piuma.\nCarriera da professionista.\nFu campione del mondo dei pesi piuma dal 1944, quando sconfisse ai punti l'italomericano Phil Terranova, al 1946, quando perse il titolo per KO al 12\u00ba round, cedendolo ad un altro leggendario pugile italoamericano, Willie Pep, contro cui aveva gi\u00e0 perso ai punti due precedenti match nel 1943."}
{"id": "2484595", "revid": "339392", "url": "https://it.wikipedia.org/wiki?curid=2484595", "title": "Stemma della Sicilia", "text": ""}
{"id": "2484599", "revid": "256896", "url": "https://it.wikipedia.org/wiki?curid=2484599", "title": "Primo tempio di Gerusalemme", "text": ""}
{"id": "2484602", "revid": "1305772", "url": "https://it.wikipedia.org/wiki?curid=2484602", "title": "Bolchovskij rajon", "text": "Il Bolchovskij rajon () \u00e8 un rajon dell'Oblast' di Or\u00ebl, nella Russia europea; il capoluogo \u00e8 Bolchov."}
{"id": "2484605", "revid": "320578", "url": "https://it.wikipedia.org/wiki?curid=2484605", "title": "Metalmeccaniche", "text": ""}
{"id": "2484608", "revid": "28592", "url": "https://it.wikipedia.org/wiki?curid=2484608", "title": "Distretto di Bolchovskij", "text": ""}
{"id": "2484609", "revid": "173617", "url": "https://it.wikipedia.org/wiki?curid=2484609", "title": "Battling Battalino", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nDi origini italiane, ottimo dilettante, divenne professionista nel 1927.\nCarriera da professionista.\nFu campione del mondo di pugilato pesi piuma dal 1929 al 1932).\nDurante la sua carriera frai pugili pi\u00f9 importanti che sconfisse vi furono: Panama Al Brown, Kid Chocolate, Fidel LaBarba, Freddie Miller."}
{"id": "2484611", "revid": "72431", "url": "https://it.wikipedia.org/wiki?curid=2484611", "title": "Alguersuari", "text": ""}
{"id": "2484612", "revid": "889336", "url": "https://it.wikipedia.org/wiki?curid=2484612", "title": "Kunal Kapoor", "text": "Si tratta di uno dei volti nuovi di Bollywood. Non va confuso con il Kunal Kapoor, appartenente alla \"famiglia reale\" del cinema indiano.\nHa avuto un grande successo con i film Rang De Basanti e La verit\u00e0 negli occhi."}
{"id": "2484614", "revid": "107831", "url": "https://it.wikipedia.org/wiki?curid=2484614", "title": "Fidel LaBarba", "text": "Fu medaglia d'oro alle Olimpiadi di Parigi 1924 e campione del mondo dei pesi mosca. La International Boxing Hall of Fame lo ha riconosciuto tra i pi\u00f9 grandi pugili di ogni epoca.\nGli inizi.\nDi origini italiane, inizi\u00f2 a boxare come dilettante a 12 o 13 anni. Vinse la medaglia d'oro alle Olimpiadi di Parigi del 1924 nella categoria dei pesi mosca.\nCarriera da professionista.\nFu campione campione del mondo dei pesi mosca dal 1925 al 1931."}
{"id": "2484624", "revid": "1305772", "url": "https://it.wikipedia.org/wiki?curid=2484624", "title": "L (disambigua)", "text": "L \u00e8 la decima lettera dell'alfabeto italiano."}
{"id": "2484625", "revid": "37401", "url": "https://it.wikipedia.org/wiki?curid=2484625", "title": "Gan Eden", "text": ""}
{"id": "2484626", "revid": "767487", "url": "https://it.wikipedia.org/wiki?curid=2484626", "title": "Le chaos", "text": "Le chaos \u00e8 un film del 2007 diretto da Yusuf Shahin e Khaled Youssef.\nIl film, prodotto da Egitto e Francia, \u00e8 stato presentato al 28\u00ba Festival di Cinema Africano di Verona.\nTrama.\nHatem, capo della polizia del Cairo, \u00e8 un uomo crudele e corrotto. Suo unico punto debole \u00e8 l'amore per Nour, per cui sarebbe disposto a tutto, anche a cambiare la propria natura. La donna per\u00f2 non lo ricambia, \u00e8 infatti innamorata di Cherif, giovane e onesto procuratore distrettuale. L'amore conteso porter\u00e0 ad esiti drammatici. Un pamphlet sulla societ\u00e0 egiziana."}
{"id": "2484627", "revid": "107831", "url": "https://it.wikipedia.org/wiki?curid=2484627", "title": "Frankie Genaro", "text": "Fu medaglia d'oro alle Olimpiadi di Anversa 1920 e Campione del mondo dei pesi mosca dal 1928 al 1931.\nLa International Boxing Hall of Fame nel 1998 lo ha inserito fra i pi\u00f9 grandi pugili di ogni tempo.\nGli inizi.\nDi origini italiane, da dilettante vinse la medaglia d'oro ai Giochi olimpici estivi di nella categoria dei pesi mosca.\nCarriera da professionista.\nAntagonista di Kid Williams, Pancho Villa, Fidel LaBarba e Midget Wolgast, fu campione del mondo dei pesi mosca dal 1928 al 1931. Perse il titolo per mano di Victor \"Young\" Perez.\nSi ritir\u00f2 nel 1934."}
{"id": "2484628", "revid": "287204", "url": "https://it.wikipedia.org/wiki?curid=2484628", "title": "Hamburg Masters 2006", "text": "LHamburg Masters 2006 \u00e8 stato un torneo di tennis giocato sulla terra rossa. \u00c8 stata la 99\u00aa edizione dell'Hamburg Masters, che fa parte della categoria ATP Masters Series nell'ambito dell'ATP Tour 2006. Si \u00e8 giocato al Rothenbaum Tennis Center di Amburgo in Germania, dal 15 al 22 maggio 2006.\nCampioni.\nSingolare.\n Tommy Robredo ha battuto in finale Radek \u0160t\u011bp\u00e1nek, 6-1, 6-3, 6-3\nDoppio.\n Paul Hanley / Kevin Ullyett hanno battuto in finale Mark Knowles / Daniel Nestor, 4-6, 7-6(5), 10-4"}
{"id": "2484630", "revid": "287204", "url": "https://it.wikipedia.org/wiki?curid=2484630", "title": "Magdalo Mussio", "text": "Biografia.\nInfanzia e giovinezza.\nMagdalo Mussio nacque a Volterra nel 1926. Dopo aver compiuto gli studi di Architettura, intraprese gli studi accademici a Firenze, dove si diplom\u00f2 in scenografia alla Accademia di belle arti con una tesi su \"I canovacci e la scenografia della commedia dell'arte\". Formatosi cos\u00ec in ambito prevalentemente teatrale, Mussio passa ben presto alla riflessione sul cinema d'animazione e d'artista. Negli anni successivi infatti frequent\u00f2 il Centro Sperimentale di Cinematografia di Roma al fianco dell'illustratore e autore Antonio Rubino, da cui il giovane Mussio riprender\u00e0 lo stile surreale e quel bloccarsi delle forme animate in una posa quasi fatta di un incanto instabile. Ed \u00e8 su questi primi approcci che Mussio costruir\u00e0 in seguito il suo \"Theatro dei Segni\" su cui si basa la sua pittura.\n1955-1959: le sue prime esposizioni.\nFu cos\u00ec del 1955 la sua prima mostra alla Galleria L'Indiano di Firenze con la presentazione di Giuseppe Ungaretti e che fu poi presentata a Parigi grazie all'assegnazione del Premio Viareggio.\nFu poi della fine degli anni '50 il suo trasferimento a Montr\u00e9al, dove collabora con il regista Norman McLaren presso il National Film Board of Canada, con un percorso simile a un altro artista della sua generazione, Cioni Carpi. Negli anni successivi si sposta negli Stati Uniti, in Inghilterra e in Francia dove apprese le tecniche della grafica, occupandosi di teatro, editoria e cinema.\nI '60: Mussio ed il Gruppo 63.\nA inizio anni '60 Mussio entra a pieno titolo nel mondo della sperimentazione visiva e letteraria che girava attorno alle nuove correnti come la poesia visuale e a nuove forme di editoria e grafica. Attratto dal mondo milanese torn\u00f2 in Italia dove nel 1962 gira il film breve \"I ragazzi di Terezin\" con la produzione della Lerici, con cui avvia in seguito una lunga collaborazione realizzando grafiche e illustrazioni per le copertine dei libri. Arrivarono cos\u00ec i primi riconoscimenti nel campo dell'editoria che lo videro prima diventare dirigente delle copertine per la Lerici, poi, assieme a Germano Celant, nella redazione di \"Marcatr\u00e9\" diretta da Eugenio Battisti.\nNel 1967 espone alla Galleria Masnata-Trentalance di Genova e alla Galleria civica d'arte moderna e contemporanea di Torino. \u00c8 poi del 1968 la curatela della collana \"Marcalibri\" e l'ideazione grafica delle riviste \"Citt\u00e0 spazio\" che vedeva il sottotitolo \"Mensile di urbanistica e pianificazione del territorio\", \"Tropico. Materiali di azione e ricerca d'avanguardia\" e \"Senza margine. Contestazione estetica e azione politica\". Furono di questo periodo gli incontri in ambito lavorativo con Sylvano Bussotti, Maurizio Calvesi, Umberto Eco, Roberto Leydi, Pietro Gamacchio, Vito Pandolfi, Edoardo Sanguineti e altri, entrando cos\u00ec nel pieno del fermento della neoavanguardia italiana che tanto prese ispirazione dall'opera di Luciano Anceschi e dal convegno di Palermo da cui nacque il Gruppo 63. E proprio del Gruppo 63, \"Marcatr\u00e9\" fu la rivista di riferimento.\nSempre nel 1968 pubblic\u00f2 poi alcuni importanti libri d'artista come \"Il Fastidio delle Parole\" e \"In pratica\". Nel campo cinematografico cur\u00f2 i titoli e le grafiche di \"Fuoco!\" di Gian Vittorio Baldi e produsse con la Corona Cinematografica di Elio Gagliardo il film \"The golden Kidney bean\". In questi anni rimane poi attivo anche nel mondo del teatro curando le scenografie di \"Majakovskij e compagni alla rivoluzione d'Ottobre\" di Carlo Quartucci che esord\u00ec al Teatro Alfieri di Torino nel 1967 e lavora alle grafiche del teatro Belli di Roma. Fu poi nel 1968 che si trov\u00f2, durante una residenza Berkeley presso l'Universit\u00e0 della California, a prender parte alle rivolte studentesche legate al Free Speech Movement, raccontata in seguito come \"una epopea in cui arte e vita incrociavano i loro destini\".\n1970-1979: La poesia visuale e La Nuova Foglio.\nL'inizio degli anni '70 vide un grande incremento delle attivit\u00e0 espositive di Magdalo Mussio. Nel 1972 partecipa alla mostra \"Italian Visual Poetry\" al Finch College Museum di New York e nel 1976 \"Parola, Immagine, Oggetto\" curata da Giorgio De Marchis all'Istituto Italiano di cultura di Tokio. La sua attivit\u00e0 artistica consisteva nella fusione di pittura, scrittura e poesia, in \"collage\" che sono \"lacerti di vissuto, brandelli di memoria, faville di cultura, schegge di passato\", tesi al ricongiungimento di arte e cultura, ampliando il campo d'azione al maggior numero di discipline possibili, incrociandole e rendendone labili i confini in un processo di \"disgregazione del linguaggio nei processi di straniamento, la rilevanza del significante a scapito del significato, in cui si condensano tutte le contraddizioni della societ\u00e0 di massa\".\nIntanto nel 1970 aveva pubblicato un altro libro d'artista dal titolo \"Praticabile per memoria concreta\" e negli anni a seguire lasci\u00f2 la Lerici per curare la \"Collana d'arte contemporanea\" della Fantini editore, per poi trasferirsi a Pollenza nelle Marche dove gli viene offerto il ruolo di direttore artistico presso la casa editrice La Nuova Foglio di Giorgio Cegna, specializzata in pubblicazioni preziose, libri d'artista e opere di grafica in serie limitate. La casa editrice diviene cos\u00ec, sempre pi\u00f9, un punto di riferimento nazionale per la ricerca artistica con residenze di artisti come Remo Brindisi, Lisetta Carmi, Claudio Parmiggiani, Luca Maria Patella, Julio Le Parc, \u00c9douard Pignon, F\u00e9lix Labisse, Arman, Carmelo Bene e molti altri. Un rapporto privilegiato viene poi tessuto con gli artisti Emilio Vedova e Guillaume Corneille del gruppo CO.BR.A..\nIntanto nel 1972 aveva vinto il Nastro d'argento con l'animazione \"Il potere del drago\" (Corona Cinematografica, 1971) e aveva poi realizzato \"Il reale dissoluto\" (Pegaso Audiovisiva, 1972) e \"Umanomeno\" (Corona Cinematografica, 1973), che vedeva la colonna sonora con musiche dei Pink Floyd. Molti poi i volumi pubblicati come autore: \"\"Il corpo certo o il luogo di una perdita\" (1975), \"Scritture\" (1975), \"Memoria artificiale\" (1978), \"Il numero dimenticato\" (1978), \"L'immagine dell'immagine\" (1978). Nel 1976 aveva intanto avviato un lungo sodalizio con la Galleria Il Falconiere di Falconara fondata da Alfio Vico, con una mostra intitolata \"Scrittura come percezione estetica\".\nSul finire degli anni '70 divenne docente all'Accademia di belle arti di Macerata con una cattedra in Tecniche dell'incisione.\nGli anni '80.\nNel 1986 partecip\u00f2 all'undicesima Quadriennale di Roma.\nGli anni '90.\nNel suo percorso in ambito accademico riusc\u00ec a creare iniziative che coinvolsero a vario titolo artisti, intellettuali e studenti come ad esempio nella redazione di \"Brogliacci\", un giornale temporaneo che rispondesse alle proteste del movimento studentesco della Pantera durante l'occupazione del gennaio del 1990. Nella rivista comparivano contributi importanti di intellettuali che allora animavano la realt\u00e0 maceratese come Giorgio Agamben, Alberto Garutti, Dario Evola, Giorgio Marangoni e Stefano Lucinato.\nPubblicazioni.\nIl suo interesse per un'espressione artistica che coinvolga immagine e parola si concretizz\u00f2 in una serie di libri, pubblicati a partire dal 1968, tra i quali: \"In pratica\" (Lerici, 1968), \"Praticabile per memoria concreta\" (Lerici, 1970), \"Il corpo certo o il luogo di una perdita\" (Nuova Foglio, 1975), \"Scritture\" (Nuova Foglio, 1977)."}
{"id": "2484632", "revid": "287204", "url": "https://it.wikipedia.org/wiki?curid=2484632", "title": "Pradeep Sarkar", "text": "Ha iniziato la sua carriera a Bollywood come assistente alla regia di Vidhu Vinod Chopra, per il film \"Mission Kashmir\".\nIn seguito \u00e8 stato regista di due pellicole di successo come \"Parineeta\" e \"La verit\u00e0 negli occhi\"."}
{"id": "2484637", "revid": "5695", "url": "https://it.wikipedia.org/wiki?curid=2484637", "title": "Linea Schomburgk", "text": "La linea Schomburgk fu la demarcazione di confine creata per far fronte al problema di divisione territoriale tra Venezuela e Guyana Britannica iniziato nel XVI secolo e protrattosi fino al XIX. La linea fu chiamata in questo modo in onore dell'esploratore inglese Robert Hermann Schomburgk (1804-1865).\nNel 1835, sotto ordine della Royal Geographical Society Schomburgk venne mandato in esplorazione botanica e geografica nella Guyana. Nel 1840 il governo britannico scelse Schomburgk per fare una mappa topografica della colonia e di stabilire i suoi confini. Questo si rese necessario perch\u00e9 il Regno Unito prese possesso delle colonie olandesi di Essequibo, Demerara, e Berbice nel 1814, e il confine occidentale con il Venezuela non era stato definito. Il confine venne chiamato linea Schomburgk, che includeva nella colonia inglese altri 30000\u00a0km\u00b2.\nIn termini generali, la disputa inizi\u00f2 alla fine del XVI secolo quando gli spagnoli e gli inglesi erano in conflitto in questa zona del Sudamerica. Stabilire un preciso confine non era una priorit\u00e0 all'epoca perch\u00e9 il territorio era inesplorato e poco produttivo. Il problema si propose maggiormente nel 1841 quando il Venezuela protest\u00f2 contro l'entrata degli inglesi in una parte del loro territorio. Il Venezuela contest\u00f2 l'operato di Schomburgk osservando che il Regno Unito aveva ottenuto 30.000\u00a0km\u00b2 in pi\u00f9 di territorio, e che il confine era stabilito dal fiume Essequibo. Quando l'oro venne scoperto sul territorio il Regno Unito cerc\u00f2 di ottenere altre terre annettendo altri 33.000\u00a0km\u00b2 alla colonia, oltre la linea Schomburgk. Nel 1876 il Venezuela smise i rapporti diplomatici con gli inglesi e si rivolse agli Stati Uniti per arbitrare la disputa. Nei 19 anni seguenti gli Stati Uniti espressero interesse ma non fecero molto per risolvere la situazione.\nNel 1895 il Segretario di Stato Richard Olney mand\u00f2 una lettera al Primo Ministro inglese Lord Salisbury chiedendo che gli inglesi lasciassero il problema in mano all'arbitrato usando la Monroe Doctrine come giustificazione. Salisbury dichiar\u00f2 che la Monroe Doctrine non era valida sotto la legge internazionale. Gli Stati Uniti non furono d'accordo e nel dicembre dello stesso anno il presidente Grover Cleveland chiese al Congress l'autorizzazione per creare una commissione per il confine. Il Regno Unito aveva anche altri interessi all'interno dell'impero coloniale, e decidendo di non creare problemi Lord Salisbury accett\u00f2 di lasciare la disputa alla commissione americana. La commissione raggiunse un accordo il 3 ottobre 1899, stabilendo che il confine dovesse seguire la linea di demarcazione del 1835. La decisione venne contestata dal Venezuela sul motivo che vi fosse un membro russo della commissione che si comport\u00f2 in maniera non appropriata.\nUn altro problema riguardante il confine della Guyana fu quello con il Brasile, verso sud, che venne risolto nel 1904 con l'arbitrato del re d'Italia, dove l'esplorazione di Schomburgk venne presa come esempio."}
{"id": "2484639", "revid": "1305772", "url": "https://it.wikipedia.org/wiki?curid=2484639", "title": "M (disambigua)", "text": ""}
{"id": "2484641", "revid": "486946", "url": "https://it.wikipedia.org/wiki?curid=2484641", "title": "Acquitrino", "text": ""}
{"id": "2484643", "revid": "124337212", "url": "https://it.wikipedia.org/wiki?curid=2484643", "title": "Stadio Domenico Francioni", "text": "Lo stadio Domenico Francioni (anche noto come Campo sportivo Domenico Francioni) \u00e8 un impianto calcistico ubicato nella citt\u00e0 italiana di Latina.\nPrincipale arena scoperta della citt\u00e0 laziale, ospita le gare interne della maggiore squadra locale, il .\nStoria.\nLa costruzione di uno stadio polisportivo era prevista fin dal primo piano regolatore dell'allora citt\u00e0 di Littoria, stilato nel 1932. Il progetto fu affidato all'architetto Oriolo Frezzotti su committenza dell'Opera Nazionale dei Combattenti e Reduci; gi\u00e0 nel 1935 lo \"Stadio Littorio\" (denominazione piuttosto comune tra le arene sportive del tempo) fu inaugurato. \nLo stadio era originariamente provvisto di pista d'atletica leggera e di un'unica tribuna sul lato occidentale del campo. Col passare dei decenni la pista and\u00f2 in rovina e venne smantellata, mentre le tribune vennero progressivamente ampliate.\nDivenuto \"Stadio Comunale\" nel secondo dopoguerra, l'impianto fu poi intitolato a Italo Balbo (un alpino caduto in guerra, solo omonimo del celebre gerarca ed aviatore fascista); infine dal dicembre 1996 gli \u00e8 associata la memoria del defunto presidente del Domenico Francioni.\nIl livello non altissimo del calcio cittadino ha fatto s\u00ec che lo stadio sia rimasto per decenni privo di significativi interventi di potenziamento e ammodernamento: lo stesso ampliamento degli spalti fu condotto in modo parziale e la curva sud rimase per diverso tempo limitata ad un unico spicchio di gradinate a latere della tribuna scoperta (sotto il quale vennero inoltre ricavati gli spogliatoi), il quale fu peraltro successivamente inibito all'accesso. Tra gli anni 1980 e 1990, a integrazione di tale lacuna, sul lato sud venne aggiunta una prima gradinata in ferrotubi; al contempo la tribuna centrale fu dotata di una tettoia metallica.\nSolo a seguito della promozione del in Serie B, negli anni 2010 lo stadio \u00e8 stato interessato da incisivi lavori di ampliamento e adeguamento, che ne hanno portato la capienza a circa 9000 posti a sedere. In particolare si \u00e8 provveduto a risanare gli spalti esistenti, riverniciandone le facciate e dotandoli in buona parte di seggiolini individuali; in un secondo momento si \u00e8 provveduto ad ampliare la tribuna scoperta mediante l'aggiunta di un secondo livello di gradinate (costruito in ferrotubi) e a raddoppiare la curva sud posando due distinte gradinate metalliche sfalsate. Quest'ultimo intervento venne condotto con modalit\u00e0 ritenute irregolari dalle autorit\u00e0 giudiziarie, che nel 2014 posero la curva sud sotto sequestro, il quale fu definitivamente revocato solo quattro anni pi\u00f9 tardi.\nStruttura.\nA seguito dell'ampliamento completato nel 2015, lo stadio di Latina ha una capienza massima di 9.310 posti a sedere, cos\u00ec suddivisi:\nSebbene gli spalti (la cui forma e posizione, in buona misura, rispecchia la smantellata pista di atletica leggera) siano alquanto distanti dai bordi del terreno di gioco, la buona visibilit\u00e0 \u00e8 garantita dall'assenza di barriere alte dinnanzi ai settori dei tifosi casalinghi, protetti unicamente da basse ringhiere. Tutti i posti sono a sedere, numerati e in gran parte dotati di seggiolino.\nCaratteristica architettonica peculiare dell'impianto \u00e8 la monumentale cancellata d'ingresso di piazzale Serratore, costruita nello stile razionalista proprio dell'epoca fascista; nelle sue pertinenze, alle spalle della tribuna centrale, rientra anche la torre idrica facente parte dell'acquedotto comunale.\nPeculiare \u00e8 altres\u00ec la collocazione degli spogliatoi, non nelle tribune laterali ma presso la curva sud.\nIncontri internazionali ospitati.\nIl 20 gennaio 1993, lo stadio di Latina ha ospitato la gara amichevole tra le nazionali Under 21 di Italia e Romania, terminato 1-0 con gol di Christian Panucci.\nNegli anni 1990, poi, lo stadio ospit\u00f2 anche un'amichevole tra le selezioni U-18 di Italia e Ungheria.\nAltre manifestazioni ospitate.\nAll'esterno dello stadio, nei pressi dell'ingresso monumentale, nel 1973 furono girate alcune scene del film \"Polvere di stelle\" di Alberto Sordi.\nIl 29 settembre 1991 si tenne presso lo stadio di Latina il saluto di Papa Giovanni Paolo II alla comunit\u00e0 pontina, in occasione della visita pastorale per il centenario della nascita di Santa Maria Goretti.\nNel 2003 lo stadio accolse anche un incontro calcistico di beneficenza tra la nazionale di calcio dei piloti e quella dei giornalisti di Rai Sport.\nIl 13 giugno 2007 ha ospitato il primo concerto del tour musicale \"Vasco Live 2007\" del cantante Vasco Rossi, con un pubblico di circa 20 000 spettatori.\nNel maggio del 2009 fu uno dei luoghi scelti per l'adunata nazionale degli alpini.\nIl 21 luglio 2018 lo stadio ha ospitato un concerto di Calcutta, il primo di soli due in programma per l'estate."}
{"id": "2484644", "revid": "486946", "url": "https://it.wikipedia.org/wiki?curid=2484644", "title": "Acquitrini", "text": ""}
{"id": "2484646", "revid": "173617", "url": "https://it.wikipedia.org/wiki?curid=2484646", "title": "Willie Pastrano", "text": "Campione del mondo dei mediomassimi dal 1963 al 1965. La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nDi origini italiane, inizi\u00f2 a frequentare una palestra di boxe perch\u00e9 era in sovrappeso, portatovi dal suo migliore amico e futuro campione del mondo dei pesi superwelter Ralph Dupas.\nCarriera da professionista.\nProfessionista a soli sedici anni nel 1951 nei pesi welter, Pastrano pass\u00f2 ben presto ai mediomassimi, con alla guida Angelo Dundee, il futuro manager di Muhammad Ali. Nel 1955 sconfisse, tra gli altri, l'ex campione del mondo, Joey Maxim, ai punti in 10 riprese. Tra il 1956 e il 1960, combatt\u00e9 nei pesi massimi, battendo a Harringay il futuro campione europeo Dick Richardson. A Bologna, il 15 giugno 1958, sconfisse ai punti l'ex campione europeo Francesco Cavicchi. Con Brian London, futuro sfidante al titolo dei massimi prima con Floyd Patterson e poi con Muhammad Ali, chiuse il conto con una vittoria e una sconfitta, sempre a Harringay. \nNel 1960, rientrato nei mediomassimi, sub\u00ec una sconfitta ai punti, a Glasgow, dal campione britannico e del Commonwealth, Chick Calderwood.\nInaspettatamente, nel 1962, Pastrano pareggi\u00f2 un incontro in 10 riprese con il grande Archie Moore, al quale era stato appena strappato a tavolino il titolo mondiale. Contrariamente ai due giudici, l'arbitro dell'incontro aveva visto vincitore Pastrano per cinque riprese a quattro. \nIl 1\u00ba giugno 1963, fu allestito un incontro tra Pastrano e il nuovo campione mondiale dei mediomassimi, l'afroamericano Harold Johnson, con titolo in palio. Pastrano vinse ai punti al termine di 15 riprese e conquist\u00f2 cos\u00ec la cintura mondiale della categoria. \nIl 29 settembre 1963 a Miami, Pastrano fu sconfitto ai punti dal campione argentino Gregorio Peralta in un match non valido per la corona mondiale. Il 10 aprile 1964 a New Orleans lo incontr\u00f2 nuovamente, mettendo stavolta in palio il titolo. L'incontro si concluse con la vittoria di Pastrano per intervento medico alla sesta ripresa. Al momento dell'interruzione, i due giudici vedevano il campione mondiale in vantaggio di due riprese e l'arbitro entrambi i contendenti in pareggio. \nVittoriosa (Kot alla undicesima ripresa) fu anche la sua seconda difesa del titolo, il 30 novembre 1964 in trasferta a [[Manchester]] contro il britannico [[Terry Downes]], gi\u00e0 campione del mondo dei [[pesi medi]].\nIl 30 marzo 1965 Pastrano incontr\u00f2 al [[Madison Square Garden]] di [[New York]] il portoricano [[Jos\u00e9 Torres]]. Fu battuto per [[knock-out tecnico]] al 9\u00ba round e costretto a cedere il titolo mondiale. \nDopo questo incontro, a soli trent'anni, abbandon\u00f2 il pugilato.\nCollegamenti esterni.\n[[Categoria:Pugili statunitensi|Pastrano, Willie]]\n[[Categoria:Pugili italoamericani|Pastrano, Willie]]\n[[Categoria:Membri dell'International Boxing Hall of Fame]]\n[[Categoria:Pugili statunitensi campioni del mondo]]"}
{"id": "2484647", "revid": "28592", "url": "https://it.wikipedia.org/wiki?curid=2484647", "title": "Torbiere", "text": ""}
{"id": "2484648", "revid": "1516566", "url": "https://it.wikipedia.org/wiki?curid=2484648", "title": "Campo dei Frari", "text": "Campo dei Frari \u00e8 un campo di Venezia, situato nel sestiere di San Polo, tra Campo San Tom\u00e0 e Campo San Stin.\nIl campo prende il proprio toponimo dall'antica presenza \"in loco\" degli ordini minori, detti in veneziano \"Frari\".\nDescrizione.\nCampo dei Frari \u00e8 uno dei campi pi\u00f9 importanti e frequentati della citt\u00e0 lagunare, per la presenza del complesso della Basilica di Santa Maria Gloriosa dei Frari, uno dei maggiori edifici religiosi di Venezia, contenente opere fondamentali del Rinascimento, come due pale del Tiziano. \nIl campo si dispone \"a L\", occupando l'area adiacente al lato sinistro della chiesa e a quella prospiciente la sua facciata. \nOltre alla mole della basilica e del suo campanile, l'unico altro edificio del campo ad avere particolare rilievo storico-architettonico \u00e8 il monastero dei francescani, attuale Archivio di Stato di Venezia, il cui ingresso \u00e8 nel lato corto a destra della facciata dei Frari.\nNel campo \u00e8 presente un pozzo, posto sul lato pi\u00f9 vicino al campanile."}
{"id": "2484649", "revid": "767487", "url": "https://it.wikipedia.org/wiki?curid=2484649", "title": "Trsten\u00e1 na Ostrove", "text": "Trsten\u00e1 na Ostrove (in ungherese \"Csall\u00f3k\u00f6zn\u00e1dasd\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2484651", "revid": "287204", "url": "https://it.wikipedia.org/wiki?curid=2484651", "title": "Trstena na Ostrove", "text": ""}
{"id": "2484652", "revid": "28592", "url": "https://it.wikipedia.org/wiki?curid=2484652", "title": "Foglie aghiformi", "text": ""}
{"id": "2484653", "revid": "51323", "url": "https://it.wikipedia.org/wiki?curid=2484653", "title": "Csall\u00f3k\u00f6zn\u00e1dasd", "text": ""}
{"id": "2484654", "revid": "287204", "url": "https://it.wikipedia.org/wiki?curid=2484654", "title": "Csallokoznadasd", "text": ""}
{"id": "2484656", "revid": "716642", "url": "https://it.wikipedia.org/wiki?curid=2484656", "title": "Bohdan \u0160ust", "text": "Carriera.\nClub.\nHa iniziato la sua carriera da professionista nel Karpaty Lviv nel 2004, collezionando alla fine 19 presenze.\nA met\u00e0 del campionato ucraino 2005 si trasferisce allo . Nella stagione 2007-2008 gioca solo 5 gare, concedendo 6 gol. Nella stagione 2008-2009 ha disputato una partita venendo sostituito nel secondo tempo.\nNell'estate del 2009 si trasferisce in prestito al Metalurh Donetsk.\nNazionale.\nHa partecipato ai Mondiali Under-20 del 2005.\nCon la nazionale maggiore ucraina ha preso parte al ."}
{"id": "2484657", "revid": "15756", "url": "https://it.wikipedia.org/wiki?curid=2484657", "title": "Piercing", "text": "Piercing o body piercing (dall'inglese \"to pierce\", \"perforare\") indica la pratica di forare alcune parti superficiali del corpo allo scopo di introdurre oggetti in metallo (talvolta ornati con pietre preziose), osso, pietra o altro materiale, quale ornamento o pratica rituale.\nLe parti del corpo soggette a questa pratica sono: lobo dell'orecchio, sopracciglio, narice e setto nasale, labbro, lingua, capezzolo, ombelico e organi genitali (glande, prepuzio e scroto nell'uomo; piccole e grandi labbra, prepuzio clitorideo e Monte di Venere nella donna).\nI principali motivi che spingono a tale pratica, e che a volte sono i medesimi del tatuaggio, possono essere i pi\u00f9 svariati e possono includere: religione, spiritualit\u00e0, tradizione, moda, erotismo, conformismo o identificazione con una sottocultura.\nIl termine viene talvolta utilizzato impropriamente anche per definire la pratica del \"play piercing\" o \"needle play\" o \"piercing temporaneo\", che consiste nel forare parti del corpo temporaneamente, in connessione a pratiche BDSM o rituali/religiose, cos\u00ec come in uso, ad esempio, presso gli Aztechi.\nStoria.\nFonti.\nLa storia del piercing presenta un problema di base con le fonti utilizzate, poich\u00e9 talune di esse sono palesi falsi storici o testi controversi e talvolta inattendibili, privi di riferimenti alle fonti primarie, e sui cui sono stati mossi dubbi di autorevolezza e affidabilit\u00e0. In particolare molte \"storie del piercing\" che circolano su Internet o che, in taluni casi, sono state inserite in saggi a tema antropologico o sessuologico, traggono origine dal celeberrimo pamphlet \"Body &amp; Genital Piercing in Brief\" pubblicato dalla Gauntlet e scritto da Doug Malloy (al secolo Richard Simonton) e che, grazie alla sua successiva ristampa nel libro \"ReSearch 12: Modern Primitives\" nel 1989, \u00e8 divenuta col tempo la principale fonte accreditata per tutte le \"storie del piercing\" presenti in Internet e pubblicazioni del settore. Ma la \"storia del piercing\" di Doug Malloy \u00e8 tuttavia per gran parte un falso storico, essendo frutto della sua fantasia e non avendo alcun supporto documentale, ed \u00e8 stata ampiamente screditata dimostrando essere priva di alcun fondamento.\nTalune altre fonti sono ritenute controverse e talvolta giudicate non del tutto attendibili, in particolare quelle che fanno riferimento al piercing del capezzolo femminile nel medioevo e in et\u00e0 barocca e presso le culture tribali del Nordafrica o delle isole del Mediterraneo. Tali fonti non presentano fonti primarie, ma solamente fonti secondarie, che non chiariscono quale sia l'origine di queste informazioni. Tra esse vi figurano testi apparsi fin dai primi anni del Novecento per cura di studiosi, principalmente sessuologi, quali ad esempio E. Neumann, Iwan Bloch, Eduard Fuchs, Friedrich Salomo Krauss, Rustam J. Mehta, Stephen Kern, Hans Peter Duerr, che in nessun caso forniscono le fonti primarie delle loro affermazioni, ma si rifanno a fonti a loro vicine o poco chiare.\nPreistoria e culture tribali.\nLa pratica del piercing ha comunque origini antiche, sicuramente preistoriche. Lo scopo principale era quello di distinguere i ruoli assunti dei vari membri all'interno della trib\u00f9, allo scopo di regolare i rapporti tra i vari individui sia nel quotidiano che durante le cerimonie, rendendo palese tutta una serie di informazioni sull'individuo e al suo rapporto con il gruppo di appartenenza. Corpi mummificati presentano piercing di varia natura. La perforazione delle orecchie, ad esempio, \u00e8 molto comune nelle culture tribali fino al giorno d'oggi. La pi\u00f9 antica mummia umana mai scoperta finora, ovvero la mummia del Similaun, ritrovata nel 1991 nel ghiacciaio di Similaun sulle Alpi Venoste, soprannominata \u00d6tzi, oltre a numerosi tatuaggi, aveva un foro all'orecchio di 7,11\u00a0mm di diametro.\nLa perforazione della narice \u00e8 comune tra le trib\u00f9 nomadi del Medio Oriente fin dall'antichit\u00e0, oltre che tra le donne dell'area himalayana del Nord dell'India, del Nepal, del Tibet e del Bhutan. Nel Borneo la perforazione delle orecchie viene fatta ai ragazzi come rito di passaggio.\nPresso i Daiachi del Borneo, sono in uso alcune forme di piercing genitali in entrambi i sessi. In particolare i maschi perforano il glande inserendo trasversalmente una barretta, che prende il nome di ampallang, mentre le donne sono solite perforare invece le grandi e le piccole labbra, mentre la clitoride viene perforata verticalmente assieme al cappuccio della clitoride, inserendo nel foro un piccolo anello d'oro, in seguito talvolta sostituito con un gioiello a forma di fuso.\nNelle Filippine era in uso il \"bastone del pene\" e viene descritto fin dal 1590 nel \"Codice Boxer\". Probabilmente si tratta dello stesso ornamento in uso nel Borneo, presso i Daiachi con il nome di \"ampallang\".\nCos\u00ec come la dilatazione dei lobi delle orecchie, anche il piercing al labbro ha origine nelle culture tribali dell'Africa e dell'America. La perforazione del labbro nelle culture tribali africane \u00e8 un'esclusiva femminile e il significato della pratica cambia da trib\u00f9 a trib\u00f9. Ad esempio presso la trib\u00f9 Dogon del Mali un anello al labbro viene portato per questioni spirituali; nella trib\u00f9 Saras-Djinjas del Ciad il labbro della donna viene forato con il matrimonio, cos\u00ec da rappresentare un simbolo di assoggettamento al marito. Infine presso la trib\u00f9 Makololo del Malawi il labbro delle donne viene perforato per un puro motivo estetico: pochi uomini Makololo andrebbero con una donna che non porta tale tipo di ornamento, considerandola innaturale.\nPresso molte trib\u00f9 di nativi americani la perforazione del setto nasale \u00e8 un marchio dello status maschile. Ad esempio a questa usanza deve il proprio nome la trib\u00f9 dei \"Nez Perc\u00e9\" (letteralmente \"Nasi Forati\"). La pratica \u00e8 comune al giorno d'oggi anche presso gli indiani Cuna dell'isola di Panama. Uomini e donne Marubo, nel Brasile occidentale, hanno in uso la perforazione del setto nasale, facendovi passare attraverso alcune fila di perline, ci\u00f2 \u00e8 considerato un mezzo per entrare in sintonia con la natura che li circonda. Gli uomini Karankawa, una popolazione di nativi americani estinta che abitava il golfo del Messico, in Texas, usavano dipingersi il corpo, tatuarsi e perforare il labbro inferiore e i capezzoli con piccoli pezzi di canna. \nNelle civilt\u00e0 precolombiane, la perforazione del labbro era considerato uno status symbol e solamente gli uomini di alto rango potevano indossarlo. Nel Sud America tale tipo di piercing viene chiamato Tembet\u00e1. Presso gli Yanomam\u00f6 si usa perforare il labbro inferiore, inserendovi dei bastoncini. Ci\u00f2 permette ai giovani innamorati di scambiarsi messaggi erotici velati.\nGli aborigeni australiani perforano il setto nasale con un lungo stecchetto cos\u00ec da appiattire il naso. La trib\u00f9 Bundi di Papua Nuova Guinea perfora il setto del naso come rito di passaggio all'et\u00e0 adulta da parte dei maschi. Le donne dell'isola di Truk, oggi Chuuk, in Micronesia, erano solite perforarsi le piccole labbra per inserirvi oggetti che tintinnavano al loro cammino.\nAntichit\u00e0.\nNei \"Veda\", i pi\u00f9 antichi libri sacri indiani, si trova un riferimento ai lobi e al naso forati della dea Lakshmi \u00c8 inoltre molto comune in India la perforazione di una o di entrambe le narici. Nella letteratura specialistica, viene fatto spesso riferimento alla pratica, in uso presso le donne indiane di perforarsi sia le piccole che le grandi labbra, oltre a tatuare il pube. Nel \"Kamasutra\" Vatsyayana fa riferimento alla pratica del piercing del pene, affermando che presso alcune popolazioni del Sud dell'India si considerava che il vero piacere sessuale non fosse raggiungibile se non perforando il pene, non \u00e8 tuttavia chiaro in quale punto del pene questo tipo di piercing venisse praticato, seppure secondo taluni questo piercing corrisponderebbe a quello attualmente conosciuto come \"Apadravya\".\nLa pratica di forare i lobi delle orecchie compare anche nella \"Bibbia\", dove gli orecchino vengono indossati da entrambi i sessi, e vi \u00e8 inoltre un riferimento al piercing della narice nel libro della \"Genesi\"..\nAlcune forme di piercing erano comuni nell'Antica Roma e nell'Impero Romano. Gli orecchini erano ad esempio molto pi\u00f9 comuni tra gli uomini che tra le donne. Nell'antica Roma erano inoltre in uso alcuni piercing genitali, quali ad esempio quello del prepuzio o la cosiddetta \"infibulazione\" delle schiave, consistente nel praticare un piercing alle grandi o alle piccole labbra in prossimit\u00e0 dell'ingresso della vagina, inserendovi un anello, con lo scopo di preservarne la castit\u00e0 (pratica, secondo le fonti, invalsa comunque anche presso i greci e le culture indo-persiane),\nControverse sono invece le fonti che affermerebbero la pratica del piercing del capezzolo presso gli antichi egizi, con un preciso riferimento alla regina Cleopatra, mentre \u00e8 vero che in alcui periodi storici fosse invalsa la pratica di esporre il seno nudo, che portava a decorarlo in varie maniere, ma non attraverso la perforazione dei capezzoli, bens\u00ec dipingendo i capezzoli con della vernice dorata..\nPresso i maya sarebbero state in uso numerose forme di modificazione corporea, tra cui piercing ai lobi, alle narici e labbro inferiore, al pene inserendovi pietre colorate e anelli nel glande, ai capezzoli in cui inserivano degli anelli. Presso gli Aztechi i lobi delle orecchie venivano dilatati per piacere estetico o come segno di appartenenza a una determinata trib\u00f9. Aztechi e Incas indossavano, inoltre, un anello d'oro al setto nasale come ornamento. La perforazione dei genitali, assieme a quella della fronte, era in uso presso la cultura centroamericana olmeca (1500 a.C. circa) e nelle successive culture da essa influenzate.\nMedioevo e rinascimento.\nFonti controverse riferiscono che nel XIV secolo, presso la corte della regina Isabella di Baviera, sarebbe divenuta in uso la moda femminile della \"grande scollatura\", che avrebbe portato a decorare i capezzoli dipingendoli con del rossetto, ornandoli con anelli tempestati di diamanti o piccoli cappucci, e talvolta forandoli passandovi attraverso delle catenelle d'oro. Bloch ne segnala inoltre l'uso come strumento di tortura nella Spagna medievale per opera dell'inquisizione, che l'avrebbe praticata su ragazze e donne eretiche, e presso i turchi, che l'avrebbero messo in pratica su giovani ragazze armene.\nIn et\u00e0 elisabettiana l'orecchino era uno status symbol prettamente maschile, indossato da personaggi come Shakespeare, Sir Walter Raleigh, e Francis Drake.\nEt\u00e0 barocca.\nAltra storia controversa \u00e8 quella che attesterebbe l'uso della perforazione del capezzolo femminile anche nel XVII secolo presso le corti del re Luigi XIV di Francia e del re Carlo II d'Inghilterra, dove, cos\u00ec come accaduto tre secoli prima alla corte della regina Isabella di Baviera, sarebbe infatti divenuta di moda una scollatura tanto ampia da esporre i capezzoli portando le donne di corte a forarli inserendovi degli anelli d'oro come ornamento.\nEt\u00e0 vittoriana.\nNumerose testimonianze riportano che tra le signore britanniche (ma anche tra alcuni uomini) di tarda epoca vittoriana, cio\u00e8 attorno tra gli anni ottanta e novanta del XIX secolo, fossero divenuti di moda i cosiddetti \"bosom rings\" (\"anelli da seno\"). La pratica di perforazione dei capezzoli con applicazione di anelli d'oro o di spille ingioiellate, talvolta uniti da catenelle. Pare la pratica avesse avuto origine a Parigi con il nome di \"anneaux de sein\" (\"anelli da seno\") e da l\u00ec avrebbe poi attraversato la Manica per prendere piede nella capitale britannica. A Londra la foratura dei capezzoli veniva effettuata da alcuni gioiellieri specializzati e alcune fonti riportano che un gioielliere di Bond Street affermava di aver forato i capezzoli di oltre 40 signore e giovani ragazze londinesi. Altre fonti si spingono ad affermare che tra le signore vittoriane ad avere i capezzoli forati, oltre a una non meglio identificata celebre attrice del Gaiety Theatre e a una famosa cantante, che avrebbe collegato gli anelli ai propri capezzoli l'uno all'altro con una corta catenella, ci fosse anche Lady Randolph Churchill, la madre del primo ministro britannico Winston Churchill, che era comunque per certo anche tatuata. Valerie Steele, nel suo \"Fashion and eroticism. Ideals of feminine beauty from the Victorian era to the Jazz Age\" del 1985, riporta inoltre una testimonianza, tratta da un numero della rivista \"Society\" del 1899, in cui si afferma che a ad avere i capezzoli forati, indossandovi degli \"anelli da seno\" (\"breast rings\") vi fossero anche tre nobili ragazze francesi, figlie di un marchese.\nXX secolo.\nPresso i marinai sarebbe invalsa la credenza che forare il lobo acuisse la vista, cos\u00ec da poter ottenere il posto di vedetta, che era fra i pi\u00f9 ambiti. I marinai portavano orecchini d'oro, cosicch\u00e9, se fossero morti in mare e il loro corpo fosse stato trascinato a riva dalla corrente, con essi si sarebbe potuta pagare una sepoltura cristiana: il loro spirito, altrimenti, avrebbe vagato inquieto per l'eternit\u00e0. Tra gli stessi marinai britannici e statunitensi del XX secolo, sarebbe attestata anche la pratica di forare i capezzoli quale rito di passaggio al doppiare una determinata linea (dell'equatore, dei tropici o la linea internazionale del cambio di data) e varie immagini di marinai tatuati lo confermerebbero. Steven Zeeland, nel suo \"Sailors and sexual identity. Crossing the line between \"straight\" and \"gay\" in the U.S. Navy\" del 1995, riferisce inoltre di una pratica similare, in voga sempre tra i gli infermieri della marina statunitense di stanza a Okinawa, presso 3\u00b0 Battaglione Medico di Camp Hansen, consistente nel praticare il piercing al capezzolo come segno di appartenenza al corpo di stanza in quella precisa localit\u00e0.\nAlcune forme di piercing erano parzialmente diffuse anche durante la prima met\u00e0 del XX secolo, prima dell'avvento del moderno piercing, tra dagli artisti delle fiere, i cosiddetti \"sideshow\", dove fachiri, uomini e donne tatuati talvolta si spingevano a praticare anche piercing \"intimi\". Tra gli artisti da \"sideshow\" pi\u00f9 celebri vi \u00e8 Rasmus Nielsen, il cui spettacolo consisteva nel sollevare una incudine appesa ai suoi piercing ai capezzoli. Diverse fotografie di donne tatuate, alcune appartenenti proprio al mondo dei \"side show\", provenienti dalla Kobel Collection dimostrano anch'esse come la pratica non fosse del tutto sconosciuta durante la prima met\u00e0 del Novecento. Ethel Granger, riconosciuta nel Guinness dei primati come la donna con la vita pi\u00f9 stretta, dato l'utilizzo di corsetti al fine di ridurre il giro vita, durante gli anni venti e trenta, con l'aiuto del marito medico, aveva forato lobi, narici, setto e capezzoli, allargando successivamente i fori con l'inserimento di anelli di maggiore spessore. Charlotte Hoyer, una mangiatrice di spade tedesca degli anni quaranta/cinquanta, aveva svariati piercing, oltre alla lingua, aveva forati entrambi i capezzoli, le piccole e grandi labbra della vulva. Kathy, una celebre spogliarellista britannica degli anni sessanta, aveva entrambi i capezzoli forati ornati con vistosi \"pendent\" Elizabeth Weinzirl, celebre donna tatuata, aveva avuto i capezzoli forati durante gli anni sessanta, anch'essa, cos\u00ec come accaduto a Ethel Granger, grazie al marito medico.\nTra gli anni sessanta e settanta, la pratica del piercing, principalmente ai capezzoli e ai genitali, comincia a diffondersi tra le sottoculture BDSM e gay leather, grazie soprattutto al lavoro svolto da Doug Malloy (Richard Simonton), Mr. Sebastian (Alan Oversby), Fakir Musafar (Roland Loomis) e Jim Ward. Si deve a loro l'impegno nella diffusione della pratica del piercing, alla realizzazione della gioielleria per piercing, alla definizione di metodi e tempi di guarigione per ogni singolo piercing. L'aumento di interesse nei confronti del piercing che si stava sviluppando durante gli anni settanta, spinse Simonton a consigliare a Jim Ward, che all'epoca lavorava come corniciaio, di avviare un'attivit\u00e0 di piercing. Nel 1975 Simonton finanzi\u00f2 Ward per avviare il suo studio di piercing Gauntlet, originalmente con base nella casa di Ward, dove questi inizi\u00f2 a produrre gioiellerie per piercing e imparare su come praticare i vari tipi di piercing. L'attivit\u00e0, la prima nel suo genere, ebbe inizio nel novembre del 1975 e questa \u00e8 considerata la data di inizio della moderna industria del body piercing.\nNel mondo occidentale, di fatto, la pratica del piercing ha iniziato a diffondersi in seno alla comunit\u00e0 del tatuaggio: spesso persone pesantemente tatuate hanno preso a forarsi anche lobi, narici, capezzoli e genitali.\nSuccessivamente il piercing ha iniziato ad essere praticato dalle sottoculture giovanili: tra i primi ad utilizzare la perforazione di lobi e narici, ci sono stati gli hippy, tra gli anni sessanta e settanta. A fine anni settanta, e negli anni ottanta, la pratica \u00e8 poi divenuta di uso comune tra punk e goth. Tra la fine degli anni ottanta e gli inizi degli anni novanta, infine, soprattutto nell'area industrial, si sono diffusi anche piercing pi\u00f9 estremi e intimi, come ombelico, capezzoli e genitali.\nTra i piercing pi\u00f9 diffusi piercing dell'ombelico ha infatti riscosso ampio interesse nella cultura \"mainstream\" da quando la modella Christy Turlington lo ha esibito in una sfilata londinese nel 1993. La diffusione di tale pratica deve comunque molto anche al videoclip degli Aerosmith \"Cryin\"', sempre del 1993, nel quale l'attrice Alicia Silverstone si fa forare l'ombelico dal piercer Paul King. La facilit\u00e0 con cui \u00e8 possibile nascondere questo tipo di piercing, anche durante il processo di guarigione, ha contribuito all'ampia diffusione della pratica.\nAnche il piercing del capezzolo assurge a pratica mainstream durante gli anni novanta, in particolare grazie alla moda, apparendo, tra l'altro nel libro fotografico \"Erotica\", legato all'album omonimo, di Madonna e venendo esibito da personaggi celebri quali Tommy Lee; Corey Taylor;; Axl Rose; Lenny Kravitz; Joan Jett. Trova ampia diffusione anche nella moda e popolari supermodel lo esibiscono in fotografie di nudo o sulla passerella, indossando abiti che lasciano intravedere il seno scoperto: tra le primissime vi sono Sibyl Buck, che, oltre ai capezzoli, portava anche piercing alla narice, al labbro, all'ombelico e nella cartilagine dell'orecchio; Erica VanBriel, modella belga che a una celebre sfilata \"haute couture\" del 1998 di Thierry Mugler sfila indossando un abito da sera appeso ai piercing dei suoi capezzoli; Tasha Tilberg, modella canadese che, negli anni novanta, esibisce svariati piercing, tra cui gli anelli a entrambi i capezzoli.\nXXI secolo.\nNegli ultimi due decenni il piercing \u00e8 uscito via via dall'underground per divenire pratica comune anche tra i giovani e tra musicisti, modelle, attori. Sono oggi molto comuni piercing a lobi, sopracciglio, narici, labbro, lingua, ombelico. Meno comuni, ma anch'esse non sono pi\u00f9 pratiche da considerarsi ristrette alle sole culture underground o agli attori del cinema porno, sono i piercing a capezzoli e genitali.\nTipologie.\nOgni zona del corpo comprende svariate tipologie di piercing, ognuna delle quali viene classificata con un preciso termine. Esse comprendono:\nGioielleria.\nLa gioielleria per piercing \u00e8 costruita con materiali biocompatibili e inalterabili nel tempo e con forme tali da agevolare la guarigione ed essere confortevoli nell'inserimento e nell'uso quotidiano. Lo spessore e la dimensione della gioielleria per piercing sono comunemente espressi in millimetri, il diametro invece \u00e8 espresso in gauge.\nTipi di gioielli.\nI tipi di gioielleria per piercing sono:\nMateriali.\nI materiali pi\u00f9 comunemente usati per la realizzazione della gioiellerie per piercing sono l'acciaio chirurgico o il titanio, quest'ultimo pi\u00f9 resistente e leggero rispetto all'acciaio e con minori rischi di allergia. Altri materiali sono: corno, ematite, legno, niobio, oro, osso, pietra, resine acriliche, silicone, teflon, vetro.\nAttrezzatura.\nGli strumenti necessari per effettuare una giusta perforazione sono diversi a causa delle diversit\u00e0 della cute e parti interessate da perforare.\nOgni perforazione necessita di un giusto strumento, il quale fin dai tempi antichi era uno stecchetto preferibilmente in materiale adeguale spesso in metallo, acciaio o addirittura denti o corna di animali per espansioni del foro.\nNei tempi moderni venne utilizzato inizialmente un ago per quanto riguardava i piercing pi\u00f9 complicati, per il lobo invece \u00e8 stata progettata una macchina a pistola, in modo da effettuare la perforazione veloce ma non consigliato per la guarigione.\n\u00c8 preferibile utilizzare delle pinze nell'ausilio di fermare la parte interessata inserendo l'ago di dimensioni maggiori del piercing adeguato alla zona trattata.\nAspetti medici.\nUno degli aspetti tipici che si affrontano nel parlare di questa pratica sono le condizioni igieniche nelle quali operarla e le accortezze indispensabili a evitare la contrazione di malattie e infezioni. Infatti per ridurre al minimo i rischi vanno sempre utilizzati esclusivamente strumenti e gioielleria sterilizzati.\nLe zone pi\u00f9 delicate dove fare il piercing sono genitali e superfici cutanee eccessivamente lisce (i cosiddetti \"surface\"). Un'eventuale infezione, causa la penetrazione di batteri infettivi nel corpo, potrebbe compromettere l'attivit\u00e0 di cuore, reni e fegato. Una malattia molto pericolosa che si pu\u00f2 contrarre tramite il piercing in condizioni igieniche non idonee \u00e8 l'epatite, se gli strumenti non sono correttamente sterilizzati.\nAlcuni piercing sono sospetti di provocare, a lungo andare, danni lievi o gravi all'organismo. \u00c8 stato messo sotto accusa il piercing alla lingua (\"Tongue\"), che secondo alcune ricerche dell'Universit\u00e0 di Buffalo, provocherebbe deformazioni e danni ai denti, infezioni e ascessi a denti e bocca.\nLa maggior parte dei piercing non provocano forte dolore al momento della foratura (ma varia ovviamente dalla sensibilit\u00e0 personale nei confronti del dolore) bens\u00ec \u00e8 il periodo di guarigione, come ad esempio nel caso del \"tongue\", a provocare fastidi e gonfiori nei giorni successivi.\nLegislazione.\nSecondo la legislazione britannica, la pratica del piercing ai genitali femminili \u00e8 assimilabile alle mutilazioni genitali femminili e pertanto vietata. \u00c8 tuttavia stato rilevato che finora nessuna persona \u00e8 mai stata perseguita per questo.\nIn Italia la pratica del piercing \u00e8 regolamentata dalla legge regionale 31 maggio 2006, n. 28 (Disciplina delle attivit\u00e0 estetica e di tatuaggio e piercing), che prevede, tra l'altro, il divieto assoluto di eseguire il piercing ai minori di 14 anni e il divieto di eseguire il piercing ai minori di 18 anni senza il consenso dei genitori o dei tutori.\nMotivi sociali e antropologici.\nLe motivazioni che spingono a sottoporsi alla pratica del piercing possono essere le pi\u00f9 disparate. Molte persone vi si sottopongono per un puro fattore estetico, per marcare un'appartenenza ad un gruppo sociale, etnico, religioso o a una sottocultura.\nNelle sue prime fasi di diffusione, fino agli anni ottanta, la pratica del piercing era strettamente legata alla pratica del tatuaggio: le persone con ampi tatuaggi, ricorrevano spesso anche a pratiche di body piercing allora insolite.\nUno dei fattori che ha contribuito in grande misura alla diffusione del revival moderno del piercing \u00e8 rappresentato dallo stimolo erotico: i piercing praticati su zone erogene - capezzoli o genitali - una volta guariti, rappresentano un continuo stimolo e aumentano la sensibilit\u00e0 della zona. Il piercing del capezzolo, in particolare, viene talvolta praticato successivamente a un'operazione plastica al seno, in seguito alla quale la sensibilit\u00e0 del capezzolo pu\u00f2 diminuire. Il piercing del cappuccio del clitoride, viene spesso praticato per simili ragioni, e non \u00e8 infrequente presso le attrici del cinema hard. Anche il \"tongue\" piercing ha trovato diffusione poich\u00e9 considerato stimolante sia durante i baci, sia durante il rapporto orale.\nSempre legato all'ambito delle pratiche erotiche, il revival del piercing moderno ha trovato ampio uso nella sottocultura del BDSM, presso cui oltre a rappresentare un forte stimolo erotico, sia come piercing permanente che temporaneo, ha anche una valenza di \"sottomissione\" al partner da parte dello \"slave\" nei confronti del \"master\".\nStudi e statistiche.\nNel 1993 il professore di sessuologia Charles Moser, assistito dai colleghi Joann Lee e Poul Christensen, ha condotto uno studio sulle motivazioni che portano a farsi fare un piercing al capezzolo, pubblicandole, con il titolo di \"Nipple Piercing. An Exploratory-Descriptive Study\", sulla rivista \"Journal of Psychology &amp; Human Sequality\" vol. 6 (2) del 1993. La ricerca \u00e8 stata svolta tra il 1986 e il 1987 su un campione di 362 individui, composto da 292 uomini compresi tra i 24 e i 76 anni e 70 donne comprese tra i 22 e i 60 anni, che hanno risposto a un questionario sulle ragioni per cui si sono sottoposti al piercing al capezzolo e sui risultati della pratica. Mentre 3/4 del campione ha risposto di avere interessi nel sadomasochismo, meno della met\u00e0 ha ammesso che la perforazione dei capezzoli fosse parte del loro ruolo in giochi sadomasochisti. Tuttavia ci\u00f2 si deve in larga parte anche all'origine del campione, che \u00e8 stato scelto rivolgendosi principalmente ad associazioni BDSM, gay ed etero, e alla rivista \"PFIQ\", rivolta a un pubblico di appassionati di piercing e modificazioni corporee. Il 94% degli uomini e l'87% delle donne ha affermato che lo avrebbe rifatto, inoltre la maggioranza degli intervistati aveva anche altre forme di piercing, con la sola eccezione di due donne, che hanno dichiarato che il loro unico piercing era quello ai capezzoli. Lo studio ha rivelato inoltre che il 18% degli uomini ha avuto il piercing da parte di un amico/a, amante o un partner nei giochi S/M; mentre il 41% lo ha praticato da s\u00e9, contro il solo 6% delle donne che hanno affermato di essersi forate i capezzoli da sole. Lo studio rivela inoltre che il 62% degli uomini e il 39% delle donne hanno provato una maggiore stimolazione erotica dopo aver avuto i capezzoli forati.\nSecondo una ricerca svolta da Bernice Kanner, basata su un largo campione di intervistati tramite agenzie statunitensi ed europee, oltre ad altri canali, e pubblicata nel suo libro \"Are you normal about sex, love, and relationships?\" del 2004, il 43% delle persone \u00e8 affascinato dal piercing all'ombelico del partner, contro il 38% che trova eccitante il piercing al capezzolo, mentre solo il 21% considera sensuale un piercing alle labbra vaginali.\nNella societ\u00e0 contemporanea \u00e8 relativamente comune tra i giovani l'utilizzo del piercing al labbro come rito di passaggio. In uno studio sui giovani israeliani risulta che: il 4,3% ha, o ha avuto, dei piercing (esclusi lobi, labbra o cavit\u00e0 orale); il 5,7% ha, o ha avuto, piercing al labbro; il 6,2% ha, o ha avuto, tatuaggi; il 15,7% ha o ha avuto piercing nella cavit\u00e0 orale.\nUna statistica rileva come nel 2017 l'83% degli statunitensi abbia un piercing al lobo, mentre il 14% degli statunitensi abbia un piercing diverso da quello al lobo, di cui il 72% \u00e8 costituito da donne. Il piercing pi\u00f9 diffuso tra le donne \u00e8 quello all'ombelico (33%); seguito da quello al naso (19%); alle orecchie, lobo a parte (13%); alla lingua (9,5%); al capezzolo (9%); al sopracciglio (8%); del labbro (4%) e, infine, dei genitali (2%). La stessa statistica rileva, invece, che tra gli uomini il piercing pi\u00f9 popolare \u00e8 quello al capezzolo (18%), seguito da quello al sopracciglio (17,5%); all'orecchio, lobo a parte (17%); alla lingua (16%); al naso (15%); al labbro (13%) e infine ai genitali (3%). Tra le persone che hanno praticato un piercing \u00e8 inoltre stato rilevato che ha avuto complicazioni il 31%, di cui il 15,2% ha dovuto rivolgersi a un medico e lo 0,9% ha dovuto essere ricoverato in ospedale. Tra i cittadini britannici, ha praticato una qualche forma di piercing diverso dal lobo il 10% della popolazione, mentre le donne tra i 16 e i 24 anni che nel Regno Unito ha un qualche piercing diverso dal lobo sono il 46,2%."}
{"id": "2484658", "revid": "767487", "url": "https://it.wikipedia.org/wiki?curid=2484658", "title": "Ve\u013ek\u00e1 Paka", "text": "Ve\u013ek\u00e1 Paka (in ungherese \"Nagypaka\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2484660", "revid": "51323", "url": "https://it.wikipedia.org/wiki?curid=2484660", "title": "Vel'ka Paka", "text": ""}
{"id": "2484661", "revid": "287204", "url": "https://it.wikipedia.org/wiki?curid=2484661", "title": "Velka Paka", "text": ""}
{"id": "2484663", "revid": "51323", "url": "https://it.wikipedia.org/wiki?curid=2484663", "title": "Nagypaka", "text": ""}
{"id": "2484664", "revid": "599013", "url": "https://it.wikipedia.org/wiki?curid=2484664", "title": "Enzo Trombetta", "text": "Carriera.\n\u00c8 stato il primo allenatore della Nazionale di calcio a 5 dell'Italia dal 10 novembre 1984 al 12 gennaio 1989, totalizzando 37 presenze ufficiali."}
{"id": "2484667", "revid": "767487", "url": "https://it.wikipedia.org/wiki?curid=2484667", "title": "Ve\u013ek\u00e9 Blahovo", "text": "Ve\u013ek\u00e9 Blahovo (in ungherese \"Nagyabony\") \u00e8 un comune della Slovacchia facente parte del distretto di Dunajsk\u00e1 Streda, nella regione di Trnava."}
{"id": "2484668", "revid": "287204", "url": "https://it.wikipedia.org/wiki?curid=2484668", "title": "Velke Blahovo", "text": ""}
{"id": "2484669", "revid": "51323", "url": "https://it.wikipedia.org/wiki?curid=2484669", "title": "Vel'ke Blahovo", "text": ""}
{"id": "2484671", "revid": "51323", "url": "https://it.wikipedia.org/wiki?curid=2484671", "title": "Nagyabony", "text": ""}
{"id": "2484672", "revid": "729019", "url": "https://it.wikipedia.org/wiki?curid=2484672", "title": "Gustave Doyen", "text": "Pittore accademico, \u00e8 stato allievo ed assistente di William Bouguereau, specializzato nelle scene di genere e nei ritratti."}
{"id": "2484674", "revid": "125986623", "url": "https://it.wikipedia.org/wiki?curid=2484674", "title": "Los Locos", "text": "Los Locos \u00e8 un duo italiano di musica latino americana, composto da Roberto Boribello detto Borillo (Vicenza 22/12/1961) e Paolo Franchetto (Vicenza 06/04/1965), formatosi in Provincia di Vicenza.\nCarriera.\nInterpreti e produttori di noti brani di genere pop latino come \"El Meneaito\", \"Macarena\", \"Mueve la colita\" e \"La vuelta\", e di album di successo come \"El tic tic tac\", \"Salta\", \"La Mamba\", oltre alla canzone originale in lingua italiana \"Ai Ai Ai\", scritta da Boribello, Franchetto e Sergio Migliorati nel 1998, sigla delle prime stagioni della nota fiction di Rai 1 \"Un medico in famiglia\".\nGli Esordi (1982 - 1991).\nL\u2019incontro tra Roberto Boribello, cantante e chitarrista sin da bambino e Pierpaolo Franchetto, cantante e tastierista, con un trascorso al conservatorio Pedrollo di vicenza, avviene nel 1982 attraverso un musicista, amico comune, Cocco Mariano, cugino di Boribello, che suonava con entrambe in due gruppi \u201cda cantina\u201d.\nTra i due nasce da subito un\u2019intesa artistica ed una prolifica attivit\u00e0 di produzione di provini casalinghi, dopo vari tentativi andati male, nel 1986 una loro cassetta arriva casualmente nella scrivania di Vittorio Salvetti patron del Festivalbar che trova una delle loro canzoni perfetta per il \u201cdisco verde\u201d che era la sezione giovani del Festivalbar.\nI due, che per l\u2019occasione scelgono come nome artistico: \u201cPublic Relation\u201d vengono indirizzati dallo stesso Salvetti alla Five records la quale li mette in contatto con un produttore Bolognese, Giancarlo Trombetti; in quello studio di Bologna prende vita il primo 45 giri del duo e si chiamer\u00e0: \u201cSay\u201d.\nIl duo parteciper\u00e0 nell\u2019estate del 1986 a due puntate del Festivalbar registrate a Trieste, nella seconda puntata verranno eliminati dal disco verde, ma troveranno consolazione nel fatto che la loro canzone \u201csay\u201d diventer\u00e0 la sigla ufficiale del programma televisivo \u201cHelp\u201d in onda su canale 5 e condotto da Umberto Smaila e Fabrizia Carminati.\nL\u2019anno successivo Franchetto parte per la leva militare, mentre Boribello \ncontinua la carriera solista di cantante e contemporaneamente di dee jay e speaker radiofonico ma come lavoro ufficiale \u00e8 impiegato come ragioniere in banca, attraverso il produttore Bolognese viene in contatto con una produttrice tedesca, \u201cMarta Steinpickler\u201d che decide di costruire un progetto artistico che prende proprio il nome di \u201cBorillo\u201d (soprannome di Boribello) per la produzione di un album di musica latina per il mercato Tedesco.\nL\u2019album si chiamer\u00e0 \u201cBorillo\u201d ed uscir\u00e0 per la Bellaphon Records in Germania e Austria.\nNel frattempo Franchetto torna dal militare e decide di abbandonare la carriera artistica per lavorare come incastonatore di pietre preziose, mentre Boribello lascia il posto sicuro che aveva in banca per seguire esclusivamente i propri sogni artistici, nel 1991 riesce a coinvolgere nuovamente l\u2019amico Franchetto e i due decidono di investire una piccola somma in uno studio di registrazione che chiamano \u201cSecret House Studio\u201d a casa del boribello.\nCon pochissimi mezzi a disposizione riescono a produrre alcuni pezzi dance che propongono con successo ad alcune etichette indipendenti come la \u201cDig it\u201d e la \u201cNew Music International\u201d\nNascita dei Los Locos (1991).\nTra queste produzioni c\u2019\u00e8 anche una canzone nata per gioco che \u00e8 il \u201cPorompompero\u201d che i due propongono al discografico Pippo Landro della New Music di Milano il quale intravede il potenziale del progetto artistico e suggerisce il nome di \u201cLos Locos\u201d che aveva notato come nome di un locale di Londra e che vuol dire \u201cI Pazzi\u201d che ben si sposava con il carattere dei due che avevano lasciato una vita tranquilla e sicura per fare la pazzia di seguire la vena artistica.\nIl singolo suscita grande interesse specialmente nei club ed il lato b del disco, \u201cLa Raspa\u201d, in stile Mambo, suggerisce la realizzazione di un album interamente ispirato al quel genere latino. Nascono I Los Locos.\nCarriera Artistica (dal 1991 ad oggi).\nIl primo album si chiama Mambo Mix che esce nel 1992, arriva al 4 posto degli album pi\u00f9 venduti in italia e viene distribuito anche all\u2019estero in paesi quali il Messico, Canada e molti altri.\nPer il singolo, Cucaracha Mix, viene realizzato un videoclip girato in Messico tra Citt\u00e0 del Messico e Veracruz. Anche il singolo rester\u00e0 per parecchie settimane nella top ten Italiana.\nNel 1994 il duo pubblica il secondo album dal titolo \u201cEl Meneaito\u201d e allontanandosi dal mambo si avvicinano al mondo dei balli di gruppo di cui il singolo, el meneaito, \u00e8 il capostipite di una nuova moda.\nL\u2019album del 94 contiene la primissima versione di \u201cMacarena\u201d destinata a diventare una pietra miliare dei balli di gruppo di tutti i tempi, la canzone uscir\u00e0 come singolo solo l\u2019anno successivo e porter\u00e0 i Los Locos nel 1996 alla finale del Festivalbar da piazza del Plebiscito a Napoli.\nNel 1995 esce il terzo album del duo \u201cGreatest Hits\u201d, distribuito dalla Emi, che oltre a contenere canzoni gi\u00e0 sentite come Macarena, El Meneaito e Porompompero, offre alcuni nuovi singoli tra cui \u201cEl Tiburon\u201d che vedr\u00e0 due versioni, una pi\u00f9 dance, l\u2019altra pi\u00f9 latina in versione merengue, il singolo entra nella top 100 dei singoli pi\u00f9 venduti nel 95. l\u2019album ottiene anche il disco di platino.\nNel frattempo Boribello e Franchetto nel loro studio trovano anche il tempo per moltissime altre produzioni dance attraverso vari pseudonimi e anche come produttori.\nIn quegli anni scrivono, producono e arrangiano successi come: L\u2019Ultimo della sera\u201d (che figata, che figata) cantato dal rapper \u201cSir J\u201d o \u201cYour brain is mine\u201d (sale sale e non fa male) e molti altri.\nNel 1996 il loro discografico propone loro una cover Brasiliana il \u201cTic Tic Tac\u201d che diverr\u00e0 uno dei loro pi\u00f9 grandi successi che li porter\u00e0 in concerto in 30 paesi del mondo, dal Brasile alla Cina da Cuba alla Russia, conquistando anche luoghi leggendari quali il Palazio della salsa all\u2019Havana o al Teatro del Cremlino a Mosca. \nDal singolo prende il nome anche il loro quarto album che otterr\u00e0 nuovamente il disco di platino, nel 1997 partecipano nuovamente alla finale del festivalbar sempre a Napoli e risultano tra i tre gruppi italiani con maggior numero di album venduti insieme a Litfiba e 883.\nnel 1997 vede la luce il quinto album dei los locos: \u201cFiesta\u201d oltre ad una compilation che si chiama \u201cSuperlatino\u201d sempre prodotta dalla new music int. che porter\u00e0 al terzo disco di platino. \nNel 1998 i due instancabili produttori lavorano al sesto album della loro fortunata carriera, che si chiamer\u00e0 \u201cSalta\u201d. l\u2019album distribuito da sony music contiene alcuni balli di gruppo che poi diverranno dei classici come \u201cEl dueno del Swing\u201d e \u201cLa vuelta\u201d ma cela anche una sorpresa cio\u00e8 il primo brano in Italiano del duo: \u201cAi AI Ai\u201d che sar\u00e0 scelto come sigla della fortunata serie tv in onda su raiuno \u201cUn medico in famiglia\u201d, inizialmente la canzone si intitolava \u201cai ai ai el ritmo de la playa\u201d cantata come di consueto in spagnolo, ma poi su richiesta della produzione della fiction \u00e8 diventata \u201cai ai ai un giorno ti innamorerai\u201d, in lingua italiana.\nNel 2000 vengono contattati da \u201cKid Creole &amp; the Coconuts\u201d icona musicale degli anni 80, che casualmente sente una loro canzone mentre si trovava in tour alle haway e trovando molte affinit\u00e0 col proprio genere musicale li contatta e chiede loro di fare una collaborazione discografica, nasce il progetto \u201cCocoloco\u201d praticamente un mix tra Los Locos e Coconuts con un singolo che si chiama \u201cI Love Muchacha\u201d per il quale verr\u00e0 realizzato un videoclip a Londra. \nDopo interminabili tour in Italia e nel mondo, nel 2001 i Los Locos realizzano un singolo dal titolo \u201cla Mamba\u201d il cui lato b: \u201dMueve la colita\u201d, si riveler\u00e0 un vero tormentone, nel 2002 un ulteriore singolo il \u201cTum Tum\u201d far\u00e0 ottenere al duo un importante disco d\u2019oro in Portogallo.\nIl duo durante la carriera \u00e8 stato ospite in varie trasmissioni tv nazionali sia rai che mediaset, citiamo ad esempio: Domenica In, Buona domenica, il gi\u00e0 citato Festivalbar, Superclassifica show, Telethon, San Remo estate, Canzonissime, Pomeriggio cinque, i migliori anni, e 8 edizioni della trasmissione L\u2019anno che verr\u00e0 di raiuno a Capodanno e molte altre, oltre a partecipare a show televisivi all\u2019estero come ad esempio in Russia, Romania, Moldavia, Portogallo, Slovenia, Croazia, Cina, Germania, ecc.\nDa qui la loro produzione discografica si arricchisce di un doppio cd raccolta pi\u00f9 inediti dal titolo \"Boogie Boogie Mambo e i grandi successi\" al quale due anni dopo nel 2010, seguir\u00e0 un nuovo cd best of con l'inserimento del brano \"Pimplolho\u201daccompagnato da un videoclip girato in Brasile dal regista Daniele Cantalupo a quattro mani con lo stesso Boribello che inzia cosi la propria carriera come regista.\nLa fine del 2011 porta con s\u00e8 l'uscita del nuovo tormentone \"Ai Se Eu Te Pegu\u201d, brano degli \"Os Meninos de Seu Zeh\", la versione dei Los Locos \u00e8 entrata in tutte le classifiche di vendita ed il videoclip ottiene milioni di visualizzazioni su youtube.\nL\u2019inizio del 2013, vede l'uscita discografica del brano \u201cLa Ola\u201d, realizzato per la Bit Records questa volta in collaborazione con Il rapper \"El Tremendo\" un brano in stile latin dance che conquista anche la classifica latino america. \nL\u2019anno successivo, il 2014 \u00e8 l'anno di un altro nuovo singolo, il \"Toca Toca\",sempre in collaborazione con \"El Tremendo\" accompagnato da un video molto suggestivo girato nella penisola del Sinai, precisamente a Sharm El Sheik diretto e montato da Boribello che ha gi\u00e0 superato 10 milioni di visualizzazioni.\nIl 2015 vede la nascita del brano \"Bailando\" che con il relativo video, riporta i \"Los Locos\" a cimentarsi in quella che \u00e8 stata da sempre la loro specialit\u00e0: il ballo di gruppo! Sempre nel 2015 esce un album antologia che racchiude tutti i migliori successi del duo, dal titolo pi\u00f9 che mai eloquente: \"History\", un album raccolta che attraversa tutta la loro musica dal 1991.\nNel finire dell'anno 2015, la loro canzone \"La Fiesta Viva\", viene scelta dal regista Neri Parenti come colonna sonora del film natalizio, il classico cinepanettone, \u201dVacanze ai Caraibi\" che vede tra i protagonisti attori quali Cristian De Sica, Massimo Ghini, Luca Argentero ecc.\nNel contempo i \"Los Locos\" non hanno mai smesso di esercitare la loro attivit\u00e0 Live, essendo costantemente impegnati in concerti ed ospitate divise tra piazze, locali e televisioni. \nNel 2017 esce il nuovo singolo dal titolo \u201cdale que sube\u201d un groove dance con un videoclip dance girato tra Milano e Messico e Miami.\nNel 2019 realizzano un nuovo tormentone dall'accattivante titolo di \u201cFica tudo bem\" che in portoghese significa \"va tutto bene\" pubblicato dalla loro etichetta discografica storica, la new music. \nNel 2021 hanno realizzato un singolo con il dj internazionale Ben dj. e con il featuring di Juliana Moreira registrato a Miami, che riprende in maniera attuale uno dei loro pi\u00f9 grandi successi il Tic tic tac.\nSempre nel 2021 viene pubblicato un nuovo singolo, \u201cThat Boy\u201d , dove ritroviamo i Los Locos ancora una volta in compagnia dell\u2019amico Kid Creole. \nSegue un singolo con il featuring di Gianni Drudi dal tilolo \u201cEl Chiringuito\u201d accompagnato da un videoclip girato a Bayahibe nella Repubblica Dominicana.\nAttualmente l\u2019attivit\u00e0 live dei Los Locos \u00e8 notevolmente rallentata dalla pandemia.\nVita Privata.\nEntrambi hanno una vita sentimentale complicata e sono accomunati dal divorzio dalle loro relative mogli. Franchetto attualmente vive nella Repubblica Dominicana aspettando che la pandemia abbia fine in modo da poter ricominciare l\u2019attivit\u00e0 live dei Los Locos, mentre Boribello vive tra l\u2019Italia ed il Messico prendendosi cura dei due figli Giulia (1984) ed Andrea (1999). Giulia coreografa e ballerina Vive a Playa del Carmen nello yucatan e si occupa di fotografia, mentre Andrea, laureato in ingegneria chimica, sta seguendo le orme del padre realizzando il sogno di fare il dj e produttore di musica dance con lo pseudonimo di: \u201cAndryx\u201d con parecchie pubblicazioni nei digital stores.\nAttivit\u00e0 Trasversali.\nFranchetto ottimo pianista, attualmente \u00e8 impegnato in dj pianoset ai caraibi.\nBoribello sta continuando col l\u2019attivit\u00e0 di dj set, di speaker radiofonico in una trasmissione dal nome \u201cI Belli di Gruppo\u201d, come regista di Videclip e come produttore discografico con una propria etichetta.\nNegli anni i due hanno realizzato centinaia di produzioni discografiche in veste di autori ed arrangiatori con vari pseudonimi che si possono trovare nei collegamenti."}
{"id": "2484677", "revid": "352448", "url": "https://it.wikipedia.org/wiki?curid=2484677", "title": "Tesoro d'Atreo", "text": ""}
{"id": "2484678", "revid": "1543377", "url": "https://it.wikipedia.org/wiki?curid=2484678", "title": "Young Corbett III", "text": "Fu campione del mondo dei pesi welter nel 1933 e dei pesi medi nel 1938. \u00c8 riconosciuto fra i pi\u00f9 grandi pugili di ogni tempo.\nBiografia.\nNato a Rionero in Vulture, da Vito Giordano e Gelsomina Capobianco, emigr\u00f2 con la famiglia negli Stati Uniti, quando era ancora un neonato. Si stabil\u00ec a Pittsburgh e in seguito a Fresno (California) nel 1909. Inizi\u00f2 a lavorare come venditore ambulante di giornali e, nel frattempo, matur\u00f2 la passione per il pugilato. Era noto tra gli amici come \"Ralph Giordano\" ma cambi\u00f2 ben presto il suo pseudonimo in \"Young Corbett III\".\nPugile mancino, coriaceo, di grande combattivit\u00e0, inizi\u00f2 a boxare all'et\u00e0 di 14 anni e incontr\u00f2 molti campioni della sua epoca. Debutt\u00f2 il 28 settembre 1919, vincendo contro Paul \"Young McGovern\" Vautier. Disput\u00f2 quattro incontri con Young Jack Johnson, vincendone tre e pareggiandone uno. Sconfisse altri importanti pugili come Jack Zivic, Sgt. Sammy Baker e Ceferino Garcia.\nIl 22 febbraio 1933, vinse il campionato mondiale dei pesi welter battendo Jackie Fields dopo 10 round ma venne sconfitto il 29 maggio dello stesso anno da Jimmy McLarnin per knockout. Successivamente, pass\u00f2 alla categoria pesi medi, vincendo competizioni contro campioni come Gus Lesnevich, Mickey Walker e Billy Conn. Il 22 febbraio 1938 fu consacrato campione del mondo dei pesi medi dopo aver battuto Fred Apostoli, dal quale verr\u00e0 poi sconfitto in una rivincita il 18 novembre di quell'anno.\nDisput\u00f2 la sua ultima gara agonistica il 20 agosto 1940, vincendo contro Richard \"Sheik\" Rangel. Parallelamente alla carriera di pugile, fu anche istruttore di educazione fisica per la California Highway Patrol, polizia stradale dello stato della California. Nel tempo libero, si dedicava alla coltivazione di uva. Dopo la sua morte, a Fresno gli venne dedicata una statua in bronzo. Nel 2004, fu introdotto nella International Boxing Hall of Fame. Suo cugino Al Manfredo fu anche un boxer mentre suo pronipote Matt Giordano \u00e8 un ex giocatore di football americano."}
{"id": "2484680", "revid": "1318658", "url": "https://it.wikipedia.org/wiki?curid=2484680", "title": "Cartoon Cartoons", "text": "Cartoon Cartoons \u00e8 una serie collettiva di cartoni animati, creata da Cartoon Network e prodotta da Hanna-Barbera e/o Cartoon Network Studios.\nLe serie di Cartoon Cartoons hanno iniziato le loro trasmissioni su Cartoon Network dal 28 aprile 1996 all'11 luglio 2003. In Italia sono state trasmesse su Cartoon Network. Rai 2 e LA7 dal 1997 al 2004.\nStoria.\nI Cartoon Cartoons sono apparsi per la prima volta come cortometraggi della serie animata \"What a Cartoon!\" nel 1995, sotto il nome di World Premi\u00e8re Toons. La serie \u00e8 stata prodotta da Hanna-Barbera e Cartoon Network Studios sotto la direzione di Fred Seibert. Attraverso \"What a Cartoon!\", Cartoon Network \u00e8 stato in grado di valutare il potenziale di alcuni cortometraggi che in seguito sarebbero diventati gli episodi pilota delle future serie spin-off e ha firmato contratti con i loro creatori per la produzione di serie complete. \"Il laboratorio di Dexter\" \u00e8 stato il corto pi\u00f9 popolare secondo una votazione tenutasi nel 1995 ed \u00e8 diventata il primo Cartoon Cartoon nel 1996. Le precedenti serie animate originali \"The Moxy Show\" e \"Space Ghost Coast to Coast\", cos\u00ec come tutta la programmazione acquisita, non sono state retroattivamente inserite nell'etichetta Cartoon Cartoons. Altre tre serie basate su cortometraggi hanno debuttato nel 1997: \"Johnny Bravo\", \"Mucca e Pollo\" e \"Io sono Donato Fidato\". Questi sono stati seguiti da \"Le Superchicche\" nel 1998 e \"Ed, Edd &amp; Eddy\" nel 1999 e si sono conclusi con \"Mike, Lu &amp; Og\" e \"Leone il cane fifone\" nel 1999, creando una scaletta di serie aacclamate dalla critica. Nel 2001, la rete ha iniziato a trasmettere \"La squadra del tempo\" e \"Brutti e cattivi\" (formata dai segmenti di \"Hector Polpetta\" e \"Le tenebrose avventure di Billy e Mandy\"). Sempre nello stesso anno, la serie \"Samurai Jack\" \u00e8 stato presentato in anteprima, tuttavia non \u00e8 stato ufficialmente etichettato come Cartoon Cartoon nonostante fosse andato in onda durante i vari blocchi di programmazione. Nel 2002, \"\" \u00e8 diventata una serie completa dopo essere stata scelta durante il \"Big Pick Weekend\" dell'anno precedente. \u00c8 stata anche l'ultima serie originale ad aver portato ufficialmente il marchio Cartoon Cartoon prima di essere interrotta.\nIl marchio \"Cartoon Cartoon\" \u00e8 stato introdotto per la prima volta nel luglio 1997 durante il blocco Cartoon Cartoon Weekend della rete. Dal 1999 al 2003, Cartoon Cartoon Fridays \u00e8 stato il blocco di programmazione principale della rete per le anteprime di nuovi episodi e serie. Le serie avevano lo scopo di attrarre un pubblico pi\u00f9 ampio rispetto alla media dei cartoni animati del sabato mattina. Linda Simensky, vicepresidente dell'animazione originale, ha affermato che le serie potrebbero piacere anche a adulti e adolescenti. Un articolo di Kevin Sandler affermava che le serie erano meno \"oscene\" delle loro controparti di Comedy Central e meno \"responsabili socialmente\" delle loro controparti di Nickelodeon. Sandler ha sottolineato la stravagante ribellione, l'alto tasso di esagerazione e l'autocoscienza della produzione complessiva gestita in ogni singola serie.\nNell'ottobre 2003, lo stesso mese in cui il nuovo blocco televisivo Fridays \u00e8 stato presentato in anteprima sulla rete, il marchio Cartoon Cartoons ha iniziato a essere gradualmente eliminato e le introduzioni con il suo logo (in cui un personaggio di Cartoon Cartoon sarebbe spuntato dalla \"O\" formata da nastri per poi gridare lo slogan) sono state eliminate. Nonostante ci\u00f2, la chiusura di Cartoon Cartoons (con la voce fuori campo che urlava lo slogan) \u00e8 rimasta intatta fino al rebranding della rete nel giugno 2004. Alla fine del 2004, il blocco Cartoon Cartoons The Top 5 \u00e8 stato ribattezzato semplicemente The Top 5. Cartoon Network ha continuato a mantenere il nome Cartoon Cartoons in alcune loro serie precedenti (come per The Cartoon Cartoon Show trasmesso dal 2005 al 2008), tuttavia poich\u00e9 le serie pi\u00f9 recenti come \"Gli amici immaginari di casa Foster\", \"Camp Lazlo\" e \"Ben 10\" erano stilisticamente diverse dalle altre, il moniker non \u00e8 stato applicato a loro.\nNell'aprile 2021, Cartoon Network ha annunciato una nuova iterazione del programma di cortometraggi Cartoon Cartoons. Il 23 novembre 2021, i primi nuovi cortometraggi di Cartoon Cartoons hanno completato la produzione."}
{"id": "2484683", "revid": "922800", "url": "https://it.wikipedia.org/wiki?curid=2484683", "title": "Ethnikos Piraeus", "text": ""}
{"id": "2484686", "revid": "234959", "url": "https://it.wikipedia.org/wiki?curid=2484686", "title": "Jaya Bhaduri", "text": ""}
{"id": "2484688", "revid": "287204", "url": "https://it.wikipedia.org/wiki?curid=2484688", "title": "Armageddon - The Score", "text": "Armageddon \u00e8 la colonna sonora strumentale dell'omonimo film, composta da Trevor Rabin."}
{"id": "2484689", "revid": "599013", "url": "https://it.wikipedia.org/wiki?curid=2484689", "title": "Valletto", "text": ""}
{"id": "2484690", "revid": "599013", "url": "https://it.wikipedia.org/wiki?curid=2484690", "title": "Rocky Kansas", "text": "Fu campione del mondo dei pesi leggeri tra il 1925 e il 1926.\nGli inizi.\nDi origini italiane, divenne professionista dal 1911. Perse solo 2 incontri dei suoi primi 75.\nCarriera da professionista.\nCombatt\u00e9 contro i migliori pesi piuma e leggeri della sua epoca, tra i quali gli italoamericani Sammy Mandell e Johnny Dundee, ed anche contro Johnny Kilbane e il grande Benny Leonard.\nAl termine della carriera fece il taxista a Buffalo."}
{"id": "2484691", "revid": "1776051", "url": "https://it.wikipedia.org/wiki?curid=2484691", "title": "Aura (Fair Warning)", "text": "Aura \u00e8 il sesto album dei Fair Warning."}
{"id": "2484697", "revid": "16758", "url": "https://it.wikipedia.org/wiki?curid=2484697", "title": "Merlin", "text": ""}
{"id": "2484699", "revid": "299827", "url": "https://it.wikipedia.org/wiki?curid=2484699", "title": "Sir Tim Rice", "text": ""}
{"id": "2484702", "revid": "121384287", "url": "https://it.wikipedia.org/wiki?curid=2484702", "title": "Anupam Kher", "text": "Biografia.\nSposato dal 1985 con l'attrice Kirron Kher, ha recitato in numerosi successi di Bollywood. Ha vinto svariate volte i Filmfare Awards, oltre ad altri riconoscimenti minori.\nNel 2018 viene scelto per interpretare il dottor Kapoor nel medical drama New Amsterdam, ruolo a cui dovr\u00e0 rinunciare nel 2021 durante l'inizio delle riprese della terza stagione a causa di un tumore che ha colpito la moglie."}
{"id": "2484706", "revid": "599013", "url": "https://it.wikipedia.org/wiki?curid=2484706", "title": "Johnny Wilson", "text": "Gli inizi.\nDi origini italiane, professionista dal 1911.\nCarriera da professionista.\nDivenne campione del mondo dei pesi medi sconfiggendo Mike O'Dowd il 6 maggio 1922.\nPerse il titolo ai punti in 15 round nel 1923 contro il leggendario Harry Greb."}
{"id": "2484707", "revid": "729019", "url": "https://it.wikipedia.org/wiki?curid=2484707", "title": "Elephant &amp; Castle", "text": "Elephant &amp; Castle \u00e8 una stazione della metropolitana di Londra, situata sul ramo di Bank della linea Northern, ed \u00e8 il capolinea meridionale della linea Bakerloo.\nStoria.\nLa stazione fu costruita in due tappe. La stazione della linea Northern apr\u00ec il 18 dicembre 1890 come parte della prima metropolitana di livello profondo, la City &amp; South London Railway (C&amp;SLR). La stazione della linea Bakerloo apr\u00ec il 5 agosto 1906, cinque mesi dopo il resto della linea, come parte della Baker Street &amp; Waterloo Railway (BS&amp;WR). Pur appartenendo a societ\u00e0 differenti, i binari furono connessi sotto terra a partire dal 10 agosto 1906.\nLa stazione della C&amp;SLR era simile come concetto a quella di Kennington. Fu parzialmente ricostruita negli anni 1920 con la modernizzazione delle gallerie della C&amp;SLR, e fu ricostruita durante la costruzione del centro commerciale e della rotonda di Elephant &amp; Castle negli anni 1960, ed ancora una volta all'inizio del XXI secolo, con la riapertura avvenuta il 12 dicembre 2003. L'edificio della stazione della BS&amp;WR \u00e8 in gran parte quello costruito originariamente, ed \u00e8 una tipica struttura di Leslie Green. La modifica principale \u00e8 un'estensione moderna con pareti e tetto piano in vetro nella parte occidentale, che d\u00e0 accesso a tre delle sei arcate. Questi archi, in un classico stile di maiolica rosso scuro, formava il perimetro originale: due sono riempite con negozi che si aprono sulla strada.\nLa prima nascita di un beb\u00e8 sulla metropolitana avvenne in questa stazione nel 1924. Secondo la stampa dell'epoca la bambina avrebbe ricevuto il nome di Thelma Ursula Beatrice Eleanor (in modo tale che le iniziali avrebbero composto la parola T.U.B.E.) ma successivamente si prov\u00f2 che la storia era stata inventata e che la bambina si chiamasse Marie Cordery.\nStrutture e impianti.\nLa stazione ha due edifici in superficie, ampiamente separati dalla rotonda settentrionale. Non ci sono scale mobili. All'entrata settentrionale (per la linea Bakerloo), si entra attraverso l'ingresso originale e si esce attraverso la nuova estensione, vicina alla Skipton House. Per passare da qualsiasi biglietteria ai binari \u00e8 necessario usare gli ascensori o scale a spirale strette e ripide.\nL'edificio settentrionale d\u00e0 l'accesso pi\u00f9 diretto alla line Bakerloo, mentre quello meridionale \u00e8 collegato in maniera pi\u00f9 diretta alla linea Northern. Dall'interno della stazione, l'uscita settentrionale \u00e8 indicata come l'uscita per la London South Bank University e si trova alla punta meridionale del campus triangolare. I viaggiatori che girano a destra a questa uscita possono trovare le indicazioni per l'universit\u00e0. Alcuni cartelli indicano anche l'Imperial War Museum. L'uscita meridionale \u00e8 indicata come uscita per il centro commerciale ed \u00e8 quella che permette di accedere alla vicina stazione della National Rail.\nIl Castle Sandwich Bar si trova alla sinistra dell'entrata della linea Bakerloo. Tra di esse si trova l'entrata della South London House, un complesso di uffici sopra la stazione. Dato che Elephant &amp; Castle \u00e8 usata anche come deposito macchinisti, la London Underground Ltd usa gli edifici posti sopra la stazione per l'amministrazione e l'alloggio dei macchinisti.\nElephant &amp; Castle si trova al confine tra la \"Travelcard Zone 1\" e la \"2\"."}
{"id": "2484708", "revid": "414892", "url": "https://it.wikipedia.org/wiki?curid=2484708", "title": "Deep Blue Sea (colonna sonora)", "text": ""}
{"id": "2484715", "revid": "254059", "url": "https://it.wikipedia.org/wiki?curid=2484715", "title": "Cristina Castagna", "text": "Biografia.\nNel 2004, arrivando sulla vetta dello Shisha Pangma, a 27 anni \u00e8 la pi\u00f9 giovane donna italiana ad aver scalato un ottomila.\nNel 2008, diventa la prima donna italiana a scalare il Makalu, la quinta montagna pi\u00f9 alta del mondo. Nel 2016 Nives Meroi, che ha effettuato la salita insieme al marito, \u00e8 diventata la seconda italiana a conquistare la cima del \"Grande Nero\" nepalese.\nPerde la vita il 18 luglio 2009. Dopo aver scalato il Broad Peak, la dodicesima montagna pi\u00f9 alta del mondo, durante la discesa precipita in un crepaccio.\nIl 10 agosto 2009 Tarcisio Bell\u00f2, durante la spedizione vicentina \"Chantir Gah 2009\", arrampica in solitaria una montagna inviolata nell'Hindu-Kush e la ribattezza \"cima Cristina Castagna\" in onore dell'alpinista scomparsa.\nVeniva soprannominata \"el grijo\", in lingua veneta \"il grillo\".\nCentro alpinistico.\nDa parte di una ONLUS \u00e8 attualmente in programma la realizzazione di un centro alpinistico intitolato a Cristina Castagna nel villaggio pakistano di Gothulti."}
{"id": "2484718", "revid": "767487", "url": "https://it.wikipedia.org/wiki?curid=2484718", "title": "Oscar Ghiglia (chitarrista)", "text": "Biografia.\nNato da una famiglia di artisti (sia il padre Paulo che il nonno paterno Oscar erano pittori, la madre pianista accompagnatrice), si \u00e8 diplomato presso il Conservatorio Santa Cecilia di Roma e si \u00e8 perfezionato sotto la guida di Andr\u00e9s Segovia presso l'Accademia Chigiana di Siena dal 1958 al 1963, e a Santiago di Compostela. Il grande maestro spagnolo fu la sua maggiore fonte d'ispirazione nel periodo della formazione. Ha anche studiato musicologia con Jacques Chailley. Nel 1963 vinse il Concorso Internazionale di Chitarra dell'ORTF. Segovia lo invit\u00f2 l'anno successivo come suo assistente ai corsi estivi che teneva a Berkeley, in California\nHa fondato il dipartimento di chitarra dell'Aspen Music Festival (USA) nel 1969 e gli Incontri chitarristici di Gargnano, presso i quali si tiene un concorso internazionale di chitarra. \u00c8 stato artista residente o professore ospite nei conservatori di Cincinnati e San Francisco, alla Juilliard School, alla Hartt School e presso la Northwestern University a Evanston, Illinois.\nOltre ad una carriera concertistica da solo, Ghiglia ha suonato e registrato con grandi musicisti, tra cui i cantanti Victoria de los \u00c1ngeles, Jan de Gaetani, Gerald English, John McCollum; i flautisti Jean-Pierre Rampal e Julius Baker; vari quartetti d'archi: il Juilliard String Quartet, l'Emerson String Quartet, il Cleveland String Quartet, il Quartetto d\u2019archi di Venezia e il Tokyo String Quartet; i violinisti Giuliano Carmignola, Franco Gulli, Salvatore Accardo e Regis Pasquier; i violisti Bruno Giuranna e Pinchas Zuckerman; i violoncellisti K. Adam, A. Roman e L. Varga; i chitarristi Eliot Fisk, S. Fukuda, Letizia Guerra, Antigoni Goni e Elena Papandreou. Oscar Ghiglia \u00e8 stato fondatore dell'International Classic Guitar Quartet (a cui hanno partecipato, di volta in volta: Benjamin Bunch, O. Koga, Anders Miolin, S. Schmidt, and Andreas von Wangenheim).\nHa insegnato presso la Musik-Akademie di Basilea (Svizzera) dal 1983 al 2004, e nel 1976 ha ereditato la cattedra che era stata di Segovia presso l'Accademia chigiana. Ha istituito nel 1973, in collaborazione con Gianluigi Fia e Ruggero Chiesa gli Incontri Chitarristici di Gargnano sul lago di Garda, affiancati dal 1976 dal Concorso Internazionale di Gargnano, che ha visto la partecipazione di una buona parte dei maggiori interpreti dello strumento.\nIl prestigioso \"New Grove Dictionary of Music and Musicians\" dice di lui: \"Musicista raffinato e attento con una tecnica formidabile, \u00e8 anche riconosciuto come uno dei pi\u00f9 eminenti insegnanti della sua generazione\""}
{"id": "2484721", "revid": "1318658", "url": "https://it.wikipedia.org/wiki?curid=2484721", "title": "Gran Caucaso", "text": "Il Gran Caucaso (o \"Caucaso maggiore\", \"Caucaso grande\" o \"Caucaso Largo\"; in Russo: \u0411\u043e\u043b\u044c\u0448\u043e\u0439 \u041a\u0430\u0432\u043a\u0430\u0437, in azero: B\u00f6y\u00fck Qafqaz Da\u011flar\u0131) \u00e8 il pi\u00f9 grande sistema montuoso della Catena del Caucaso. Si estende in direzione ONO-ESE per una lunghezza di 1.200\u00a0km dalla penisola di Taman' nel Mar Nero alla penisola di Ab\u015feron nel Mar Caspio; dal Caucaso occidentale - dichiarato patrimonio mondiale dell'umanit\u00e0 da parte dell'UNESCO - dai dintorni di So\u010di (Mar Nero costa nord-ovest), alla periferia di Baku (Mar Caspio).\n\u00c8 tradizionalmente diviso in tre parti:\nIl confine tra Russia, Georgia e Azerbaigian corre in gran parte lungo il Gran Caucaso. Il Cammino Militare Georgiano (Passo di Darial), il Cammino Militare dell'Ossezia e la Strada Transcaucasica attraversano la catena montuosa attraverso vari passi, a una altezza media sopra i 3000\u00a0m.\nDescrizione.\n\u00c8 il tipo caratteristico di \"cresta a barriera\". Lungo i suoi 1.000\u00a0km di lunghezza dal meridiano di So\u010di a 100\u00a0km a nord di Baku, non \u00e8 raro trovare cime sotto i 2000\u00a0m di altezza sul livello del mare.\nNella sua parte centrale, la catena forma un altissimo bastione (tra il monte Elbrus, nella parte occidentale all'Adai-Joj o Uilpata [4646 m], dove i dislivelli non scendono mai sotto i 4.000\u00a0m). Separato da questo bastione dal corso superiore del fiume Ardon, a est c'\u00e8 il massiccio del Monte Kazbek, con un'altitudine superiore ai 5000\u00a0m.\nIl Caucaso centrale ha dei ghiacciai che scorrono in strette valli all'ombra delle grandi foreste di conifere. \u00c8 costituito da un nucleo di terre cristalline e metamorfiche, preceduto al nord e al sud da pieghe coerenti (flysch). Il vasto massiccio vulcanico dell'Elbrus domina la catena centrale; era in attivit\u00e0 durante il Quaternario. Questa attivit\u00e0 eruttiva latente \u00e8 tuttora testimoniata dalla presenza di fonti termali e dalla persistenza di una certa attivit\u00e0 sismica. \u00c8 probabile che il movimento di sollevamento della catena montuosa continui ancora oggi.\nA ovest, il nucleo antico scomparso sotto le rocce sedimentarie, forma una catena parallela molto vicina al versante meridionale (l'altitudine massima \u00e8 compresa tra 3.000 e 4.000\u00a0m). Una spessa coltre di foreste copre le montagne esposte ai venti umidi che soffiano dal Mar Nero. A est di Kazbek e del Passo di Darial, per il quale il Terek attraversa la catena, le montagne riassumono il loro carattere di barriera, ma l'altitudine media nel Caucaso centrale \u00e8 inferiore (3.000 a 4.000 metri, come all'ovest).\nA sud domina nettamente la depressione di Cachezia e dell'Azerbaigian, ma sul versante settentrionale della valle, in Daghestan, si estende, al contrario, sotto forma di massicci e altopiani: \u00e8 la sezione pi\u00f9 ampia parte della catena (ci sono quasi 200\u00a0km tra Macha\u010dkala e Cachezia, mentre nel Caucaso centrale non misura pi\u00f9 di 100\u00a0km di larghezza).\nIl Caucaso occidentale e il Caucaso Orientale, sono pi\u00f9 chiusi e differenziati dal Caucaso centrale, prestandosi pi\u00f9 facilmente alla formazione di comunit\u00e0 montane, molto gelosi delle loro peculiarit\u00e0 nazionali. Tuttavia, il Caucaso centrale ha visto una viva tradizione nazionale, quella dell'Ossezia."}
{"id": "2484724", "revid": "83531", "url": "https://it.wikipedia.org/wiki?curid=2484724", "title": "Egon Joseph Wellesz", "text": ""}
{"id": "2484725", "revid": "173617", "url": "https://it.wikipedia.org/wiki?curid=2484725", "title": "Young Firpo", "text": "Gli inizi.\nLa famiglia, di origini italiane, alla morte di suo padre si trasfer\u00ec nella citt\u00e0 mineraria di Burke, nell'Idaho.\nBardelli debutt\u00f2 come professionista nel 1924, con un incontro che dur\u00f2 il tempo del primo pugno, accumulando un record iniziale di 21 vittorie consecutive, di cui 16 per KO, che evidenziava le doti di picchiatore che ne avrebbero caratterizzato lo stile.\nCarriera da professionista.\nFu un pugile di grande popolarit\u00e0 negli Stati Uniti durante gli anni trenta, grazie alla potenza del pugno e ad un modo di combattere senza tregua che rimaneva impresso nella memoria degli spettatori.\n\"C'\u00e8 solo un Young Firpo sulla Terra. Nessun altro pugile, in nessun luogo, combatte come lui. Ha uno di quegli stili particolari che un uomo pu\u00f2 avere solo dalla nascita.\"\nPur non avendo mai vinto il titolo mondiale, \u00e8 considerato uno dei migliori pesi mediomassimi di ogni epoca.\nLa sola occasione che ebbe per il mondiale fu quella dell'incontro programmato con Maxie Rosenbloom, nel 1934, che tuttavia and\u00f2 in fumo per disaccordi sulla borsa di Firpo.\nTra gli incontri pi\u00f9 famosi, quello del 1934 contro John Henry Lewis, terminato con un pareggio sulle 10 riprese."}
{"id": "2484727", "revid": "287204", "url": "https://it.wikipedia.org/wiki?curid=2484727", "title": "Sutra del Diamante", "text": "Il S\u016btra del Diamante \u00e8 un celebre breve s\u016btra Mah\u0101y\u0101na della classe dei s\u016btra della \"Praj\u00f1\u0101p\u0101ramit\u0101\".\nIl titolo.\nIl titolo con cui \u00e8 maggiormente noto \u00e8 una abbreviazione del titolo completo. \nLe traduzioni.\nDall'originale in sanscrito, di cui esistono due copie del XVI secolo tramandate in Cina e Tibet e una del XVIII secolo conservatasi in Giappone, furono compiute varie traduzioni storiche in cinese (nel Canone cinese conservate nel \"B\u014dr\u011bb\u00f9\"), che fu la lingua veicolare per la diffusione del \"s\u016btra\" in Vietnam, Corea e Giappone.\nTra i principali traduttori dal sanscrito al cinese si segnalano:\nDal sanscrito al tibetano ad opera di \u015a\u012blendrabodhi e Ye \u015bes sde verso l'anno 800.\nIn mongolo le traduzioni esistenti sono:\nLe traduzioni mongole, sebbene prevalentemente derivate dalla versione tibetana anzich\u00e9 sanscrita, presentano termini in uiguro, indo-sogdiano e tokhario, elementi che fanno pensare a una parziale derivazione da traduzioni precedenti in queste lingue centro-asiatiche. Delle versioni in lingue centro-asiatiche rimane, trovato a Bamiyan un manoscritto del VI-VII secolo scritto nei caratteri di Gilgit/Bamyan di Tipo 1.\nIn epoca contemporanea Max M\u00fcller e Edward Conze lavorarono per produrre delle edizioni sanscrite basate sulle varie edizioni esistenti, il loro lavoro fu poi utilizzato per la comparazione con le traduzioni esistenti del s\u016btra in khotanese, cinese e tibetano.\nIl testo a stampa pi\u00f9 antico.\nNelle grotte di Mogao a Dunhuang, l'archeologo britannico Aurel Stein trov\u00f2 nel 1907 una copia del S\u016btra del Diamante nella traduzione cinese di Kum\u0101raj\u012bva che risult\u00f2 essere il pi\u00f9 antico testo a stampa oggi esistente. La copia, integra, fu realizzata con la tecnica della xilografia, che permette la stampa di testo e immagini in contemporanea. Il frontespizio dell'opera contiene l'illustrazione della scena in cui si svolge il dialogo del s\u016btra stesso. La copia riporta il nome del committente, Wang Jie (altrimenti ignoto), e la data di stampa: il 15mo giorno del Quarto mese del Nono anno del periodo Xiantong del sovrano Tang Y\u00ecz\u014dng, corrispondente all'11 maggio 868. Attualmente la copia unica \u00e8 posseduta dalla British Library.\nPrecedenti a questa copia esistono solo frammenti di testi: una dharani pubblicata tra il 650 e il 670 e scoperta a Xi'an nel 1974 e frammenti di un Saddharmapu\u1e47\u1e0dar\u012bka-s\u016btra datato tra il 690 e il 699. Un altro esempio precedente potrebbe essere una dharani, chiamata \"Sutra della Dharani della Pura Luce\" rinvenuta nel tempio Pulguk nella provincia sud-occidentale di Ky\u014fngju in Corea, la cui data \u00e8 controversa ma potrebbe risalire al 751.\nIl \"Sutra del Diamante\" di Dunhuang risulta quindi il testo completo a stampa pi\u00f9 antico con datazione certa, precedendo la Bibbia di Gutenberg di ben 587 anni.\nNella diffusione della stampa verso Occidente si trovarono a Turfan (nel Turkestan orientale) dei blocchi per la stampa in caratteri uiguri datati attorno al 1300. Procedendo ancora pi\u00f9 ad ovest, nel mondo persiano la prima descrizione del sistema a stampa di invenzione cinese risulta essere a mano di Rash\u012bd al-D\u012bn Fadhl-all\u0101h Hamad\u0101n\u012b che, tramite i sovrani mongoli di Persia pot\u00e9 avere accesso alle informazioni provenienti dall'Estremo Oriente. Nella sua opera \"Jami' al-Tasanif al-Rashidi\" (1301-1311) descrive la preparazione dei blocchi di legno e menziona per la prima volta la numerazione delle pagine.\nIl contenuto.\nL'Incipit.\nCome moltissimi s\u016btra anche questo si apre con la formula sanscrita: \"eva\u1e43 may\u0101 \u015brutam\" (\u090f\u0935\u0902 \u092e\u092f\u093e \u0936\u094d\u0930\u0941\u0924\u092e\u094d \"Cos\u00ec ho udito\"; cinese: \u5982\u662f\u6211\u805e \"r\u00fash\u00ec w\u01d2w\u00e9n\"). Il luogo in cui si svolge il dialogo \u00e8 \u015ar\u0101vast\u012b, nel bosco di Jeta nel giardino di Anathapindika. Il Buddha, dopo aver fatto il giro di \u015ar\u0101vast\u012b chiedendo cibo in elemosina, una volta consumato il pasto e lavatisi i piedi si sedette nella posizione del loto, \"padmasana\". Quindi, presenti i bhikkhu e i bodhisattva, Subh\u016bti si fece avanti con una domanda che d\u00e0 il via al dialogo.\nIl dialogo.\nSubh\u016bti domand\u00f2 quale sia la pratica che deve seguire una persona che volesse perseguire la via del bodhisattva. A questo punto il Buddha rispose che il bodhisattva doveva porsi come obiettivo la liberazione di tutti gli esseri: i \"\"nati da uovo, nati da un utero [...] con o senza forma; dotati di percezione, privi di percezione e privi sia di percezione che di non-percezione\".\nTuttavia, per quanto gigantesco sia il compito del voto - portare alla Liberazione tutti gli esseri - il Buddha aggiunge che nessun essere \u00e8 guidato effettivamente verso il Nirv\u0101\u1e47a.\nIl senso \u00e8 che solo a partire dalla Perfezione della Saggezza, la \"Praj\u00f1\u0101p\u0101ramit\u0101\", dalla posizione di chi ha annullato le distinzioni, che la pratica della via del bodhisattva diventa possibile, diventando un donatore che dona senza percepire sia il fatto di essere un donatore sia l'atto stesso del dono.\nDa questo punto del testo in poi \u00e8 il Buddha che pone domande secche a Subh\u016bti che risponde sempre prontamente. Quindi passa a negare l'esistenza intrinseca dei trentadue segni maggiori di un Buddha, dei limiti temporali al Dharma, e della stessa realt\u00e0 intrinseca della Liberazione, che non pu\u00f2 essere n\u00e9 un \"dharma\" n\u00e9 un non-dharma. L'insegnamento stesso del Buddha, il \"Dharma\", pur producendo immensi meriti, non pu\u00f2 essere considerato n\u00e9 entit\u00e0 n\u00e9 non-entit\u00e0, e come tale non pu\u00f2 essere dato o preso nel piano della \"Praj\u00f1\u0101p\u0101ramit\u0101\".\n \n\u00c8 quindi solo nell'ambito del pensiero che non \u00e8 prodotto come oggetto della mente che la Perfezione della Saggezza pu\u00f2 esplicitarsi appieno, in un livello diverso dal ragionamento discorsivo, ma non da questo separato, infatti viene decisamente negata l'esistenza indipendente di una \"pi\u00f9 alta e pi\u00f9 completa mente risvegliata\".\nL'universo che viene descritto nel prosieguo del testo come smisurato (di tanti mondi quanti i granelli di sabbia di tutti i Gange se questi fossero tanti fiumi quanti i granelli di sabbia del Gange), pur tuttavia ciascun luogo diventa una Terra Pura se solo quattro versi della Praj\u00f1\u0101p\u0101ramit\u0101 vengono recitati.\nIl Tath\u0101gata.\nL'uso dei termini convenzionali ha senso solo nella sfera del condizionato e del relativo, ma nel momento in cui si osservano i fenomeni per la loro realt\u00e0, la vacuit\u00e0, ecco che tutti i termini perdono il loro valore, anche se si tratta del Tath\u0101gata: \nLa conclusione.\nIl Buddha conclude con un brano rimasto famoso. Dopo aver sostenuto che guadagnerebbe un maggior cumulo di meriti un \"figlio o una figlia\"\" di buona famiglia\"\" che recitasse una sola strofa di quattro versi di questo sutra rispetto a un Bodhisattva che, riempiti incalcolabili e immisurabili universi di sette tesori li offrisse al Tath\u0101gata, ed ecco che viene espressa appunto una strofa di quattro versi:"}
{"id": "2484728", "revid": "1991", "url": "https://it.wikipedia.org/wiki?curid=2484728", "title": "S\u016btra del Diamante", "text": ""}
{"id": "2484730", "revid": "767487", "url": "https://it.wikipedia.org/wiki?curid=2484730", "title": "Gerry Weber Open 2006", "text": "Il Gerry Weber Open 2006 \u00e8 stato un torneo di tennis giocato sull'erba.\n\u00c8 stata la 14\u00aa edizione del Gerry Weber Open, che fa parte della categoria International Series nell'ambito dell'ATP Tour 2006.\nSi \u00e8 giocato al Gerry Weber Stadion di Halle in Germania, dall'12 al 18 giugno 2006.\nCampioni.\nSingolare.\n Roger Federer ha battuto in finale Tom\u00e1\u0161 Berdych, 6\u20130, 6\u20137(4), 6\u20132\nDoppio.\n Fabrice Santoro / Nenad Zimonji\u0107 hanno battuto in finale Michael Kohlmann / Rainer Sch\u00fcttler, 6\u20130, 6\u20134"}
{"id": "2484732", "revid": "33689", "url": "https://it.wikipedia.org/wiki?curid=2484732", "title": "Eshta'ol", "text": "Eshta'ol \u00e8 un Moshav nella zona centrale di Israele. Situato nel nord di Bet Shemesh, nel 2006 aveva una popolazione di 876 abitanti. \nIl Moshav \u00e8 stato istituito nel 1949. I fondatori erano ebrei immigrati da Yemen, si stabilirono in questo luogo non appena finita la Guerra d'indipendenza israeliana."}
{"id": "2484733", "revid": "599013", "url": "https://it.wikipedia.org/wiki?curid=2484733", "title": "Ruslan Nigmatullin", "text": "Carriera.\nClub.\nEletto miglior giocatore russo per diversi anni, in Italia non ha trovato molto spazio con le maglie di Verona e Salernitana.\n\u00c8 stato coinvolto nello scandalo del calcio italiano del 2006. Il portiere ha dichiarato, ai giudici della procura di Roma, di aver ricevuto pressioni affinch\u00e9 firmasse la sua procura in favore della Gea World.\nNel 2008 ritorna al calcio giocato, trovando ingaggio nella seconda divisione Russa nello SKA Rostov-sul-Don, contribuendo in maniera fondamentale alla salvezza della seconda squadra di Rostov. Tuttavia la squadra fall\u00ec e cos\u00ec firm\u00f2 un contratto con la seconda squadra della . Inizia la stagione 2009-2010 nella squadra israeliana del Maccabi Ahi Nazareth, ma il 3 novembre 2009 annuncia il suo secondo e definitivo ritiro dal calcio giocato.\nNazionale.\nHa esordito con la Nazionale russa il 26 aprile 2000 nell'amichevole vinta 2-0 contro gli Stati Uniti.\nHa collezionato complessivamente 24 presenze con la selezione degli orsi, con cui ha disputato (da titolare) i Mondiali del 2002.\nDopo il ritiro.\nAl termine della carriera da calciatore ha intrapreso, con discreto successo, la carriera di disc jockey."}
{"id": "2484735", "revid": "287204", "url": "https://it.wikipedia.org/wiki?curid=2484735", "title": "Telc", "text": ""}
{"id": "2484736", "revid": "71155", "url": "https://it.wikipedia.org/wiki?curid=2484736", "title": "Vagale", "text": ""}
{"id": "2484737", "revid": "838137", "url": "https://it.wikipedia.org/wiki?curid=2484737", "title": "Nate Mendel", "text": "Biografia.\nInizia la sua carriera musicale nel gruppo punk Diddly Squat; successivamente fa parte di altri gruppi punk, tra cui Christ on a Crutch, i Brotherhood e i Galleons Lap. Prima di unirsi ai Foo Fighters nel 1995, \u00e8 stato membro dei Juno e dei Sunny Day Real Estate fino al loro scioglimento.\nNel 2002, parallelamente alla sua attivit\u00e0 nei Foo Fighters, si unisce agli altri membri dell'ormai ex gruppo Jeremy Enigk e al batterista William Goldsmith per formare i The Fire Theft, pubblicando un album omonimo nel 2003.\nNel giugno 2009 si \u00e8 riunito ai Sunny Day Real Estate per una serie di tour.\nStile e strumentazione.\n\u00c8 noto per il suo costante uso quasi esclusivo del plettro, sebbene nel video di \"Long Road to Ruin\" e nella versione dal vivo di \"Marigold\", da \"Skin and Bones\", lo si veda usare le dita. Il suo stile \u00e8 particolarmente sobrio, diretto e privo di ornamenti. Canta molto di rado, ed esclusivamente dal vivo come corista.\nDurante le esibizioni suona spesso un Fender Precision Bass, un Bob Glaub Signature Precision della Lakland e occasionalmente un Gibson Thunderbird, mentre nei video sfoggia una vasta collezione, tra cui un Gibson Ripper (\"Best of You\"), un Fender Jazz Bass rosso (\"Long Road to Ruin\"), un Jazz Bass bianco e rosso (\"Monkey Wrench\"), e un Lakland (\"The Pretender\"). Come amplificatori usa un ABM e un Classic-Series della Ashdown. La sua pedaliera \u00e8 formata da un Fulltone Bassdrive, un Boss GEB-7 Graphic Equalizer, e un Boss TU-2 Tuner.\nVita privata, iniziative benefiche e curiosit\u00e0.\nHa frequentato la Hanford High School di Richland.\n\u00c8 un grande appassionato di skateboard e BMX.\nNel gennaio 2000 Mendel ha organizzato un concerto a Los Angeles a beneficio di \"Alive &amp; Well AIDS Alternatives\", un gruppo che nega che l'HIV sia la causa dell'AIDS. Al concerto, la fondatrice del gruppo Christine Maggiore ha tenuto un discorso in cui ha attribuito l'AIDS all'uso di droghe, allo stress e ai farmaci, consigliando cos\u00ec alle persone di non fare il test per l'HIV, e di non sottoporsi al trattamento antiretrovirale se HIV-positivi. Maggiore segu\u00ec il suo stesso consiglio nel caso di sua figlia, che mor\u00ec all'et\u00e0 di tre anni per una polmonite contratta come complicazione dell'AIDS non curata, nel 2005. La stessa Maggiore \u00e8 morta a 52 anni nel 2008, anche lei per una polmonite insorta come complicazione dell'AIDS.\nSulla rivista Mother Jones, Mendel dichiar\u00f2 che \u00ab... le idee comuni sull'AIDS sono basate su un'ipotesi che non regge davanti a un esame scientifico approfondito\u00bb. Inoltre ha condannato i test dell'HIV per la supposta imprecisione e i farmaci per l'HIV per la loro \u00abefficacia non dimostrata e tossicit\u00e0 dimostrata. Nessuna di queste affermazioni riflette la conoscenza scientifica attuale\u00bb.\nNel 2005 ha interpretato un ruolo nel film indipendente \"Our Burden is Light\" di Denise Coates, nei panni di Devin, bassista di una band chiamata Bleeder, formata da Jessica Ballard, e Taylor Hawkins."}
{"id": "2484739", "revid": "38120", "url": "https://it.wikipedia.org/wiki?curid=2484739", "title": "Elizabeth Ross Talbot Banner", "text": ""}
{"id": "2484740", "revid": "339392", "url": "https://it.wikipedia.org/wiki?curid=2484740", "title": "Elizabeth Ross", "text": ""}
{"id": "2484742", "revid": "339392", "url": "https://it.wikipedia.org/wiki?curid=2484742", "title": "Betty Banner", "text": ""}
{"id": "2484744", "revid": "1494169", "url": "https://it.wikipedia.org/wiki?curid=2484744", "title": "Ibarra", "text": ""}
{"id": "2484748", "revid": "1543377", "url": "https://it.wikipedia.org/wiki?curid=2484748", "title": "Gastein Ladies 2009 - Singolare", "text": "Il singolare del Gastein Ladies 2009 \u00e8 stato un torneo di tennis facente parte del WTA Tour 2009.\nPauline Parmentier era la detentrice del titolo, ma ha perso nel 2\u00ba turno contro Magdal\u00e9na Ryb\u00e1rikov\u00e1.\nAndrea Petkovi\u0107 ha vinto in finale 6-2, 6-3 contro Ioana Raluca Olaru"}
{"id": "2484750", "revid": "1442080", "url": "https://it.wikipedia.org/wiki?curid=2484750", "title": "Gastein Ladies 2009 - Doppio", "text": "Il doppio del Gastein Ladies 2009 \u00e8 stato un torneo di tennis facente parte del WTA Tour 2009.\nAndrea Hlav\u00e1\u010dkov\u00e1 e Lucie Hradeck\u00e1 erano le detentrici del titolo e hanno battuto in finale 6-2, 6-4 Tatjana Maria e Andrea Petkovi\u0107.\nCollegamenti esterni.\nTabellone"}
{"id": "2484752", "revid": "287204", "url": "https://it.wikipedia.org/wiki?curid=2484752", "title": "L\u00e9on de Castro", "text": "Fu un canonico di Valladolid nel secolo XVI, professore di teologia e lingue orientali a Salamanca.\nBiografia.\nDiscepolo di Hern\u00e1n N\u00fa\u00f1ez de Toledo, detto \"el Comendador Griego\", patriarca dei grecisti spagnoli, de Castro redasse in latino, dopo la morte del suo maestro, il prologo del suo grande repertorio paremiologico \"Refranes o proverbios en romance\" (Salamanca, 1555), una delle opere pi\u00f9 significative di N\u00fa\u00f1ez, e gli succedette nella carica di professore di greco e lingue orientali a Salamanca. Brillante biblista, consacr\u00f2 i suoi studi soprattutto all'esposizione del Libro di Isaia, mostrando, nelle parole di Nicol\u00e1s Antonio, un ingegno brillante e una memoria straordinaria (\"ingenium acre et capax, insignemque memoriam\"), e si procur\u00f2 una non comune fama di erudizione scritturistica. Tra i suoi discepoli si ricordano il filologo Francisco Sanchez de las Brozas, che ne tesse un caloroso elogio nella dedicatoria al suo commentario alle \"Sylvae\" di Poliziano (Salmanticae, Andrea a Portonariis, 1554), e il letterato Juan de Mal Lara.\nLa polemica con Arias Montano.\nCritico della Bibbia ebraica e difensore della Septuaginta e della Vulgata, de Castro argoment\u00f2 la sua posizione nell'opera \"Apologeticus pro lectione apostolica, et euangelica, pro vulgata Diui Hieronymi, pro translatione 70 virorum\", in cui sosteneva che non bisognava riporre nelle Scritture ebraiche, viziate e corrotte con l'introduzione dei punti vocalici, la fiducia che vi riponeva la maggior parte degli studiosi, e che piuttosto bisognava ricercare il vero e certo contenuto dell'Antico Testamento nelle traduzioni di San Gerolamo e dei Settanta.\nSul problema dell'affidabilit\u00e0 della Bibbia ebraica, de Castro ingaggi\u00f2 una lunga polemica col biblista Benito Arias Montano, di vedute opposte alle sue. De Castro accusava Montano di aver usato nella sua Edizione Poliglotta il testo ebraico e caldaico della Bibbia e di aver lasciato sullo sfondo sia i Santi Padri sia le versioni greca e latina. La polemica si inaspr\u00ec a tal punto che de Castro arriv\u00f2 a denunciare Montano all'Inquisizione spagnola, per aver alterato il testo biblico e per aver fatto un uso troppo libero degli scritti rabbinici, in spregio del decreto del Concilio di Trento sull'autenticit\u00e0 della Vulgata. Nonostante la Bibbia Poliglotta fosse stata promossa da Filippo II e avesse ricevuto il \"Nihil Obstat\" da parte di Gregorio XIII nel 1572, de Castro riusc\u00ec quasi nell'intento di farla condannare come eretica: lo stesso Arias Montano fu costretto a comparire davanti all'Inquisizione nel 1576. Tuttavia nel 1577 il gesuita Juan de Mariana, incaricato del giudizio finale sulla Poliglotta, pur trovando numerose carenze nell'opera, la dichiar\u00f2 non eretica. Il processo venne infine chiuso nel 1580."}
{"id": "2484753", "revid": "339392", "url": "https://it.wikipedia.org/wiki?curid=2484753", "title": "Stanislav Bohush", "text": ""}
{"id": "2484755", "revid": "436907", "url": "https://it.wikipedia.org/wiki?curid=2484755", "title": "Portals (Arsonists Get All the Girls)", "text": "Portals \u00e8 il terzo album in studio del gruppo musicale statunitense Arsonists Get All the Girls, pubblicato il 14 luglio 2009 dalla Century Media Records."}
{"id": "2484757", "revid": "183694", "url": "https://it.wikipedia.org/wiki?curid=2484757", "title": "Sextil Pu\u0219cariu", "text": "Biografia.\nSextil Pu\u0219cariu nacque a Bra\u0219ov (Transilvania), all'epoca della sua nascita territorio di lingua rumena incorporato nel regno d'Ungheria dell'Impero austro-ungarico. Fece studi universitari in Germania, all'Universit\u00e0 di Lipsia (1895-1899), dove consegu\u00ec la laurea in filosofia nel 1899. Si perfezion\u00f2 poi in Francia, alla Sorbona (1899-1901) e in Austria, all'Universit\u00e0 di Vienna (1902-1904). Fu libero docente in filologia romanza all'Universit\u00e0 di Vienna (1904-1906), professore di lingua e letteratura rumena all'universit\u00e0 di \u010cernivci nel periodo 1906-1918 e poi rettore dell'universit\u00e0 di Cluj-Napoca dal 1919 al 1920. Nel 1918 fu sottosegretario agli Esteri della Bucovina e delegato alla Societ\u00e0 delle Nazioni nel periodo 1920-1925.\nSextil Pu\u0219cariu \u00e8 stato uno specialista della storia della lingua rumena e della dialettologia, e ha lasciato ricerche di grande valore. Fu membro dell'\"Accademia rumena\" dal 1914, e diresse l'\"Atlasul lingvistic rom\u00e2n\" redatto da Sever Pop ed Emil Petrovici."}
{"id": "2484759", "revid": "767487", "url": "https://it.wikipedia.org/wiki?curid=2484759", "title": "I quattro cavalieri dell'Apocalisse (film 1921)", "text": "I quattro cavalieri dell'Apocalisse (\"The Four Horsemen of the Apocalypse\") \u00e8 un film muto del 1921 diretto da Rex Ingram, tratto dall'omonimo romanzo di Vicente Blasco Ib\u00e1\u00f1ez. Interprete principale del film fu Rodolfo Valentino che divenne famoso grazie ad esso.\nFu il film col maggiore incasso nell'anno 1921.\nNel 1995 \u00e8 stato scelto per la conservazione nel National Film Registry della Biblioteca del Congresso degli Stati Uniti.\nTrama.\nMadariaga, un ricco latifondista argentino, ha due figlie. Una si sposa con il francese Marcelo Desnoyers, amante dell'arte e della democrazia; la seconda con Karl von Hartrott, un tedesco autoritario e militarista. Entrambe le figlie danno alla luce un erede maschio, ma Madariaga ha una forte predilezione per Julio, figlio di Marcelo, un sognatore vivace e bellissimo.\nAlla morte del vecchio patriarca, dopo aver diviso equamente l'eredit\u00e0, la famiglia si divide e i Desnoyers vanno a vivere a Parigi mentre i von Hartrott si stabiliscono a Berlino. Julio, diventato pittore, si innamora perdutamente di Marguerite, una donna sposata, facendo scoppiare un grosso scandalo e, inoltre, allo scoppio della prima guerra mondiale si rifiuta di indossare la divisa e di partire per il fronte.\nTuttavia gli eventi incalzano. Il villaggio dove suo padre Marcelo si \u00e8 rifugiato con tutti i suoi tesori artistici viene dato alle fiamme, mentre la sua amata Marguerite si \u00e8 arruolata volontariamente come crocerossina per curare anonimamente il marito, diventato cieco in battaglia. La sua vita \u00e8 stata sconvolta e a Julio non resta che andare a combattere sapendo che dall'altra parte del fronte trover\u00e0 suo cugino. Una notte, i due cugini si troveranno di fronte uno all'altro nella terra di nessuno. Ambedue avranno un momento di esitazione e verranno spazzati via entrambi da un colpo di cannone.\nProduzione.\nIl film fu girato nel Gilmore Ranch a Fairfax (Los Angeles) dalla Metro Pictures Corporation\nDistribuzione.\nIl film, distribuito dalla Metro Pictures Corporation, usc\u00ec in prima a New York il 6 marzo 1921.\nDate di uscita.\nIMDb\nAlias"}
{"id": "2484767", "revid": "287204", "url": "https://it.wikipedia.org/wiki?curid=2484767", "title": "Cappella dell'Annunziata", "text": ""}
{"id": "2484772", "revid": "92723", "url": "https://it.wikipedia.org/wiki?curid=2484772", "title": "Sapienza (Jacopo della Quercia)", "text": "Il rilievo della Sapienza fa parte della decorazione originaria di Jacopo della Quercia per la Fonte Gaia a Siena. Si tratta di uno dei meglio conservati e pi\u00f9 rappresentativi nella serie delle \"Virt\u00f9\", oggi conservata nel complesso museale di Santa Maria della Scala a Siena (all'esterno si trovano le copie del 1868 di Tito Sarrocchi).\nStoria.\nLa decorazione della Fonte Gaia venne commissionata nel 1409, ma portata a compimento dall'artista solo nel 1419, dieci anni pi\u00f9 tardi. La \"Sapienza\" in particolare risale al 1414-1418.\nCon la creazione della copia ottocentesca, le statue e i rilievi della fontana vennero smontati e ricoverati prima nel Palazzo Pubblico, poi, in tempi recenti, a Santa Maria della Scala.\nDescrizione e stile.\nL'opera, sebbene in condizioni di conservazione non ottimali, \u00e8 ben rappresentativa dello stile dello scultore e della direzione delle sue ricerche. Tramite un personalissimo ripensamento dei modi della scultura gotica, aggiornandosi alle novit\u00e0 della scultura borgognona e fiorentina, Jacopo arriv\u00f2 a creare figure grande vitalit\u00e0, con schemi compositivi nuovi e liberi.\nLa \"Sapienza\" \u00e8 raffigurata seduta entro la consueta cornice ovale. La sua figura sembra affondare e riemergere, con le gambe e con le spalle, dallo sfondo, con un gioco di linee che crea effetti di moto circolare: il panneggio che segue le gambe, la linea delle braccia e la posizione del collo e della testa sembrano infatti seguire un'unica linea ondulata, che suggerisce una sorta di spirale continua ascendente. Un effetto simile si nota anche nelle due statue a tutto tondo delle estremit\u00e0, in particolare nell'\"Acca Larenzia\"."}
{"id": "2484778", "revid": "984922", "url": "https://it.wikipedia.org/wiki?curid=2484778", "title": "Davide Torosantucci", "text": "Carriera.\nNei professionisti dal 1\u00ba luglio 2005, nel 2011, dopo due stagioni con il team Centri della Calzatura, ha corso per la D'Angelo &amp; Antenucci-Nippo. Nel corso della sua carriera ha vinto il GP di Gemenc nel 2008 e il Tour de Serbie nel 2009. \u00c8 tornato alla vittoria nel 2011, aggiudicandosi una tappa al Tour of South Africa."}
{"id": "2484780", "revid": "438678", "url": "https://it.wikipedia.org/wiki?curid=2484780", "title": "L'aquila (film 1925)", "text": "L'Aquila (\"The Eagle\"), conosciuto anche come Aquila nera, \u00e8 un film muto del 1925 diretto da Clarence Brown. La sceneggiatura si basa su \"Dubrovsky\", un romanzo incompleto di Alexander Pushkin scritto all'incirca tra il 1832 e il 1833 e tradotto in inglese da T. Keane con il titolo \"Prose Tales of Alexander Pushkin\" (Londra, 1894).\nTrama.\nFatto oggetto di chiare avances da parte della zarina, il tenente Dubrovskij lascia l'esercito, diventando poi un fuorilegge quando, tornato a casa, scopre che il padre ha perso tutte le sue propriet\u00e0. Alla testa di un manipolo di cavalieri, Dubroski difende la causa dei poveri e degli oppressi sotto il nome di \"Aquila nera\", il bandito mascherato. In queste vesti incontra Masha, la bella figlia dell'uomo che ha espropriato di tutti i beni la sua famiglia. L'Aquila si innamora della giovane, ma deve combattere il suo sentimento per poter portare a termine la vendetta contro il padre di lei. La zarina Caterina, alla fine, lo reintegrer\u00e0 nel suo rango e nei suoi possedimenti.\nProduzione.\nIl film - che ebbe il titolo di lavorazione \"The Lone Eagle\" - fu prodotto da John W. Considine Jr. e Joseph M. Schenck (che non vengono accreditati nei titoli) per la societ\u00e0 di produzione Art Finance Corporation.\nDistribuzione.\nIl copyright del film, richiesto da John W. Considine, Jr., fu registrato il 16 novembre 1925 con il numero LP22011.\nDistribuito dalla United Artists, il film usc\u00ec nelle sale cinematografiche USA l'8 novembre 1925. Copie del film sono conservata alla EmGee Film Library e in collezioni private (positivi 16\u00a0mm). Il film \u00e8 stato distribuito in DVD dalla Image Entertainment e dalla Navarre Corporation nel 2002, dall'Instant Vision nel 2003, dalla Reel Enterprises nel 2007 e dalla Passport Video nel 2009.\nDate di uscita.\nIMDb\nAlias"}
{"id": "2484785", "revid": "1005847", "url": "https://it.wikipedia.org/wiki?curid=2484785", "title": "Francesco Ferrari (politico 1922)", "text": "\u00c8 stato deputato della III e IV Legislatura per il Partito Comunista Italiano.\nBiografia.\nNato a Bess\u00e8 di Chiuppano (Vicenza) da Angelo Ferrari di Borgomaro (Imperia) e Domenica Gobbo di Treviso, si trasfer\u00ec con la famiglia a Piovene Rocchette, sempre nel vicentino. Frequent\u00f2 quindi il Liceo ginnasio Antonio Pigafetta a Vicenza e nel 1938 ader\u00ec all'Azione Cattolica di cui, tra il 1939 e il 1942, ricopr\u00ec la carica di Delegato Diocesano per le attivit\u00e0 cattoliche.\nFu ammesso, tramite Concorso Nazionale, alla Scuola Normale di Pisa nel 1942 per la frequenza alla Facolt\u00e0 di Lettere della citt\u00e0 toscana.\nA partire dal 1941 si avvicin\u00f2 all'antifascismo di matrice azionista. Rientrato a Piovene Rocchette, partecip\u00f2 quindi alla Resistenza nelle file della \"Brigata Mazzini\", formatasi a Thiene per l'Altopiano di Asiago, con compiti di collegamento.\nFu tra i 14 fondatori, assieme al comandante Giacomo Chilesotti, della \"Brigata Mazzini\" e fu verbalizzatore \"ai primi di giugno 1944\".-.\nQuesta esperienza bellica venne rievocata nella prima edizione de \"I piccoli maestri\" dello scrittore vicentino Luigi Meneghello (1964).\nAl termine del conflitto termin\u00f2 gli studi a Pisa, laureandosi nel luglio del 1949 con una tesi su Petrarca discussa col prof. Luigi Russo, di cui fu assistente volontario nel successivo anno accademico 1949-50.\nSi spos\u00f2 a Forte dei Marmi (Lucca) con Ebe Reggiani il 19 novembre 1950, matrimonio dal quale nacque il 14 luglio 1953 il figlio Angelo.\nNel 1954 ritorno con i familiari a Piovene Rocchette, per stabilirsi l'anno successivo a Vicenza.\nAssieme a Mario Sabbatini, negli anni '50 rilanci\u00f2 la \"Societ\u00e0 Generale di Mutuo Soccorso\", polo culturale che poteva contare su varie strutture quali il \"Cinema Odeon\" per proiezioni cinematografiche, la \"Saletta Lampertico\" per conferenze ed incontri nonch\u00e9 una biblioteca.\nNegli anni cinquanta inizi\u00f2 la sua attivit\u00e0 politica nella Federazione di Vicenza del P.C.I., partito nelle cui file venne eletto Consigliere Comunale nel 1956.\nNel 1958, candidato alla Camera, venne eletto Deputato al Parlamento per la III legislatura.\nFu successivamente rieletto sia nel Consiglio Comunale di Vicenza, dove rivest\u00ec la carica di Capogruppo, che alla Camera per la IV legislatura (1963), rimanendo in carica fino al 1964, venendo sostituito da Giancarlo Morelli nel corso della legislatura stessa.\nSi impegn\u00f2, assieme al Consigliere Comunale Lino Nicoletti del P.C.I. affinch\u00e9 alla Citt\u00e0 di Vicenza venisse concesso il Parco Querini, che stava per essere lottizzato in villette.-.\nMor\u00ec nel 1964 per un attacco cardiaco."}
{"id": "2484788", "revid": "1272592", "url": "https://it.wikipedia.org/wiki?curid=2484788", "title": "Campo Sant'Angelo", "text": "Campo Sant'Angelo o, in veneziano, campo Sant'Anzolo \u00e8 un campo di Venezia, situato nel sestiere di San Marco, a met\u00e0 del percorso che collega campo Manin e campo Santo Stefano.\nIl campo deve il suo nome alla chiesa omonima che vi sorgeva.\nDescrizione.\nCampo Sant'Angelo \u00e8 uno spiazzo di grandi dimensioni con pianta mistilinea, posto in un punto di frequente, nel cuore della citt\u00e0: da esso si dipartono le calli che conducono a Santo Stefano (e dunque al ponte dell'Accademia), a campo Manin (e dunque a campo S. Luca e di qui Rialto e S. Marco) e secondariamente quelle che da una parte portano sul Canal Grande, all'approdo detto appunto Sant'Angelo, e dall'altra al Teatro la Fenice.\nIl campo un tempo era chiuso sul canale dalla chiesa di San Michele Arcangelo, abbattuta nel XIX secolo sulla scia delle soppressioni napoleoniche degli anni 1807-1810.\nGli edifici di maggiore rilevanza storico architettonica che si affacciano sul campo sono palazzo Trevisan Pisani, palazzo Gritti Morosini, palazzo Duodo e il complesso del monastero di Santo Stefano. Di quest'ultimo \u00e8 esternamente visibile sul ponte il portale ogivale, impreziosito da una lunetta con bassorilievo con resti di policromia rappresentante \"Sant'Agostino fra i monaci,\" nonch\u00e9 le due strutture a ponte che ne collegano le sezioni sorte in due differenti \"insule\". \nTrova posto nel lato occidentale del campo anche il piccolo Oratorio dell'Annunziata, di antichissima fondazione (fu voluto dai Morosini nel X secolo) tradizionale luogo di culto per la \"Scola dei Zoti\", oggi arricchito da cinque vetrate provenienti da Murano, opera di Luciano Canal.\nSono presenti anche due pozzi con vere del XV secolo, posti entrambi tra palazzo Gritti e palazzo Duodo."}
{"id": "2484793", "revid": "125025121", "url": "https://it.wikipedia.org/wiki?curid=2484793", "title": "Hendrick", "text": "Figlio di una Mohawk e di un mohicano, Hendrick nacque vicino a Westfield (Massachusetts). Trasferitosi nella valle del Mohawk in giovane et\u00e0, divenne cristiano e fu eletto sachem della sua trib\u00f9.\nInsieme ad altri tre sachem e sotto la guida di Peter Schuyler, Hendrick fece nel 1710 un viaggio a Londra, dove fu presentato come \"re\" Hendrick. Qui chiese alla regina Anna aiuto contro i francesi. Hendrick visit\u00f2 di nuovo Londra nel 1740.\nRappresent\u00f2 il suo popolo sia presso il concilio delle Sei Nazioni irochesi sia presso gli inglesi; al congresso di Albany, denunciando le mire sia inglesi che francesi sulle terre indiane ma confermando la sua alleanza con i primi. Durante la guerra franco-indiana, Hendrick guid\u00f2 un gruppo di guerrieri mohawk che guidavano William Johnson attraverso la valle dell'Hudson nella sua spedizione contro Crown Point. L'8 settembre 1755, durante una missione per fermare un'avanzata francese, Hendrick fu ucciso nel corso della battaglia di Lake George.\nLa nipote di Hendrick, Caroline, fu la seconda moglie di William Johnson."}
{"id": "2484801", "revid": "124123", "url": "https://it.wikipedia.org/wiki?curid=2484801", "title": "Azwaw", "text": "Fu il capo della potente confederazione Ait Yafelman, il cui centro si trovava nella regione della catena montuosa di Saghrou. Azwaw combatt\u00e9 e vinse gli arabi che tentarono l'invasione dell'odierno Marocco nel 679. La regione venne per\u00f2 conquistata da Uqba ibn Nafi' nel 683."}
{"id": "2484804", "revid": "404449", "url": "https://it.wikipedia.org/wiki?curid=2484804", "title": "Morbello Vergari", "text": "Biografia.\nInfanzia di un contadino.\nMorbello Vergari, da tutti conosciuto come Morbello, nasce a Santa Caterina di Roccalbegna il 28 dicembre 1920. Figlio di Candido e di Giustina Baccetti, \u00e8 il primo di otto figli. Ben presto (era il 1923) la famiglia si trasferir\u00e0 a Baccinello (nel comune di Scansano) dove il padre andr\u00e0 a fare il minatore nella miniera di lignite.\nMorbello frequenter\u00e0 l\u00ec le prime tre classi della scuola elementare che rimarranno i suoi unici studi.\nLa vita a Baccinello per i Vergari fu dura come dure erano le condizioni di lavoro in quegli anni; nel 1929, a causa delle febbri malariche, il padre sar\u00e0 costretto a lasciare il lavoro della miniera e Morbello, a soli 9 anni, per aiutare la famiglia, va a lavorare come \u201cgarzone\u201d al podere Laschi nella campagna di Roccalbegna dove rimarr\u00e0 fino al 1932. In quell'anno il padre Candido, ormai ristabilitosi dalla malaria, riunir\u00e0 la famiglia per andare a fare il contadino in un podere nel comune di Roccalbegna. Cos\u00ec, seguendo un destino comune a tanti lavoratori della Maremma, anche i Vergari diverranno agricoltori e saranno contadini in varie zone del comune di Roccalbegna, poi a Magliano in Toscana e infine a Roselle (Grosseto), dove si trasferiranno nel 1955 al Podere Mota nell'area dei ruderi etrusco-romani. Oggi quel podere si chiama \u201cCasa Vergari\u201d.\nLa guerra.\nIl 4 gennaio 1941 Morbello parte militare, arruolato in Cavalleria. Prima sar\u00e0 in Sardegna, poi a Pordenone e quindi verr\u00e0 inviato sul fronte albanese, dove contrarr\u00e0 anche la malaria.\n\"\u201cHo letto parecchio \u2026 \u00e8 la lettura quella che insegna.\u201d\" \u2013 diceva conversando con l'amico Corrado Barontini, e affermava che anche durante il militare aveva letto diversi libri:\"\u201c\u2026tant'\u00e8 vero si faceva delle discussioni con un certo Mariani\u2026 dell'Aquila. Era un Caporal Maggiore, studente universitario\u2026 lui mi diceva: ma perch\u00e9 non compri libri, ti dai da fa', leggi\u2026 perlomeno avrai una grande soddisfazione\u2026 Infatti, anche in Albania, avevo comprato parecchi libri a Tirana, quando andavo l\u00ec\u2026 in citt\u00e0\u2026 Avevo comprato un monte di cose che poi nella prigionia mi restarono tutti l\u00ec\u201d\". Continuando nel suo discorso Morbello affermava: \"\u201cAvevo un po' l'ansiet\u00e0 di scrive'\u2026 per\u00f2, sai com'\u00e8, i contadini si sentono dei \u201cDantini\u201d\u2026 perch\u00e9 c'hai nell'orecchi quel suono aulico dei versi belli, dei versi dei grandi poeti\u2026 la grande letteratura\u2026Da primo mi restava tanto difficile mette' insieme questi versi, cos\u00ec\u2026 Poi scoprii che c'ero anch'io\u2026 attaccai a scrive' come m'avevano insegnato a parla'.\u201d\"\nAffermava ancora: \"\u201c[scrivere] \u00e8 uno sforzo eh, anche un modo di scrivere in dialetto \u00e8 uno sforzo, perch\u00e9\u2026non sembra dialetto il nostro, per\u00f2 quando lo scrivi lo vedi\u2026\u201d\"\nDopo l'8 settembre 1943, fatto prigioniero dall'esercito tedesco, viene deportato in Cecoslovacchia ed internato nel lager di Dalvitz presso Karlsbad. L\u00ec sar\u00e0 impiegato in lavori ferroviari e solo il 25 giugno 1945 torner\u00e0 a casa dalla prigionia raggiungendo la famiglia e riprendendo a collaborare nei lavori agricoli.\nIl lavoro e la musica.\nGli anni del dopoguerra sono gli anni della sua formazione intellettuale: inizia a comporre i primi testi poetici e, poich\u00e9 suona la fisarmonica, lo troviamo spesso a suonare nelle \u201cveglie\u201d dei poderi e nelle feste da ballo. Nel 1949 i Vergari si stabiliscono al Podere Fagnina nel comune di Magliano in Toscana.\nNel 1951 Morbello scrive il suo primo testo poetico di un \u201cmaggio\u201d tradizionale nel quale inserisce (forse per primo) il tema della festa del lavoro. In questo periodo frequenta la Biblioteca Chelliana di Grosseto, dove incontra il giovane direttore Luciano Bianciardi. Partecipa ad incontri di poesia estemporanea in ottava rima cantando con poeti improvvisatori quali Terzilio Bacchi, Mario Cipriani, i fratelli Benelli Elidio e Francesco, tuttavia abbandoner\u00e0 presto questo genere tradizionale per dedicarsi ad una poesia scritta in versi liberi che lo vedranno autore popolare.\nNel 1962 si incontra con Giovanni Guastavigna (insegnante di storia e filosofia al Liceo Classico Vittorio Alfieri di Torino) e, divenuti amici, sar\u00e0 messo da lui in contatto con Piero Rachetto, direttore della rivista torinese \u201cVoci Nuove\u201d, dove pubblicher\u00e0 alcuni suoi testi. Nel 1964 parteciper\u00e0 al premio di poesia \u201cCitt\u00e0 di Torino\u201d risultando vincitore con la sua prima raccolta poetica \"Versacci e discorsucci\".\nNella premessa di questa prima opera Morbello dichiara il proprio programma poetico:\nMorbello e Roselle.\nDal 1955 la famiglia Vergari si era trasferita al Podere Mota, nell'area della citt\u00e0 etrusca di Roselle. L'incontro di Morbello con la terra rosellana \u00e8 determinante per la sua vita; i reperti etruschi e romani che affioravano dal terreno, che lui stesso lavorava, lo appassioneranno allo studio dell'archeologia. Ha contatti con giornalisti, scrittori, musicisti, archeologi che salgono agli imponenti ruderi della citt\u00e0; in quegli anni conosce Carlo Cassola, Aldo Mazzolai, Giuseppe Guerrini, Fenenna Bartolommei, e altri esponenti della cultura grossetana.\nFrequentemente lavorer\u00e0 alle campagne di scavo archeologico svolgendo volontariamente il ruolo di guida per i visitatori, finch\u00e9 diverr\u00e0 il naturale ed ideale custode di Roselle, incarico che svolger\u00e0 per tutta la vita.\n\u00c8 in et\u00e0 matura quindi che Morbello, da autodidatta, arricchir\u00e0 le proprie conoscenze compiendo letture e studi e si misurer\u00e0 con la scrittura pubblicando libri di poesie e racconti, compiendo ricerche sulla cultura contadina (in particolare sul canto popolare) e si appassioner\u00e0 all'archeologia divenendo il \u201ccustode\u201d e la guida degli scavi di Roselle.\nStando a Roselle ha modo di incontrare molti personaggi.\nUn incontro importante avverr\u00e0 sempre nei primi anni sessanta con l'editore Giovanni Tellini di Pistoia con cui stabilisce un rapporto di amicizia e di collaborazione. Sar\u00e0 proprio questo editore che pubblicher\u00e0 le sue opere pi\u00f9 importanti: \"Versacci e discorsucci\" (in edizione ampliata); \"Maremmani buggiaroni\" (un libro di racconti), \"Maremma com'era\" (scritto in collaborazione con il giornalista Renzo Vatti), \"Roselle profilo di una citt\u00e0 etrusca\" (scritto con Vasco Melani, un libro tradotto anche in lingua tedesca), \"Maremma a tavola\" (scritto in collaborazione con Corrado Barontini).\nGli anni settanta e la riscoperta delle tradizioni popolari.\nRisale ai primi anni sessanta l'amicizia e la collaborazione con la cantante folk Caterina Bueno, venuta in Maremma per fare le sue ricerche sul canto popolare. Sar\u00e0 lei che negli anni settanta lo far\u00e0 partecipare ai concerti e alle rassegne di Canto popolare fra cui l'intervento alla serata conclusiva del Convegno sulle \u201cTradizioni popolari e la ricerca etnomusicale\u201d che ebbe luogo alla FLOG di Firenze nel 1975, al quale parteciparono vari ricercatori fra cui Diego Carpitella, Roberto Leydi e Pietro Clemente.\nNei primi anni settanta, con Corrado Barontini, Morbello aveva iniziato una ricerca sulla tradizione canora maremmana recuperando testi e motivi popolari; da questa collaborazione nascer\u00e0 il gruppo \u201cCoro degli Etruschi\u201d per la riproposta dei canti popolari della Maremma e verr\u00e0 pubblicato il libro \"Canti popolari in Maremma\" (in collaborazione con Corrado Barontini e Finisio Manfucci che trascriver\u00e0 la musica).\nInizia poi la collaborazione con il giovane ricercatore grossetano Roberto Ferretti, studioso delle tradizioni locali che, proprio in questo periodo, d\u00e0 vita all'Archivio delle tradizioni popolari della Maremma grossetana.\nIn questi anni perde il padre Candido (1970) e la madre Giustina (1977)\nGli ultimi anni e l'eredit\u00e0 di Morbello.\nMorbello alterna la propria attivit\u00e0 di scrittore, ricercatore, uomo pubblico mantenendo il legame con l'area degli scavi di Roselle dove ottiene una licenza commerciale per vendere i libri.\nParteciper\u00e0 ad alcune trasmissioni televisive, collaborando con alcune testate di giornali, e soprattutto con il \u201cCoro degli Etruschi\u201d, ancora oggi attivo, diffonder\u00e0 quella parte di cultura tradizionale che gli stava a cuore.\nNell'estate del 1988 si ammala e viene ricoverato in ospedale, dove inizia la stesura di un nuovo quaderno, \"Proverbi e cure selvatiche\", rimasto poi incompiuto, e termina la commedia \"Li sposi di San Bisognino\".\nSi spegne nella sua casa di Roselle alle sette del mattino del 16 gennaio 1989, all'et\u00e0 di 68 anni. Non si \u00e8 mai sposato, non lascia figli.\nNel 2009 il Comune di Grosseto e la Direzione didattica del III circolo di Grosseto intitolano a Morbello Vergari la scuola elementare di Roselle"}
{"id": "2484807", "revid": "88740", "url": "https://it.wikipedia.org/wiki?curid=2484807", "title": "L\u00fctzellinden", "text": "L\u00fctzellinden \u00e8 una frazione della citt\u00e0 tedesca di Gie\u00dfen, nell'Assia.\nConta (2006) 2.425 abitanti.\nStoria.\nL\u00fctzellinden costitu\u00ec un comune autonomo fino al 31 dicembre 1976, quando con altri 13 comuni e le citt\u00e0 di Gie\u00dfen e Wetzlar and\u00f2 a formare la nuova citt\u00e0 di Lahn, divenendone un quartiere (\"Stadtteil\") compreso nel distretto urbano (\"Stadtbezirk\") di Dutenhofen.\nIl 31 luglio 1979, a seguito delle proteste della cittadinanza, la citt\u00e0 di Lahn fu disciolta; tuttavia L\u00fctzellinden non recuper\u00f2 la propria indipendenza, ma divenne una frazione di Gie\u00dfen."}
{"id": "2484808", "revid": "36426", "url": "https://it.wikipedia.org/wiki?curid=2484808", "title": "Edicola di Giuturna", "text": ""}
{"id": "2484810", "revid": "184755", "url": "https://it.wikipedia.org/wiki?curid=2484810", "title": "Prescrizione presuntiva", "text": "La prescrizione presuntiva \u00e8 un istituto del diritto civile italiano per il quale, trascorso un certo periodo di tempo, un diritto si presume estinto.\nAnalisi.\nLa ratio della normativa \u00e8 quella di tutelare il debitore in quei particolari casi in cui il pagamento di un debito avviene, di solito, senza che il debitore provveda a farsi rilasciare una quietanza (si pensi ai rapporti giuridici legati da profonda fiducia quali avvocato - cliente, medico - paziente). Oppure all'ipotesi in cui, in considerazione del valore esiguo della prestazione, il debitore non conservi tale quietanza per lunghi periodi. In queste ipotesi, passato un breve lasso di tempo si presume che il debito sia stato gi\u00e0 soddisfatto e quindi il diritto estinto. I casi di prescrizione presuntiva sono tassativamente previsti dal codice civile italiano agli artt. 2954, 2955, 2956 e 2961.\nI termini.\nPrescrizione presuntiva di sei mesi (art. 2954 c.c.).\nSi prescrive in sei mesi il diritto degli albergatori degli osti per l'alloggio e il vitto che somministrano, e si prescrive nello stesso termine il diritto di tutti coloro che danno alloggio con o senza pensione.\nPrescrizione presuntiva di un anno (art. 2955 c.c.).\nSi prescrive in un anno il diritto: \nPrescrizione presuntiva di tre anni (art. 2956 c.c.).\nSi prescrive in tre anni il diritto: \nIl caso della restituzione dei documenti.\nL'art. 2961 c.c. prevede come determinate figure professionali (cancellieri, arbitri e avvocati) siano esonerati dal rendere conto del contenuto dei fascicoli relativi alle cause trattate, trascorsi tre anni da quando queste siano terminate. \nTale esonero per gli ufficiali giudiziari \u00e8 di due anni dagli atti da questi effettuati.\nRimedi.\nLa prescrizione presuntiva, come detto, non \u00e8 una prescrizione vera e propria, ma una presunzione relativa di avvenuto pagamento del debito, cui consegue l'estinzione dei diritti. A differenza delle normali presunzioni relative, ove la prova contraria \u00e8 di regola ammessa senza limiti, nel caso della prescrizione presuntiva al creditore per\u00f2 si prospettano solo due alternative per ottenere la soddisfazione del suo credito, ovvero l'ammissione in giudizio dell'esistenza del debito da parte del debitore (art. 2959 c.c.), o il deferimento a quest'ultimo del giuramento decisorio (art. 2960 c.c.)."}
{"id": "2484813", "revid": "239447", "url": "https://it.wikipedia.org/wiki?curid=2484813", "title": "FC Sankt Veit", "text": ""}
{"id": "2484821", "revid": "1991", "url": "https://it.wikipedia.org/wiki?curid=2484821", "title": "Sutra del diamante", "text": ""}
{"id": "2484822", "revid": "239447", "url": "https://it.wikipedia.org/wiki?curid=2484822", "title": "SV Spittal an der Drau", "text": ""}
{"id": "2484823", "revid": "38120", "url": "https://it.wikipedia.org/wiki?curid=2484823", "title": "Suikyo", "text": ""}
{"id": "2484834", "revid": "1851848", "url": "https://it.wikipedia.org/wiki?curid=2484834", "title": "Ivan Castiglia", "text": "Carriera.\nClub.\nCresciuto a Tarsia (CS) e facendo molti provini entr\u00f2 nella , con la quale esordisce in Serie A nel 2006, in seguito gioca con altre squadre come Vicenza, Lucchese e Martina.\nNell'estate del 2008 viene acquistato in prestito dal Cittadella, che milita in Serie B, e dopo una stagione vissuta da titolare, la met\u00e0 del suo cartellino viene riscattata dal club.\nIl 1\u00ba febbraio 2010 ritorna alla Reggina.\nIl 27 ottobre 2010 dopo un lungo infortunio fa il suo esordio in Coppa Italia in Frosinone-Reggina 2-4 siglando anche una rete.\nNella gara di campionato - 2-1 del 13 novembre 2011 arriva la sua centesima gara tra i professionisti.\nL'anno calcistico 2011-2012 lo conclude in anticipo (il 24 marzo 2012) perch\u00e9 viene messo ai margini della squadra dopo una lite con l'allora tecnico Angelo Gregucci.\nIl 2012-2013 la Reggina lo mette fuori squadra e non lo fa partire per il ritiro precampionato ma a fine settembre viene reintegrato in rosa e il 14 ottobre 2012 gioca la sua prima gara -Livorno 1-3.\nIl 9 gennaio 2013, viene ceduto in prestito dalla Reggina al Catanzaro\nPer la stagione 2013/2014 passa al Vicenza in Lega Pro Prima Divisione, siglando la sua prima rete in biancorosso e in carriera in campionato in Vicenza 3-1 S\u00fcdtirol (il 3 novembre 2013).\nIl 4 luglio 2014 firma un contratto biennale con la Salernitana.\nIl 5 gennaio 2015 viene prelevato in prestito dal .Il 14 giugno 2015, dopo aver disputato, da protagonista, i play off di lega pro, riporta la squadra lariana in serie B dopo 11 anni, grazie al successo, sul doppio confronto, con la Virtus Bassano (2-0; 0-0). Nell'ottobre del 2019 viene tesserato dal Real Giulianova che milita nel girone F della serie D.\nNazionale.\nIl 25 marzo 2009 ha esordito in Nazionale Under-21 nella partita amichevole Austria-Italia (2-2) giocata a Vienna.\nStatistiche.\nPresenze e reti nei club.\n\"Statistiche aggiornate al 24 novembre 2021.\""}
{"id": "2484836", "revid": "729019", "url": "https://it.wikipedia.org/wiki?curid=2484836", "title": "Muscolo semispinale del collo", "text": "Nell'anatomia umana il muscolo semispinale del collo \u00e8 un muscolo del dorso.\nAnatomia.\nMuscolo lungo e sottile rientra nei muscoli trasversospinali, gli altri sono: \nIl semispinale del collo origina dai processi trasversi delle prime cinque-sei vertebre toraciche e va ad inserirsi sui processi spinosi delle vertebre cervicali (dalla seconda alla quinta).\nAzione.\nLa contrazione del semispinale del collo estende e ruota la colonna vertebrale."}
{"id": "2484839", "revid": "767487", "url": "https://it.wikipedia.org/wiki?curid=2484839", "title": "Othyus Jeffers", "text": "Carriera.\nDopo una discreta carriera a livello di high school e nella NCAA (in due stagioni realizza 13,5 punti a partita con anche 8,1 rimbalzi e 2,8 assist), va a giocare negli Iowa Energy nella NBDL: nella sua prima stagione in questo campionato colleziona 20,6 punti, 8,8 rimbalzi, 2,7 assist e 2,0 palle recuperate di media a partita, che gli consentono di vincere il premio come miglior rookie dell'anno in NBDL.\nSi accasa in seguito alla Pallacanestro Cant\u00f9, nel campionato italiano; il 28 dicembre 2009 la societ\u00e0 di basket Pallacanestro Cant\u00f9, tramite comunicato ufficiale, dichiara che il contratto con Jeffers verr\u00e0 rescisso consensualmente a causa di gravi problemi personali. In totale ha disputato 9 partite di Serie A, realizzando 9,3 punti a partita con 5,7 rimbalzi. Finisce la stagione giocando nuovamente negli Iowa Energy, con i quali, pur avendo un minutaggio non eccessivamente elevato, raccoglie 14,3 punti e 6,8 rimbalzi di media a partita; a fine stagione riesce anche a debuttare nella NBA con gli Utah Jazz: scende in campo in 14 occasioni, sempre dalla panchina, e mette a segno 2,6 punti di media a partita in appena 5,1 minuti. Sempre con i Jazz gioca anche 6 partite nei Playoff NBA, sempre con un minutaggio molto ridotto.\nTrascorre anche la stagione 2010-11 con gli Iowa Energy, con cifre migliori rispetto all'annata precedente (21,1 punti, 9,1 assist e 3,1 palle recuperate di media a partita); firma anche un contratto di dieci giorni con i San Antonio Spurs, che per\u00f2 lo fanno scendere in campo solo in un'occasione; termina la stagione con i Washington Wizards, sempre nella NBA: si tratta del suo migliore scorcio di stagione nel massimo campionato americano, dato che scende in campo in 17 occasioni (1 in quintetto base) con 5,7 punti e 4,1 rimbalzi in quasi 20 minuti di media a partita."}
{"id": "2484844", "revid": "92723", "url": "https://it.wikipedia.org/wiki?curid=2484844", "title": "Acca Larenzia (Jacopo della Quercia)", "text": "La statua di Acca Larenzia (o \"Liberalitas\") fa parte della decorazione originaria di Jacopo della Quercia per la Fonte Gaia a Siena. Fa coppia con \"Rea Silvia\" e oggi \u00e8 conservata, con gli altri rilievi della fonte, nel complesso museale di Santa Maria della Scala a Siena (all'esterno si trovano le copie del 1868 di Tito Sarrocchi). \u00c8 in marmo e misura 165\u00a0cm di altezza.\nStoria.\nLa decorazione della Fonte Gaia venne commissionata nel 1409, ma portata a compimento dall'artista solo nel 1419, dieci anni pi\u00f9 tardi. \"Acca Larenzia\" in particolare risale al 1414-1418.\nCon la creazione della copia ottocentesca, le statue e i rilievi della fontana vennero smontati e ricoverati prima nel Palazzo Pubblico, poi, in tempi recenti, a Santa Maria della Scala.\nDescrizione e stile.\nL'opera si trovava a una delle due estremit\u00e0 del parapetto marmoreo della fonte. Rea Silvia era la madre naturale dei gemelli Romolo e Remo, mentre Acca Larenzia, secondo la leggenda che la voleva moglie di Faustolo, ne era la madre adottiva. Entrambe le figure sono infatti rappresentate con i gemelli in braccio o ai piedi, ricollegandosi all'origine mitologica di Siena come fondata da Senio, uno dei figli di Remo, fondatore di Roma.\nLa statua \u00e8 ben rappresentativa dello stile dello scultore e della direzione delle sue ricerche. Tramite un personalissimo ripensamento dei modi della scultura gotica, aggiornandosi alle novit\u00e0 della scultura borgognona e fiorentina, Jacopo arriv\u00f2 a creare figure di grande vitalit\u00e0, con schemi compositivi nuovi e liberi.\n\"Acca Larenzia\" \u00e8 in piedi, col seno scoperto e un panno, retto dalla mano destra, che la copre dalla vita in gi\u00f9. In braccio tiene uno dei gemelli, che le sfiora il seno, mentre l'altro \u00e8 ai suoi piedi e tende le braccia verso la madre. Il nudo \u00e8 tenero e pieno, con una resa naturale. Il complesso avvitamento di linee a spirale non appare forzoso, anzi d\u00e0 un effetto dinamico raffinato, evidenziato dalla testa ricurva che bilancia l'ancheggiamento tipicamente gotico. Le pose dei bambini accelerano il senso di movimento e tridimensionalit\u00e0, invitando lo spettatore a una pluralit\u00e0 di vedute, aventi la madre come perno."}
{"id": "2484846", "revid": "115408741", "url": "https://it.wikipedia.org/wiki?curid=2484846", "title": "Unit\u00e0 di misura della Basilicata", "text": "Di seguito una panoramica delle antiche misurazioni lucane pre-unitarie, divise per beni.\nTerreni.\nL'unit\u00e0 di misura della superficie \u00e8 il tomolo, assieme ai suoi multipli e sottomultipli: la \"canna\", il \"palmo\", la \"pignatta\", la \"quartara\", il \"rotolo\", la \"soma\", la \"versura\", il \"carro\".\nIl valore del tomolo \u00e8 variabile da comune a comune; a Potenza come a Matera corrisponde a 4.087,89 m2, sia nella misurazione catastale che in quella agraria. Nella misurazione agraria di Matera pu\u00f2 anche corrispondere a 4.115,22 m2.\nMisure locali correlate:\nAltri beni.\nLegna da ardere.\nSi misura a quintale o a canna: la canna corrisponde all'incirca a 4 m3 (4,78 metri di lunghezza, 1,06 metri di altezza, 1,06 metri di larghezza). Si misura anche a soma di asino (da 50 a 100 kg) e a soma di mulo o di cavallo (da 130 a 150 kg).\nOlio.\nLa pesa corrisponde a 20 litri, la pignatta a 3,06 litri, la quartara a 10 litri, il rotolo a 890,997 g, il cantaro a 100 rotoli. A Barile il quintale corrisponde a litri 110 - 112; a Melfi e Venosa lo staio corrisponde a 20 litri; a Forenza la \"pignatta\" \u00e8 di 6,75 litri, la mezza pesa \u00e8 di 10 litri; a Trecchina la \"pignatta\" \u00e8 di 2,5 litri; ad Aliano la \"pesa\" \u00e8 di 18 kg; a Genzano di Lucania e Palazzo San Gervasio la quartarola \u00e8 di 5 litri. \nVino.\nIl barile corrisponde in media tra i 40 e i 50 litri; a Pietragalla il valore si discosta notevolmente in quanto corrisponde a 35 litri.\nLa soma a Melfi \u00e8 di 165 litri; a Genzano di Lucania 265 litri; a Matera 175 litri; a Palazzo San Gervasio 272 litri (corrispondenti a 24 quartarole).\nOlive.\nSi misurano a quintale o a tomolo. Il tomolo \u00e8 in media 55,5 litri. Ad Aliano 40 litri; a Genzano di Lucania 55,55 litri; a Nova Siri 28 litri; a Palazzo San Gervasio 55 litri; a Pisticci 64 litri; a Tricarico 56,56 litri; a Craco, Garaguso e Rotondella 56 litri."}
{"id": "2484847", "revid": "767487", "url": "https://it.wikipedia.org/wiki?curid=2484847", "title": "Annie Yi", "text": "Il suo nome di nascita era Wu Jingyi (\u5433\u975c\u6021), ma lo cambi\u00f2 dopo che sua madre si fu risposata con un uomo giapponese; dal giapponese il nome \u00e8 stato successivamente modificato in Yi Neng Jing, dopo che l'attrice torn\u00f2 a Taiwan nel 1988 per lanciare la sua carriera da cantante. Parla fluentemente cinese, il dialetto taiwanese minnan, giapponese, e capisce l'inglese.\nHa sposato Harlem Yu (\u5ebe\u6f84\u6176), altro cantante e personaggio televisivo taiwanese, il 14 febbraio del 2000 negli Stati Uniti. Con lui ha avuto un figlio, Harrison, nato il 16 marzo 2002. Hanno ufficializzato il loro divorzio il 20 marzo 2009."}
{"id": "2484852", "revid": "110180971", "url": "https://it.wikipedia.org/wiki?curid=2484852", "title": "Antiche unit\u00e0 di misura del circondario di Potenza", "text": "Nella provincia di Potenza, l'unit\u00e0 locale di misura della superficie usata in agraria \u00e8 il tomolo.\nIl valore del tomolo \u00e8 variabile da comune a comune; nel capoluogo corrisponde a 41(a) are e 15,22 (ca) centiare, ossia a 4.115,22 m2 \nAltre misure locali correlate:"}
{"id": "2484855", "revid": "640091", "url": "https://it.wikipedia.org/wiki?curid=2484855", "title": "Antiche unit\u00e0 di misura del circondario di Matera", "text": "Nella provincia di Matera, l'unit\u00e0 locale di misura della superficie usata in agraria \u00e8 il tomolo.\nIl valore del tomolo \u00e8 variabile da comune a comune; nel capoluogo corrisponde a 40,88 are, ossia a 4.088 m2\nAltre misure locali correlate:"}
{"id": "2484857", "revid": "228587", "url": "https://it.wikipedia.org/wiki?curid=2484857", "title": "Miscela racema", "text": ""}
{"id": "2484860", "revid": "121837", "url": "https://it.wikipedia.org/wiki?curid=2484860", "title": "Neutrini sterili", "text": ""}
{"id": "2484861", "revid": "92723", "url": "https://it.wikipedia.org/wiki?curid=2484861", "title": "Rea Silvia (Jacopo della Quercia)", "text": "La statua di Rea Silvia (o \"Caritas publica\") fa parte della decorazione originaria di Jacopo della Quercia per la Fonte Gaia a Siena. Fa coppia con \"Acca Larenzia\" e oggi \u00e8 conservata, con gli altri rilievi della fonte, nel complesso museale di Santa Maria della Scala a Siena (all'esterno si trovano le copie del 1868 di Tito Sarrocchi). \u00c8 in marmo e misura 163\u00a0cm di altezza.\nStoria.\nLa decorazione della Fonte Gaia venne commissionata nel 1409, ma portata a compimento dall'artista solo nel 1419, dieci anni pi\u00f9 tardi. \"Rea Silvia\" in particolare risale al 1414-1418. \"Rea Silvia\" venne gravemente danneggiata nel 1743, quando per assistere al palio uno spettatore vi si arrampic\u00f2, facendola frantumare a terra e perdendo la vita nell'incidente. A causa di questo episodio e dell'inesorabile degrado della fontana si decise nel XIX secolo di provvedere alla sostituzione di tutti i rilievi.\nCon la creazione della copia ottocentesca, le statue e i rilievi della fontana vennero smontati e ricoverati prima nel Palazzo Pubblico, poi, in tempi recenti, a Santa Maria della Scala.\nDescrizione e stile.\nL'opera si trovava a una delle due estremit\u00e0 del parapetto marmoreo della fonte. Rea Silvia era la madre naturale dei gemelli Romolo e Remo, mentre Acca Larenzia, secondo la leggenda che la voleva moglie di Faustolo, ne era la madre adottiva. Entrambe le figure sono infatti rappresentate con i gemelli in braccio o ai piedi, ricollegandosi all'origine mitologica di Siena come fondata da Senio, uno dei figli di Remo, fondatore di Roma.\nLa statua \u00e8 ben rappresentativa dello stile dello scultore e della direzione delle sue ricerche. Tramite un personalissimo ripensamento dei modi della scultura gotica, aggiornandosi alle novit\u00e0 della scultura borgognona e fiorentina, Jacopo arriv\u00f2 a creare figure di grande vitalit\u00e0, con schemi compositivi nuovi e liberi.\n\"Rea Silvia\" \u00e8 in piedi, vestita riccamente a ricordare il suo status nobiliare, e in braccio tiene uno dei gemelli, che le tende le braccia, mentre l'altro \u00e8 ai suoi piedi e allunga un braccio verso la sua mano, che lo accoglie con un gesto tenero. La resa delle figure \u00e8 vivida e naturale, con un avvitamento di linee a spirale, meno evidente che nell'\"Acca Larenzia\", ma altrettanto studiato. Le pose dei bambini accelerano il senso di movimento e tridimensionalit\u00e0, invitando lo spettatore a una pluralit\u00e0 di vedute, aventi la madre come perno."}
{"id": "2484863", "revid": "819238", "url": "https://it.wikipedia.org/wiki?curid=2484863", "title": "Binario tronco", "text": "Un binario tronco o binario morto, da taluni chiamato anche tronchino, \u00e8 un tratto di binario che termina con un paraurti ferroviario.\nCaratteristiche.\nIl termine viene di solito usato per designare quei binari di stazione adibiti alla sosta di veicoli di servizio, di carri merci o di locomotive in sosta. Costituita da un binario morto \u00e8 anche la cosiddetta asta di manovra.\nBinario tronco di sicurezza.\nSono detti binari tronchi anche i binari muniti di paraurti che realizzano l'indipendenza dei binari di ricovero o di raddoppio dai binari cosiddetti di corsa quando gli scambi sono disposti per la non confluenza. Questa funzione \u00e8 molto importante ai fini della sicurezza: un rotabile che dovesse accidentalmente muoversi da un binario di sosta non deve per nessun motivo raggiungere i binari di corsa. Per questo motivo, al termine del binario di ricovero \u00e8 costruito un tronco di sicurezza, verso il quale sono orientati normalmente gli scambi dei binari di sosta, in modo tale che un rotabile che dovesse muoversi andrebbe a fermarsi sul tronchino di sicurezza e non ad invadere la linea.\nStazioni di testa.\nNelle grandi stazioni di testa i binari tronchi sono disposti in posizione strategica in modo da consentire la sosta delle locomotive da agganciare in coda ai treni giunti che debbano proseguire in retrocessione verso altre destinazioni. In questo caso il binario \u00e8 munito di segnale basso o marmotta."}
{"id": "2484867", "revid": "76963", "url": "https://it.wikipedia.org/wiki?curid=2484867", "title": "Christoph Sanders", "text": "Ha interpretato il ruolo di Ned Banks nella serie tv \"Ghost Whisperer - Presenze\"."}
{"id": "2484869", "revid": "1451528", "url": "https://it.wikipedia.org/wiki?curid=2484869", "title": "Campo Santa Maria Formosa", "text": "Campo Santa Maria Formosa \u00e8 un campo di Venezia, situato nel sestiere di Castello. \n\u00c8 uno dei campi pi\u00f9 grandi della citt\u00e0: a partire da esso (comprendendo nell'area anche l'adiacente Campiello Querini) si dipartono un totale di nove calli e di undici ponti (di cui alcuni di semplice collegamento agli ingressi dei palazzi).\nIl nome si deve alla presenza della chiesa di Santa Maria Formosa.\nDescrizione.\nL'area del campo \u00e8 delimitata da tre rii (di Santa Maria Formosa, del Pestrin, del Mondo Novo); nello spazio interno a essi sorgono molti palazzi di rilevanza storico-architettonica, elencati di seguito, secondo l'ordine dispositivo in senso orario a partire dal lato nord-occidentale:\nL'edificio di maggior rilievo \u00e8 il grande edificio sacro dedicato a Santa Maria Formosa, ubicato nella parte sud-orientale del campo.\nAll'interno di Campo Santa Maria Formosa, caratterizzato da una forma irregolare, ci sono anche due pozzi. "}
{"id": "2484873", "revid": "219355", "url": "https://it.wikipedia.org/wiki?curid=2484873", "title": "Fosfofruttochinasi 1", "text": ""}
{"id": "2484880", "revid": "124312034", "url": "https://it.wikipedia.org/wiki?curid=2484880", "title": "Lingue germaniche occidentali", "text": "Le lingue germaniche occidentali sono una delle tre branche, insieme alle lingue germaniche orientali ed alle lingue germaniche settentrionali, nelle quali sono suddivise le lingue germaniche. Tra le tre branche, quella del gruppo occidentale \u00e8 la pi\u00f9 ampia e comprende lingue quali l'inglese, il tedesco, l'olandese, il frisone, l'afrikaans e lo yiddish.\nL'esatta origine e differenziazione delle lingue germaniche occidentali e delle altre due branche rimane di difficile determinazione, ma \u00e8 possibile affermare che tra le varie lingue germaniche, da quanto evidenziabile dalle diverse iscrizioni runiche ed almeno fino alle invasioni barbariche del V e VI secolo, ci fosse un certo grado di mutua intelligibilit\u00e0.\nIl gruppo occidentale delle lingue germaniche sembra affermarsi come variet\u00e0 della lingua proto-germanica durante la cultura di Jastorf per differenziarsi completamente dalle altre lingue germaniche a seguito delle invasioni barbariche.\nLe lingue germaniche occidentali si differenziano dalle altre per innovazioni sia a carattere fonologico che morfologico come:\nLe lingue germaniche occidentali hanno in comune con quelle settentrionali:"}
{"id": "2484883", "revid": "767487", "url": "https://it.wikipedia.org/wiki?curid=2484883", "title": "Nathaniel Bliss", "text": "Ha ricoperto la carica di Astronomo Reale dal 1762 al 1764.\nBiografia.\nBliss nacque in un villaggio del Gloucestershire e studi\u00f2 al Pembroke College dell'Universit\u00e0 di Oxford. Consegu\u00ec il Bachelor of Arts nel 1720 e il Master of Arts nel 1723.\nPastore nella chiesa St Ebb ad Oxford, nel 1742 succede ad Edmond Halley come professore di matematica all'Universit\u00e0 di Oxford, nello stesso anno divenne membro della Royal Society.\nEffettu\u00f2 diverse osservazioni astronomiche: una cometa che ha avvicinato il Sole nel 1744, il transito di Venere del 1761 in sostituzione di James Bradley che era malato e, nel 1764, ha pubblicato le sue osservazioni su un'eclissi visibile da Greenwich.\nAvendo assistito e sostituito Bradley, alla sua morte, avvenuta nel 1762, gli \u00e8 succeduto diventando il quarto Astronomo Reale. \nI 18 mesi che gli restavano da vivere non gli permisero di lasciare la sua impronta sull'osservatorio Reale di Greenwich. Ha continuato sulla linea di Bradley con un'attenzione particolare al dipartimento degli orologi.\nBliss mor\u00ec ad Oxford, ma fu sepolto vicino a Halley nella chiesa di Santa Margherita a Lee, nel borgo di Lewisham, a Londra."}
{"id": "2484888", "revid": "1305772", "url": "https://it.wikipedia.org/wiki?curid=2484888", "title": "Cory Arcangel", "text": "Operante nel settore della sperimentazione sui New Media, Arcangel vive e lavora a Brooklyn. Il suo lavoro interessa la relazione tra tecnologia e cultura, e l'appropriazione dei media.\nArcangel considera le sue prime collaborazioni con Paul B. Davis fondamentali nello sviluppo della sua concezione artistica. \nNel 1998 il duo fond\u00f2 BEIGE, una programming ensemble con altri amici del Oberlin Conservatory.\nIl lavoro di Arcangel \u00e8 apparso in molte esposizioni museali, inclusa una mostra personale al Migros Museum di Zurigo \n, al MOMA's Color Chart\n, alla versione 2004 del Whitney Biennial \n, ed \u00e8 stato anche in esposizione al New Museum\n e al MCA Chicago \n, oltre che molti altri musei. \nIl suo lavoro \u00e8 incluso nelle collezioni pubbliche come quelle del Whitney Museum of American Art, Miami Art Museum (ora P\u00e9rez Art Museum Miami), Migros Museum, e la Neue Nationalgalerie.\nArcangel \u00e8 rappresentato da Team Galley a New York, da Galerie Ropac a Parigi e Salzburg, da Max Wigram a Londra, e da Galerie Guy B\u00e4rtschi a Ginevra.\nOpere.\nLe opere maggiormente conosciute di Arcangel sono le cartucce della Nintendo hackate e la modifica di computer obsoleti degli anni '70 ed '80.\nAlcuni esempi dei suoi lavoro sono:\n\"Super Mario Clouds\", una cartuccia del gioco Super Mario Bros. dove tutto, eccetto le nuvole, \u00e8 stato cancellato; \"Sans Simon\", un video di Simon e Garfunkel dove Arcangel filma la sua mano che blocca l'immagine di Paul Simon sullo schermo, e \"I Shot Andy Warhol\", nel quale rimpiazza alle immagini degli obiettivi dello shooting game Hogan's Alley delle immagini di papa Giovanni Paolo II, Flavor Flav ed Andy Warhol.\nArcangel ha lavorato in collaborazione con il collettivo artistico Paper Rad nella realizzazione di \"Super Mario Movie\", un video di 15 minuti realizzato rimpiazzando il codice del gioco Super Mario Bros. con un programma video scritto da Arcangel.\nTutta la grafica viene lasciata intatta e viene usata dal motore video, il quale racconta la storia del game world che sta diventando corrotto e di Mario che inizia a chiedersi sul perch\u00e9 della sua esistenza.\nNel 2007, Film and Video Umbrella gli ha commissionato la produzione di un nuovo lavoro, \"un paio di migliaia di cortometraggi su Glenn Gould\"\n, usando piccoli frammenti di video, ognuno contenente una nota singola di vari strumenti (e qualche verso di animale) per creare un arrangiamento della \"Variation no.1\" di Bach. Per realizzarlo, Arcangel ha dovuto creare un suo software di video-editing.\nIl lavoro recente di Arcangel, come ad esempio \"Video Painting\" e \"Photoshop CS: 110 by 72 inches, 300 DPI, RGB, square pixels, default gradient \"Spectrum\", mousedown y=1098 x=1749.9, mouse up y=0 x=4160\" affronta il ruolo della tecnologia nel determinare il modo in cui gli spettatori apprezzano le opere d'arte.\n\"Immaginatemi mentre compro un qualsiasi equipaggiamento video da eBay, accenderlo, e premere qualche bottone casualmente, e dopo chiamare quello che ne esce fuori 'opera'. Questo assetto mentale \u00e8 lo spirito della Adult Contemporary. In contrasto con qualche mio vecchio lavoro, il quale esercitavano un qualsivoglia uso sovversivo dei moderni apparecchi digitali, i pezzi di questo show sono ispirati dall'idea di usare la tecnologia esattamente come essa \u00e8 stata pensata, sebbene in un modo meglio definito come 'non-esperto'. Cosa succederebbe se la possibilit\u00e0 di usare un sistema poveramente in un modo ineducato fosse celebrata? Cosa succederebbe se io, come un artista, attaccassi il mio nome alle estetiche di differenti epoche tecnologiche senza realmente preoccuparmi di lavorare o anche solo di leggere il manuale (cos\u00ec di parlare)?\"\n- Cory Arcangel \nMusica e Performance.\nArcangel \u00e8 anche un musicista ed un performer, la cui musica comprende il genere 8-bit creato sui primi Atari e Commodore International computers. La registrazione pi\u00f9 recente dell'artista \u00e8 stata \"The Bruce Springsteen Born to Run Glockenspel Addendum\"\nUna delle sue pi\u00f9 note performance \u00e8 stata Sans Simon, che ebbe luogo alla Columbia University\n, e \"The Bruce Springsteen Born to Run Glockenspiel Addendmun\" alla Light Industry."}
{"id": "2484889", "revid": "125491480", "url": "https://it.wikipedia.org/wiki?curid=2484889", "title": "Tettigoniidae", "text": "Le Tettigoniidi (Tettigoniidae ) sono una famiglia di insetti ortotteri del sottordine Ensifera, comprendente pi\u00f9 di 6.400 specie. \u00c8 la sola famiglia nella superfamiglia Tettigonioidea. Sono note anche come catididi, cavallette verdi, cavallette dalle corna lunghe o grilli dei cespugli, e sono imparentate pi\u00f9 strettamente con i grilli che con le locuste, a volte ugualmente denominate cavallette. Molte tettigoniidi esibiscono capacit\u00e0 di mimetismo e camuffamento, comunemente con forme e colori simili alle foglie.\nDescrizione.\nLa lunghezza delle loro antenne filamentose pu\u00f2 superare quella del loro corpo.\nI maschi delle tettigoniidi hanno organi che producono suoni mediante stridulazione situati sugli angoli posteriori delle loro ali frontali. In alcune specie anche le femmine sono capaci di stridulazione.\nDistribuzione e habitat.\nQuesta famiglia \u00e8 rappresentata in tutti i continenti eccetto l'Antartide, sia nei climi temperati (per esempio circa 250 specie in Nordamerica) sia in quelli caldi. Il maggior numero di specie si concentra nelle regioni tropicali ed equatoriali (p.es. circa 2000 specie in Amazzonia).\nIn Italia sono presenti circa 130 specie.\nBiologia.\nLa dieta delle tettigoniidi include foglie, fiori, corteccia e semi, ma molte specie sono esclusivamente predatrici, nutrendosi di altri insetti, di lumache o addirittura di piccoli vertebrati come serpenti e lucertole. Alcune sono anche considerate flagelli dai coltivatori di colture su scala commerciale e sono irrorate con insetticidi per limitarne la crescita. I maschi procurano un dono nuziale per le femmine sotto forma di uno spermatoforo, un corpo nutritivo prodotto con l'eiaculazione maschile. Le uova delle tettigoniidi hanno una tipica forma ovale e sono deposte in file sulla pianta ospite.\nTassonomia.\nComprende le seguenti sottofamiglie:"}
{"id": "2484890", "revid": "466539", "url": "https://it.wikipedia.org/wiki?curid=2484890", "title": "Sholem Asch", "text": "Biografia.\nNacque a Kutno, nel Voivodato di \u0141\u00f3d\u017a (nel centro della Polonia), da Frajda e Moszek Asz, un commerciante di bestiame originario della cittadina di G\u0105bin. Come i suoi nove fratelli ebbe una tradizionale educazione ebraica, educato sin dall'infanzia agli studi rabbinici.\nDovette poi trasferirsi a W\u0142oc\u0142awek, citt\u00e0 che diede i natali al Nobel Tadeusz Reichstein ed a Marcel Reich-Ranicki, per frequentare il liceo classico e quindi a Varsavia. Al liceo seppe apprezzare soprattutto le opere di Goethe e Schiller in letteratura e di Gotthold Ephraim Lessing in filosofia. A Varsavia conobbe la sua futura moglie Mathilde Shapiro, figlia dello scrittore M. M. Shapiro, e inoltre ebbe luogo di approfondire i propri studi sulla corrente culturale settecentesca dell'Haskalah, che doveva molto alle opere dello stesso Lessing. Forte della propria identit\u00e0 ebraica, scrisse inizialmente proprio in lingua ebraica per poi passare, dietro suggerimento dell'amico Isaac Leib Peretz, anch'egli scrittore, all'Yiddish. \nA questo periodo risale la sua opera teatrale \"Dio della vendetta\", andata in scena per la prima volta nel 1907 e poi riproposta con qualche piccolo cambiamento a Broadway nel 1923, riscuotendo un successo di gran lunga maggiore: fu infatti solo allora che fu conosciuta anche in gran parte d'Europa, Italia compresa. La storia era per l'epoca inconcepibile e dissacrante a causa delle tante oscenit\u00e0 alle quali il pubblico doveva assistere: lo sfondo era una casa di tolleranza - esse furono rese illegali in gran parte del Vecchio Continente solo alla fine degli anni quaranta (in Italia nel 1948) - e due personaggi di sesso femminile intrattenevano una relazione omosessuale.\nEbbe la possibilit\u00e0 di visitare la Palestina nel 1908 e gli Stati Uniti nel 1910, decidendo infine di trasferirsi in questi ultimi. Prima di ottenere la cittadinanza americana nel 1920, dovette partire per il fronte quando gli Stati Uniti entrarono nella Prima guerra mondiale, risultando determinanti. Nel 1919, a guerra finita, scrisse \"Kiddush ha-Shem\", uno dei primi romanzi storici della letteratura yiddish. Al 1929 risale, invece, il primo libro della sua trilogia \"Prima dell'inondazione\", disponibile in lingua inglese con il titolo \"Three Cities\", sulla vita degli ebrei residenti in Pietroburgo, Varsavia e Mosca. \nNel 1934 scrisse il suo lavoro di maggior successo, il romanzo \"L'ebreo dei salmi\" (\"Der tilim-yid\"), influenzato dal crescente antisemitismo in Europa, e basato sulla bellezza morale della piet\u00e0 ebraica, sulla fede, sulla speranza e sulla diffusione dello chassidismo.\nFece quindi ritorno in Polonia, dove gli venne conferita una decorazione dalla Repubblica di Polonia e dove venne eletto presidente onorario dell'Yiddish PEN Club di Varsavia. Poi soggiorn\u00f2 per un lungo periodo in Francia, quindi decise di rivisitare la Palestina nel 1936 e infine nel 1938 torn\u00f2 in America. Nel 1937 scrisse \"Bayrn Opgrunt\", tradotto in Inglese con il titolo \"The Precipice\" (\"Il Precipizio\"), la cui storia si svolgeva nella Germania segnata profondamente dall'iperinflazione e dall'umiliazione per le condizioni imposte dal trattato di Versailles del 1919.\nScrisse una seconda trilogia (\"Il Nazareno\", \"L'Apostolo\" e \"Maria\") tra il 1939 e il 1949, con la quale, per\u00f2, urt\u00f2 la sensibilit\u00e0 dei lettori ebrei pi\u00f9 ortodossi a causa dei soggetti presi dal \"Nuovo Testamento\"; fu per questo duramente attaccato dal quotidiano ebraico statunitense \"The Forward\" (\"L'Avanti\"), che non esit\u00f2 ad accusarlo di voler fare propaganda in favore del Cristianesimo. Nel suo ultimo periodo l'autore auspic\u00f2 la riconciliazione tra il pensiero ebraico e quello cristiano sottolineando le loro radici storiche e spirituali comuni.\nNegli ultimi anni della sua vita fece ritorno in Palestina, trascorrendo i suoi giorni nella citt\u00e0 costiera di Bat Yam, poco lontano da Tel Aviv e in sua memoria la sua casa di Bat Yam \u00e8 stata trasformata in un museo. Tuttavia si spense a Londra."}
{"id": "2484895", "revid": "745179", "url": "https://it.wikipedia.org/wiki?curid=2484895", "title": "Fascio dorso-laterale di Lissauer", "text": ""}
