{"id": "2597636", "revid": "287204", "url": "https://it.wikipedia.org/wiki?curid=2597636", "title": "Isabella Rossi Gabardi Brocchi", "text": "Biografia.\nIsabella Rossi nacque a Firenze nel 1808. Figlia del conte Anton Cino, avvocato, e di Elvira Giampieri, poetessa, Isabella fu una donna coltissima e dotata di estro poetico, scrittrice di una certa fama. Visse a Bologna, a Firenze, a Modena; pubblic\u00f2 a Firenze e a Milano.\nLa sua casa divenne uno dei salotti letterari pi\u00f9 importanti di Firenze. Era, infatti, frequentata da: Giuseppe Montanelli, Francesco Dall\u2019Ongaro, Vincenzo Salvagnoli, Lorenzo Mancini, Giuseppe La Farina, Ippolito D\u2019Aste, Pietro Giordani, Giovan Battista Bulgarini, Massimo D\u2019Azeglio, Giovanni Rosini, Giovan Battista Niccolini, Amalia Bettini, Amelia Sarteschi Calani-Carletti. Alcuni, come Achille Castagnoli, le dedicarono versi di ammirazione.\nIsabella Rossi fu amata dal poeta Giuseppe Giusti (Carlo Romussi, nella sua biografia edita a Milano, presso Sonzogno nel 1899, dice pi\u00f9 di testa che di cuore). Sta di fatto che il Giusti era un assiduo ospite della famiglia di Isabella in Firenze, nel quale salotto si riuniva l\"'intelligentia\" del luogo. Il Giusti spesso recitava i versi che Isabella componeva. I due ebbero un intenso scambio epistolare e poetico, che dur\u00f2 dagli anni trenta dell'Ottocento sino a tarda et\u00e0 e che Isabella Rossi rese pubblico. I due progettarono anche un matrimonio ma, per la differente condizione economica (il Giusti non era ricco) e di ceto, il loro rapporto si deterior\u00f2. Un giorno Isabella si rese conto che i loro caratteri non si fondevano pi\u00f9 insieme, anzi non lo avevano mai fatto; lei scrisse: \u00abStudiando il suo (carattere) trovai fra lor due vi era qualche cosa che li teneva separati: che il mio core non si fondeva mai col suo cuore, mentre il mio intelletto rispondeva sempre al suo\u00bb. Un giorno del 1840 lei gli disse: \u00abAmica ti sar\u00f2 fino alla morte, ma giammai diverr\u00f2 la tua consorte\u00bb. E, dopo averne ricevuto una lettera per nulla addolorata, l'anno seguente Isabella spos\u00f2 il conte Olivo Gabardi Brocchi di Carpi, anch'egli scrittore, futuro autore delle \"Leggende istoriche\" (1859). Gli sposi ispirarono un carme celebrativo alla madre di Olivio, Mantica Gabardi Brocchi e una dedica a Giusti, che avrebbe continuato a manifestare affetto nei confronti di Isabella, come testimoniato dalla dedica autografa sull'edizione 1845 delle sue poesie.\nIl 1845 \u00e8 anche l\u2019anno della nascita, a Firenze, del figlio di Isabella e Olivo, Gabardo, futuro critico musicale, giornalista e autore di una dettagliata biografia della madre.\nIsabella dedic\u00f2 un canto a Vincenzo Gioberti per il suo arrivo a Firenze nel 1847.\nDurante i moti del 1848 si fece promotrice di iniziative filantropiche, divenendo corrispondente fiorentina per il giornale torinese \"Risorgimento\" e celebrando nella prima lettera l\u2019operato di Leopoldo II. Il 3 giugno dello stesso anno, il periodico \"La donna italiana\" pubblic\u00f2 la sua risposta (scritta con la madre) all'anonimo che aveva affermato che le donne toscane avevano avuto un ruolo marginale rispetto ad altre italiane durante la guerra d\u2019indipendenza.\nNel 1849 fu condannata a due mesi di arresti domiciliari per aver consigliato a suo cugino di arruolarsi nelle truppe sabaude invece che in quelle estensi. Scontata la pena, rientr\u00f2 con la famiglia a Firenze.\nAppassionata di magnetismo e spiritismo, nel 1864 entr\u00f2 in contatto con la societ\u00e0 spiritica torinese, ma se ne distacc\u00f2 subito in quanto contraria alle sue convinzioni cattoliche. Nello stesso anno strinse amicizia con lo scultore Giovanni Dupr\u00e8 e con Aleardo Aleardi, al quale avrebbe dedicato le poesie \"Cosa \u00e8 Dio? e Cosa \u00e8 Satana?.\"\nAttraverso le sue opere di beneficenza durante la guerra del 1866, si rese molto disponibile ad aiutare gli altri, anche in senso pratico, tanto da accogliere in casa, alla fine del conflitto, il generale Giuseppe Avezzana, il quale aveva combattuto a fianco di Giuseppe Garibaldi.\nNel 1875 strinse una forte amicizia con Cletto Arrighi.\nGiovanni Verga le invi\u00f2 una copia di \"Primavera\" e altri racconti (1876).\nPrese le distanze dai movimenti protofemministi d\u2019Europa, in quanto l\u2019autrice condannava la donna di una consustanziale debolezza d\u2019animo e le attribuiva il mero ufficio di moglie e madre, riservando all'uomo, al contrario, il pieno esercizio delle facolt\u00e0 razionali e il ruolo di guida all'interno della famiglia e della societ\u00e0.\nMor\u00ec a Firenze il 28 luglio 1893.\nPostuma usc\u00ec la sua riproposizione di \"Dio non paga il sabato\" con il titolo \"Un gentiluomo ladro\" (1908).\nProduzione letteraria.\nLa Rossi si dedic\u00f2 presto alla poesia.\nNel 1838 pubblic\u00f2 la cantica polimetrica \"Cinzica de Sismondi\", rilettura della leggenda della nobildonna che agli inizi dell\u2019anno Mille esort\u00f2 i pisani a respingere l\u2019assalto dei saraceni. L\u2019opera, che le permise di ricevere un diploma da parte dell\u2019Accademia degli Infecondi di Prato, si poneva come una parentesi risorgimentale e individuava nell'esortazione alla missione patriottica il destino delle donne italiane.\nAll'interno della sua opera, le \"Rime\", pubblicata nel 1839 a Bologna, introdusse una dedica al letterato Giuseppe Ignazio Montanari.\nIsabella riscontr\u00f2 molto successo in campo letterario, tanto che Francesco Fabi Montani, in una lettera del 14 novembre, diceva di volerla includere in una collana di poetesse, stampata a Padova dall'editore \"Vedova\".\nIl 29 febbraio 1840, sul \"Poliorama pittoresco\", venne pubblicata la sua risposta alle accuse che l\u2019abate Pietro Contrucci rivolse nei confronti delle donne italiane, accusandole di inferiorit\u00e0 rispetto alle donne inglesi e alle francesi. All'interno della sua risposta, Isabella Rossi menzionava alcune letterate contemporanee, (fra cui se stessa), le quali costituivano esempi di gloria italica. Il tutto comparve poi sulla rivista \"La Moda\" del 30 marzo e fu apprezzato dalla poetessa Matilde Joannini.\nUna raccolta di letture in tre volumi, che aveva come obiettivo quello di educare le giovanette, il \"Florilegio femminile\", redatto da Emanuele Rossi, pubblic\u00f2 i suoi racconti di virt\u00f9 femminea e spirito patriottico:\nNel 1841 uscirono due tomi di Opere per la Stamperia Granducale:\ncarmi storici: \"Carlo V in Italia\", \"Alle ceneri di Napoleone\";\ncarmi funebri: \"In morte di Girolamo Segato\", \"In morte di Cesare Montalto\";\nodi d\u2019occasione: per lo straripamento del Tevere nella valle tiberina-toscana;\nepistole poetiche: \"Al professor Ignazio Montanari\"; poesie ai genitori, alla sorella, al fratello, al marito;\na letterati: A Gio. Battista Nicolini, Ad Antonio Mezzanotte;\ninni religiosi: Cristo che lascia la Vergine per madre a Giovanni, A Maria.\nPubblic\u00f2 la cronaca popolare, \"La madre bolognese\", storia di una donna che accoglie e perdona l\u2019assassino del figlio, che poi entr\u00f2 a far parte di una collezione di letture graziose dirette da Ignazio Cant\u00f9.\nIl 2 maggio 1842, la rivista \"La Moda\" pubblic\u00f2 la prosa \"Il\" \"Cimitero di Bologna\", definito da Tommaso Pomilio una \"versione melanconica o addirittura luttuosa del viaggiare, o del visitare almeno\". In detto lavoro scrisse \"\"laberinto d'interminabili portici, di sale, di camere tute occupate da tombe e da lapidi\", dove la luce trionfa e d\u00e0 nuova vita alla morte, in una girandola di effetti: \u00e8 \"l'effetto della luce che in larghi spiazzi, o in lucide strisce, piove i suoi atomi sopra le statue, e quasi vive e muoventisi le rende secondo che essa varia di loco e cangia e ombre\"\".\nIl periodico annuale di tipo scientifico, letterario e artistico, \"Museo\", accolse nel 1843 i versi di \"Morto!\", scritti in seguito alla scomparsa del padre avvenuta l\u2019anno prima, e due novelle, tra cui il racconto storico \"Maria\".\nDopo aver commemorato, il 20 maggio 1850, il secondo anniversario di Curtatone e Montanara con un articolo sul \"Costituzionale\", il 31 maggio, scrisse un salmo funebre per la morte di Giusti. L\u2019anno dopo torn\u00f2 a Carpi, ma continuarono i suoi contatti epistolari con gli amici fiorentini, soprattutto Gino Capponi.\nNel 1853 pubblica il romanzo \"Dio non paga il sabato\", con dedica alla Calani-Carletti la quale aveva incoraggiato la pubblicazione e rivisto le bozze. All'interno della prefazione, Isabella dichiar\u00f2 di voler scrivere una storia nella lingua viva di Toscana con qualche concessione francofona, in quanto era preoccupata dell'aspetto linguistico. Il romanzo riporta la vicenda della povera e religiosa \"Maria\", accolta in casa dal losco \"Federigo\", da cui rischia di essere compromessa, e quella dell\u2019altrettanto virtuosa ma nobile \"Giulia\", a sua volta corteggiata da Federigo, che alla fine viene arrestato per furto. Il romanzo trasmette concetti quali il ruolo di guida della figura maschile all'interno della societ\u00e0 (alla fine del romanzo \"Randalli\" salva Maria facendole prendere i voti, e assiste le nozze fra il figlio adottivo \"Carlo\" e Giulia) e la fragilit\u00e0 dell\u2019animo femminile, facile al traviamento.\nNel 1856 tradusse \"Les devoirs des femmes dans la famille\" - \"I doveri delle donne nella famiglia\" - dell\u2019abate Fr\u00e9d\u00e9ric-\u00c9douard Chassay, preceduta da una premessa, nella quale si riteneva d'accordo con il pensiero del francese.\nNel 28 aprile confut\u00f2 la teoria di Charles Darwin in un articolo sulla \"Gazzetta d\u2019Italia\", che trov\u00f2 riscontro presso Capponi e Tommaseo.\nNel 1871 pubblic\u00f2 le \"Riflessioni sul proletariato\" a seguito degli eventi della Comune parigina, in cui sottolineava l\u2019importanza di un\u2019equa distribuzione dei beni e dell\u2019integrazione delle masse nell'agricoltura e nell'industria.\nA testimonianza della sua fama e del suo impegno patriottico, fu menzionata da Eugenio Comba nel suo \"Donne illustri italiane\" proposte ad esempio alle giovinette del 1872.\nIl 1\u00ba maggio 1874, giorno della morte, commemor\u00f2 Tommaseo in un salmo funebre. Nello stesso anno fu impegnata in uno scambio epistolare con Luciano Scarabelli, il quale le chiedeva pareri sulla sua produzione letteraria.\nQuesti saranno i suoi ultimi anni di attivit\u00e0 da scrittrice. Nel 1875 divenne redattrice del giornale politico \"L\u2019Epoca\"; scrisse l\u2019opuscolo \"Una nuova specie di schiavit\u00f9\" contro l\u2019atteggiamento filogermanico che vedeva diffondersi all'epoca.\nRitorn\u00f2 il tema dell\u2019inferiorit\u00e0 muliebre nei confronti dell\u2019uomo nel fascicolo \"Emancipazione!\" Considerazioni sui diritti della donna.\nDa questo momento in poi non scrisse pi\u00f9 nulla di significativo, a parte un canto biblico per la morte di Vittorio Emanuele II, il 9 gennaio 1878, per la ghirlanda funebre dal titolo \"Fior di passione\". Diminuiscono anche le corrispondenze epistolari.\nNel 1884 incontr\u00f2 la Contessa Lara, alla quale dedic\u00f2 il sonetto \"Quadro dal vero\".\n\"A Una Sorella d'Italia\".\n\"A Una Sorella d'Italia\", poesia pubblicata sul giornale \"Alba\" di Firenze nel 1847 e riportata nel mese di ottobre dello stesso anno sul \"People's and Howitt's Journal\" di Londra, su impulso di Margaret Fuller Ossoli, la quale ne raccomand\u00f2 la pubblicazione a un progressista inglese amico sia di Adam Mickiewicz, sia di Giuseppe Mazzini.\nTo a Daughter of Italy\n\"To guard the glories of the Roman reign\"\n\"States men and warriors had toil'd in vain,\"\n\"If Vestals hands had failed to tend the fire,\"\n\"That sacred emblem of pure strong desire.\"\n\"If highes honors wait the Italian name,\"\n\"If the fire strive to rise again to flame,\"\n\"Vestals anew are called that glow to fan\"\n\"And rouse to fervent force the soul of man\"\n\"Amid the prayers I hourly breathe for thee\"\n\"Most beauteous, most injured Italy,\"\n\"None has a deeper root within the heart\"\n\"Than to see woman duly play her part; (2)\"\n\"To the advancing hours (3) of this great Day\"\n\"A Morning Star (4) be she to point the way,\"\n\"The Virgin Mother (5) of a blessed birth,\"\n\"The Isis (6) of a fair regenerate Earth,\"\n\"And, where its sons achieve their noblest flame,\"\n\"Still Beatrice (7) be the Woman's name.\"\nA Una Sorella d'Italia\n\"\"Per difendere le glorie del regno romano\"\n\"I regnanti e i guerrieri s'impegnavano invano,\"\n\"Se le mani delle Vestali fallivan curar la face,\"\n\"Questo sacro segno di desiderio puro ed efficace.\"\n\"Se i pi\u00f9 alti onori spettano al nome italiano,\"\n\"Se il fuoco a risorgere alla fiamma stenta invano,\"\n\"Le Vestali di nuovo sono chiamate ad attizzarne il fulgore\"\n\"E a risvegliare fervente l'anima dell'uomo al vigore\"\n\"Tra gli oranti per te sospirer\u00f2 tutta la vita\"\n\"Italia tanto bella e cos\u00ec tanto ferita,\"\n\"Nessuno ha radice pi\u00f9 profonda nel cuore\"\n\"Che la donna vedere far bene l'suo dovere; (2)\"\n\"Per l'ore ch'avanzan (3) del grande Mattino\"\n\"Sia la Stella Mattutina (4) a indicare il cammino,\"\n\"La Vergine Madre (5) d'un benedetto nato,\"\n\"L'Iside (6) di un Mondo ben rigenerato,\"\n\"E, se i suoi figli avran la nobilissima face,\"\n\"Il nome della Donna sia ancor Beatrice.\""}
{"id": "2597637", "revid": "287204", "url": "https://it.wikipedia.org/wiki?curid=2597637", "title": "Mussoorie", "text": " \nMussoorie (o Mussooree, Masuri, Musoori) \u00e8 una suddivisione dell'India, classificata come \"municipal board\", di 26.069 abitanti, situata nel distretto di Dehradun, nello stato federato dell'Uttarakhand. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 30\u00b0 26' 60 N e 78\u00b0 4' 60 E e ha un'altitudine di 1.825 .\nSociet\u00e0.\nEvoluzione demografica.\nAl censimento del 2001 la popolazione di Mussoorie assommava a 26.069 persone, delle quali 14.721 maschi e 11.348 femmine. I bambini di et\u00e0 inferiore o uguale ai sei anni assommavano a 2.508, dei quali 1.344 maschi e 1.164 femmine. Infine, coloro che erano in grado di saper almeno leggere e scrivere erano 20.666, dei quali 12.421 maschi e 8.245 femmine."}
{"id": "2597643", "revid": "287204", "url": "https://it.wikipedia.org/wiki?curid=2597643", "title": "Bangu Atl\u00e9tico Clube", "text": "Il Bangu Atl\u00e9tico Clube \u00e8 una societ\u00e0 calcistica brasiliana di Rio de Janeiro, fondata nel 1904. Attualmente \u00e8 al 52\u00ba posto nel ranking CBF e al 6\u00ba nel ranking Carioca.\nStoria.\nIl club nacque nella \"F\u00e1brica Bangu\", situata nell'omonimo quartiere della zona ovest di Rio de Janeiro. Nel dicembre 1903, l'inglese Andrew Procter, sostenuto dai colleghi, inizi\u00f2 a pensare alla fondazione di un club, che avvenne il 17 aprile 1904.\nLa prima partita ebbe luogo 24 luglio 1904, contro il Rio Cricket and Athletic Association, club di Niter\u00f3i, e termin\u00f2 con la sconfitta del Bangu per 5-0, e la seconda partita fu una vittoria per 6-0 contro l'Andara\u00ed. Nel 1905, il Bangu fu tra i fondatori della Federazione calcistica di Rio de Janeiro.\nNel Campionato Carioca 1916 il Bangu giunse al secondo posto a pari merito con il Botafogo; negli anni venti, debutt\u00f2 Domingos da Guia e Claudionor Corr\u00eaa, Am\u00e9rico Pastor e Jos\u00e9 de Mattos, furono convocati in Nazionale per il Campeonato Sudamericano de Football 1921, ma essendo operai nella fabbrica non ottennero il permesso di recarsi in Argentina per partecipare alla competizione.\nNel 1933, il Bangu vinse il Campionato Carioca con sette vittorie, due pareggi e una sconfitta; in finale sconfisse il per 4-0. Tra i pi\u00f9 importanti giocatori della storia del club ci fu Zizinho, che vinse il Torneio In\u00edcio del 1950 e il \"Torneio In\u00edcio do Torneio Rio-S\u00e3o Paulo\" nel 1951, in finale contro l'Am\u00e9rica. Nel 1959 il Bangu giunse al secondo posto nel campionato statale alla pari con il Botafogo, e i due club si disputarono la qualificazione alla Ta\u00e7a Brasil.\nDopo due secondi posti nel 1964 e 1965, vinse il titolo del Campionato Carioca nel 1966 con quindici vittorie, due pareggi ed una sconfitta. La finale fu segnata da una rissa causata da Almir Pernambuquinho del Flamengo.\nNel 1967 il Bangu giunse ancora al secondo posto del Campionato Carioca, perdendo la finale contro il Botafogo per 2-1.\nNell'estate 1967 il club disput\u00f2 il campionato nordamericano organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. Il Bangu rappresent\u00f2 gli , che concluse la Western Division, con 4 vittorie, 4 pareggi e 4 sconfitte, al quarto posto finale. La finale vide i Washington Whips, rappresentati dall', cedere ai Los Angeles Wolves, rappresentati dai .\nIl 14 marzo 1970 la squadra pareggi\u00f2 con il futuro campione a . Nel 1985 arriv\u00f2 al secondo posto nel campionato nazionale, perdendo la finale con il Coritiba ai rigori.\nNel 1986, il Bangu partecip\u00f2 per la prima volta alla Coppa Libertadores, non riuscendo per\u00f2 a vincere nessuna partita. Ladislau da Guia, fratello di Domingos da Guia e zio di Ademir da Guia, \u00e8 il miglior marcatore del Bangu, con 217 gol segnati. Nel 2001, il Bangu vinse la \"Medalha Tiradentes\", per essere stato il primo club in Brasile a schierare giocatori di colore, fatto avvenuto nel 1905. Nel 2004 fu retrocesso nella S\u00e9rie B del campionato Carioca, tornando in massima serie solo nel 2008."}
{"id": "2597645", "revid": "1305772", "url": "https://it.wikipedia.org/wiki?curid=2597645", "title": "Carolina del Pr\u00edncipe", "text": "Carolina del Pr\u00edncipe \u00e8 un comune della Colombia facente parte del dipartimento di Antioquia.\nIl centro abitato venne fondato da Pedro Rodr\u00edguez de Zea nel 1787, mentre l'istituzione del comune \u00e8 del 1814."}
{"id": "2597647", "revid": "287204", "url": "https://it.wikipedia.org/wiki?curid=2597647", "title": "Mohanpur Mohammadpur", "text": " \nMohanpur Mohammadpur (o Muhammadpur, Mohammadpur Fall) \u00e8 una suddivisione dell'India, classificata come \"census town\", di 8.700 abitanti, situata nel distretto di Haridwar, nello stato federato dell'Uttarakhand. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 29\u00b0 46' 60 N e 77\u00b0 58' 0 E e ha un'altitudine di 239 .\nSociet\u00e0.\nEvoluzione demografica.\nAl censimento del 2001 la popolazione di Mohanpur Mohammadpur assommava a 8.700 persone, delle quali 4.525 maschi e 4.175 femmine. I bambini di et\u00e0 inferiore o uguale ai sei anni assommavano a 1.188, dei quali 668 maschi e 520 femmine. Infine, coloro che erano in grado di saper almeno leggere e scrivere erano 5.875, dei quali 3.399 maschi e 2.476 femmine."}
{"id": "2597648", "revid": "247222", "url": "https://it.wikipedia.org/wiki?curid=2597648", "title": "Cladonia evansii", "text": "Cladonia evansii Abbayes (1938), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal botanico e lichenologo statunitense A. Evans.\nCaratteristiche fisiche.\nIl fotobionte \u00e8 principalmente un'alga verde delle Trentepohlia.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie \u00e8 di incerta attribuzione per quanto concerne la sezione di appartenenza; secondo alcuni autori apparterrebbe al genere Cladina, sezione Impexae; a tutto il 2008 sono state identificate le seguenti forme, sottospecie e variet\u00e0:"}
{"id": "2597652", "revid": "1305772", "url": "https://it.wikipedia.org/wiki?curid=2597652", "title": "Bangu", "text": ""}
{"id": "2597653", "revid": "1305772", "url": "https://it.wikipedia.org/wiki?curid=2597653", "title": "Golden League FIAF 1996", "text": "La Golden League FIAF 1996 \u00e8 stato il massimo livello del campionato italiano di football americano disputato nel 1996. \u00c8 stata organizzata dalla Federazione Italiana American Football.\nAl campionato hanno preso parte 12 squadre, suddivise in 2 gironi.\nPlayoff.\nXVI Superbowl.\nIl XVI Superbowl italiano si \u00e8 disputato sabato 29 giugno 1996 allo Stadio Dorico di Ancona, ed ha visto i Phoenix Bologna superare i Gladiatori Roma per 25 a 20.\nIl titolo di MVP della partita \u00e8 stato assegnato a Dale Fry, quarterback dei Phoenix."}
{"id": "2597654", "revid": "729019", "url": "https://it.wikipedia.org/wiki?curid=2597654", "title": "William Steinkraus", "text": "Vanta cinque partecipazioni ai Giochi olimpici e quattro medaglie conquistate nell'Equitazione (delle quali una sola a livello individuale)."}
{"id": "2597655", "revid": "216538", "url": "https://it.wikipedia.org/wiki?curid=2597655", "title": "Bill Steinkraus", "text": ""}
{"id": "2597657", "revid": "1543377", "url": "https://it.wikipedia.org/wiki?curid=2597657", "title": "El Carmen de Viboral", "text": "El Carmen de Viboral \u00e8 un comune della Colombia facente parte del dipartimento di Antioquia.\nIl centro abitato venne fondato da Fabi\u00e1n Sebasti\u00e1n Jim\u00e9nez de Fajardo y Duque de Estrada nel 1800, mentre l'istituzione del comune \u00e8 del 1814."}
{"id": "2597658", "revid": "287204", "url": "https://it.wikipedia.org/wiki?curid=2597658", "title": "Lohaghat", "text": " \nLohaghat \u00e8 una suddivisione dell'India, classificata come \"nagar panchayat\", di 5.828 abitanti, situata nel distretto di Champawat, nello stato federato dell'Uttarakhand. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 29\u00b0 25' 0 N e 80\u00b0 5' 60 E e ha un'altitudine di 1.753 .\nSociet\u00e0.\nEvoluzione demografica.\nAl censimento del 2001 la popolazione di Lohaghat assommava a 5.828 persone, delle quali 3.242 maschi e 2.586 femmine. I bambini di et\u00e0 inferiore o uguale ai sei anni assommavano a 817, dei quali 489 maschi e 328 femmine. Infine, coloro che erano in grado di saper almeno leggere e scrivere erano 4.494, dei quali 2.565 maschi e 1.929 femmine."}
{"id": "2597660", "revid": "76963", "url": "https://it.wikipedia.org/wiki?curid=2597660", "title": "Simon Fenton", "text": "Conosciuto per aver preso parte a produzioni cinematografiche di notevole successo quali i film \"La forza del singolo\" (1992) e \"Matin\u00e9e\" (1993), Fenton ha conseguito una nomination concernente gli \"Young Artist Awards\" nel 1993 per il ruolo drammatico da lui interpretato l'anno prima nel gi\u00e0 citato film \"La forza del singolo\"."}
{"id": "2597661", "revid": "729019", "url": "https://it.wikipedia.org/wiki?curid=2597661", "title": "Andromaco (mitologia)", "text": "Nella mitologia greca, Andromaco \u00e8 un combattente di schieramento acheo al tempo della guerra di Troia, cui partecip\u00f2 al seguito di Idomeneo. \u00c8 menzionato da Quinto Smirneo nel libro XI della \"Posthomerica\", tardivo poema epico che racconta le vicende belliche posteriori all'\"Iliade\" di Omero (databile tra il III e IV secolo d.C.).\nIl mito.\nOrigini.\nAndromaco era un guerriero oriundo di Cnosso, prestigioso sito dell'isola di Creta e sede degli appartamenti reali del monarca Idomeneo, nipote di Minosse. Si arruol\u00f2 obbligatoriamente nell'esercito di quest'ultimo quando il re cretese promise di unire le sue forze a quelle del re Agamennone allo scopo di vendicare il rapimento di Elena, moglie di Menelao.\nMorte.\nAndromaco perse la vita negli scontri finali che si tennero sotto le mura di Troia. Combattendo dall'alto del suo cocchio, trainato da splendidi destrieri, assistette dapprima alla morte del compagno Bremone ad opera di Enea; colpito a sua volta alla tempia dalla spada dell'eroe, Andromaco rotol\u00f2 morto dal carro, imbizzarrendo i cavalli che corsero lungo il campo di battaglia schiacciando i morti sotto gli zoccoli. I servi di Enea riuscirono per\u00f2 a recuperarli e li condussero in patria come trofeo di guerra."}
{"id": "2597666", "revid": "121615660", "url": "https://it.wikipedia.org/wiki?curid=2597666", "title": "Greater Houston", "text": "La Houston-The Woodlands-Sugar Land \u00e8 la quinta pi\u00f9 popolosa area metropolitana (MSA) degli Stati Uniti, che comprende nove contee lungo la costa del Golfo dello stato del Texas. Colloquialmente denominata Greater Houston, la regione di miglia quadrate (\u00a0km\u00b2) \u00e8 incentrata sulla contea di Harris, la terza contea pi\u00f9 popolosa della nazione, che contiene la citt\u00e0 di Houston, il pi\u00f9 grande centro economico e culturale del Sud: con una popolazione di 2,3 milioni di abitanti.\nLa Greater Houston fa parte della megaregione del Texas Triangle insieme alla Dallas-Fort Worth Metroplex, Greater Austin e Greater San Antonio. L'area metropolitana \u00e8 la seconda pi\u00f9 grande del Texas (dopo la Dallas-Fort Worth) con una popolazione di abitanti al censimento degli Stati Uniti del 2010.\nHouston \u00e8 stata storicamente tra le aree metropolitane a pi\u00f9 rapida crescita negli Stati Uniti; \u00e8 stata la crescita pi\u00f9 rapida in termini assoluti durante l'anno di censimento 2013-2014, aggiungendo persone. L'area \u00e8 cresciuta del 25,2% tra il 1990 e il 2000 - aggiungendo pi\u00f9 di persone - mentre la popolazione della nazione \u00e8 aumentata solo del 13,2% nello stesso periodo e dal 2000 al 2007, l'area ha aggiunto oltre persone. I progetti della Greater Houston Partnership per l'area metropolitana aggiungeranno tra i 4,1 e i 8,3 milioni di nuovi residenti tra il 2010 e il 2050."}
{"id": "2597667", "revid": "216538", "url": "https://it.wikipedia.org/wiki?curid=2597667", "title": "Bill Hoskyns", "text": ""}
{"id": "2597668", "revid": "254059", "url": "https://it.wikipedia.org/wiki?curid=2597668", "title": "Pianton", "text": "Il Pianton \u00e8 un corso d'acqua del Veneto.\nSi tratta di un canale di scolo e si origina all'estremit\u00e0 orientale del comune di Scorz\u00e8, presso la zona artigianale di Gardigiano. Attraversa la zona sud-orientale di Mogliano Veneto e, giunto presso il Terraglio, ne segue per un tratto l'andamento rettilineo sino alla confluenza della Peseggiana; prosegue nella zona sud-occidentale della citt\u00e0 e sfocia nel Dese tra Marocco e l'abitato omonimo.\nUn tempo indicato anche come \"Riolo\", in origine nasceva pi\u00f9 a nord ovest, nelle campagne di Peseggia, attraversando poi Gardigiano (come raffigurato in alcune mappe del 1781). La costruzione di nuovi canali e la notevole urbanizzazione ha portato alla scomparsa del primo tratto della fossa, sebbene siano ancora identificabili le tracce dell'alveo primitivo.\nIn alcune pergamene medievali \u00e8 indicato come fiume Pianton ed \u00e8 utilizzato come riferimento per la definizione dei confini tra fondi terrieri diversi.\nAlcuni disegni della seconda met\u00e0 del XVIII secolo conservati presso l'Archivi di stato di Venezia dimostrano l'esistenza lungo il Terraglio delle congiunzioni tra il canale Zermanson, lo Zero, la Fossa Storta, il Pianton e il Dese, utilizzate per deviare verso Mestre l'acqua necessaria ai mulini della citt\u00e0."}
{"id": "2597669", "revid": "287204", "url": "https://it.wikipedia.org/wiki?curid=2597669", "title": "Lansdowne (India)", "text": " \nLansdowne \u00e8 una suddivisione dell'India, classificata come \"cantonment board\", di 7.902 abitanti, situata nel distretto di Pauri Garhwal, nello stato federato dell'Uttarakhand. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 29\u00b0 49' 60 N e 78\u00b0 40' 60 E e ha un'altitudine di 1.399 .\nSociet\u00e0.\nEvoluzione demografica.\nAl censimento del 2001 la popolazione di Lansdowne assommava a 7.902 persone, delle quali 5.048 maschi e 2.854 femmine. I bambini di et\u00e0 inferiore o uguale ai sei anni assommavano a 686, dei quali 380 maschi e 306 femmine. Infine, coloro che erano in grado di saper almeno leggere e scrivere erano 6.829, dei quali 4.583 maschi e 2.246 femmine."}
{"id": "2597671", "revid": "353200", "url": "https://it.wikipedia.org/wiki?curid=2597671", "title": "Anton Domenico Bamberini", "text": ""}
{"id": "2597672", "revid": "287204", "url": "https://it.wikipedia.org/wiki?curid=2597672", "title": "Roland Juhasz", "text": ""}
{"id": "2597677", "revid": "287204", "url": "https://it.wikipedia.org/wiki?curid=2597677", "title": "Antonio Domenico Bamberini", "text": "Biografia.\nIl suo maestro fu Simone Pignoni.\nDurante la sua attivit\u00e0 lavor\u00f2 principalmente a Firenze e nella zona del Valdarno inferiore. Tra i suoi lavori valdarnesi sono da segnalare gli affreschi realizzati nel 1710 nella cupola della chiesa di Santa Cristiana a Santa Croce sull'Arno e l'affresco realizzato nel 1719 raffigurante l\"'Assunta\" posto nella chiesa di Santa Maria Novella a Marti.\nA Firenze lavora nella chiesa di San Giovannino degli Scolopi, all'interno della chiesa di Ognissanti dove realizza su un cornicione interno un tondo raffigurante dei \"Santi Francescani\" e un'altra opera si trova presso il conservatorio della Quieta dove \u00e8 collocato il \"Martirio di San Lorenzo\". Un'altra sua opera si trova a Prato nel palazzo vescovile e raffigura \"Papa Pio V che benedice le bandiere dei cristiani\".\nMor\u00ec a Gramugnana, una localit\u00e0 nei pressi di Casciana Alta (attuale comune di Casciana Terme Lari)."}
{"id": "2597679", "revid": "1718925", "url": "https://it.wikipedia.org/wiki?curid=2597679", "title": "Visita del partner", "text": "La visita del partner \u00e8 diritto garantito al detenuto dall'ordinamento penitenziario di numerosi stati. Consiste in una visita privata e senza il controllo visivo del personale penitenziario all'interno dell'istituto penitenziario, effettuata dal partner, solitamente il coniuge o il convivente more uxorio, ad una persona in stato di detenzione. Generalmente \u00e8 di lunga durata, di solito parecchie ore, per permetter lo sviluppo ed il mantenimento di relazioni intime. Durante la visita possono avvenire rapporti sessuali.\nRatio.\nLa \"ratio\" della visita \u00e8 quella di permettere il mantenimento dei rapporti affettivi intimi con il partner al fine di facilitare la rieducazione del condannato ed il suo reinserimento al termine del periodo detentivo, nonch\u00e9 quello di evitare la soppressione del diritto fondamentale delle persone sottoposte a restrizione della libert\u00e0 personale di continuare ad avere relazioni affettive intime, anche a carattere sessuale.\nLa concessione dei permessi di visita pu\u00f2 anche avere natura premiale ed essere legata al mantenimento di una buona condotta interna da parte del detenuto. Le visite del partner possono costituire un deterrente contro la tentazione di infrangere le norme carcerarie."}
{"id": "2597681", "revid": "287204", "url": "https://it.wikipedia.org/wiki?curid=2597681", "title": "Lalkuan", "text": " \nLalkuan (o Lalkua) \u00e8 una suddivisione dell'India, classificata come \"nagar panchayat\", di 6.524 abitanti, situata nel distretto di Nainital, nello stato federato dell'Uttarakhand. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 29\u00b0 4' 60 N e 79\u00b0 31' 0 E e ha un'altitudine di 270 .\nSociet\u00e0.\nEvoluzione demografica.\nAl censimento del 2001 la popolazione di Lalkuan assommava a 6.524 persone, delle quali 3.567 maschi e 2.957 femmine. I bambini di et\u00e0 inferiore o uguale ai sei anni assommavano a 1.118, dei quali 599 maschi e 519 femmine. Infine, coloro che erano in grado di saper almeno leggere e scrivere erano 4.552, dei quali 2.728 maschi e 1.824 femmine."}
{"id": "2597684", "revid": "838137", "url": "https://it.wikipedia.org/wiki?curid=2597684", "title": "Sistema nazionale di taratura", "text": "Il sistema nazionale di taratura \u00e8 stato istituito nel 1991, con l'approvazione della legge n. 273, con il compito di garantire la disseminazione e la riferibilit\u00e0 delle misure ai campioni nazionali.\nL'SNT \u00e8 composto dall'Istituto nazionale di ricerca metrologica (INRIM) e dai laboratori di taratura presenti sul territorio nazionale."}
{"id": "2597686", "revid": "216538", "url": "https://it.wikipedia.org/wiki?curid=2597686", "title": "Elisabeta Oleniuc", "text": ""}
{"id": "2597687", "revid": "339392", "url": "https://it.wikipedia.org/wiki?curid=2597687", "title": "8\u00b0 Gruppo di Volo", "text": ""}
{"id": "2597689", "revid": "729019", "url": "https://it.wikipedia.org/wiki?curid=2597689", "title": "Battaglia di Monte Casale", "text": "La battaglia di Monte Casale si svolse il 30 aprile 1945 nel territorio di Ponti sul Mincio (MN) ed \u00e8 ritenuta l'ultima battaglia della storia sul suolo italiano.\nFu combattuta dai partigiani della Brigata Italia comandata da Enzo (Fiorenzo Olivieri), dai partigiani della Brigata Avesani comandati da Bruto assieme agli Arditi del IX reparto d'assalto che ebbero un sanguinoso scontro con un reparto tedesco della Flak (la contraerea) che si era asserragliato sulla cima di una collinetta posta vicino alla strada che collega Peschiera del Garda a Monzambano.\nNello scontro, che dur\u00f2 dalla mattina fin verso sera, morirono 5 arditi, il soldato americano Robert Carlson, e 4 partigiani. Da allora, ogni anno l'amministrazione comunale di Ponti sul Mincio ricorda con una cerimonia di commemorazione il sanguinoso combattimento.\nLa battaglia.\nNella notte tra il 29 e il 30 aprile 1945 un forte reparto di tedeschi proveniente dalle difese sul Po e reduce dallo scontro con carri americani alla corte Podinare nel comune di Ceresara, arriv\u00f2 in prossimit\u00e0 di Ponti sul Mincio.\nL'intenzione era quella di aspettare l'arrivo degli americani e di arrendersi a loro, e non ai partigiani per paura di rappresaglie, in quanto gi\u00e0 le forze tedesche in pianura erano tagliate fuori dai collegamenti con i reparti germanici a nord del lago di Garda in quanto gi\u00e0 la 10\u00aa divisione da montagna americana aveva occupato il territorio. Il resto della colonna, un'ottantina di uomini, pass\u00f2 inosservato nei pressi del paese e poi sal\u00ec sul Monte Casale dove, un anno prima, aveva condotto esercitazioni. Il primo gruppo fu subito attaccato dai partigiani di Monzambano e Castellaro che riuscirono ad avere la meglio e ridurlo prigioniero. Il secondo, attestato sul monte, venne via via segnalato dalle vedette partigiane ai vari distaccamenti. Gi\u00e0 dal mattino i tedeschi dalla sommit\u00e0 cominciarono a sparare sulla strada di Monzambano per aprirsi un varco. Un colpo fredd\u00f2 l'ortolano Giuseppe Bompieri che accorso a una finestra voleva rendersi conto di cosa succedeva. Ormai le raffiche dalla collina si ripetevano costituendo una seria minaccia per tutti quelli che transitavano. Sotto il colle si radunarono alcune squadre del \"Battaglione G. Dusi\" della \"Brigata Avesani\" e alcune della \"Brigata Italia\", comandate rispettivamente da Luigi Signori e Adalberto Baldi. Signori dapprima invit\u00f2 i tedeschi alla resa per poi chiedere aiuto (tramite Richard A. Carlson, un americano inquadrato nella 10\u00aa divisione da montagna Usa) agli Arditi della 104\u00aa compagnia, IX reparto d'assalto del Gruppo di combattimento \u00abLegnano\u00bb, che stazionavano a Peschiera. In poco tempo arriv\u00f2 in soccorso una trentina di uomini sotto il comando del capitano Agostino Migliaccio. Presto una quindicina di tedeschi si consegnarono come prigionieri, ma il resto del reparto continu\u00f2 a combattere rifiutando di arrendersi. Gli Arditi e i partigiani decisero quindi di tentare di avvicinarsi strisciando fino alla linea del filo spinato. Ormai era piena battaglia: crepitavano le armi automatiche, i mortai martellavano la cima e le granate del cannone investivano la casamatta della sommit\u00e0.\nAlle 17.30, dopo un fuoco durato quattro ore, Monte Casale fu conquistato. Venne catturato il comandante, un giovane tenente, si dice delle SS, gravemente ferito, e poi il resto della compagnia. Nelle trincee furono rinvenuti otto tedeschi uccisi, fra cui quattro o cinque per mano dello stesso tenente perch\u00e9 avevano tentato di arrendersi. Qualcun altro mor\u00ec altrove o per ferite o perch\u00e9 giustiziato in modo sommario dai partigiani. In totale una decina di caduti e 38-40 prigionieri.\nGli attaccanti lasciarono sul campo gli Arditi sergente maggiore Giorgio Orcesi (diploma d'onore), Mario Galbussera (MBVM), Enrico Benedetti (M.A.V.M.), Luigi Marcon (M.B.V.M.), Antonio Quaranta (M.B.V.M.); i partigiani Alberto Montini (M.B.V.M. \u201csul campo\u201d) e Adelino Comparotto (diploma di ricompensa del gen. Harold Alexander); il soldato americano Richard A. Carlson (Silver Star) e l'austriaco \u00abCarlo\u00bb o \u00abGiuseppe\u00bb, che tempo prima s'era unito ai partigiani della zona."}
{"id": "2597690", "revid": "27152498", "url": "https://it.wikipedia.org/wiki?curid=2597690", "title": "Normalizzatore", "text": ""}
{"id": "2597691", "revid": "767487", "url": "https://it.wikipedia.org/wiki?curid=2597691", "title": "Bellezze in cielo", "text": "Bellezze in cielo (\"Down to Earth\") \u00e8 un film del 1947 diretto da Alexander Hall, e ha per protagonista Rita Hayworth nei panni della musa Tersicore.\nTrama.\nSi tratta di una storia surreale che ha come motivo fondamentale il fatto che le divinit\u00e0 dell'Olimpo possano, dal loro mondo iperuranio, vedere ci\u00f2 che accade sulla Terra. Tersicore, musa della danza, s'indigna perch\u00e9 a Broadway si sta preparando un musical nel quale lei viene rappresentata in maniera banale e soprattutto volgare, per nulla rispettosa della sua vera personalit\u00e0 artistica. Chiede quindi a uno strano personaggio, Mr. Jordan, che governa l'aldil\u00e0, il permesso di poter scendere sulla Terra per rimettere le cose a posto.\nA Broadway sono in corso le audizioni per il personaggio della protagonista del musical su Tersicore, per sostituire l'attrice titolare che fa i capricci, ma il regista Danny Miller sembra insoddisfatto delle concorrenti al ruolo, fino a che inaspettatamente si presenta, sotto il nome di Kitty Pendleton, la bellissima fiammeggiante Tersicore, nelle mentite spoglie di una sconosciuta ma bravissima attrice-ballerina, che finalmente sembra essere ci\u00f2 che il regista desidera. Ma non tutto fila liscio come dovrebbe. Infatti la bella Kitty si rifiuta di rappresentare il personaggio della musa della danza, involgarito dalla trama del musical, cercando in ogni modo di convincere Danny a cambiare la sua parte per renderla pi\u00f9 dignitosa e soprattutto molto pi\u00f9 \"artistica\". Il regista che comincia a subire il fascino di Kitty-Tersicore, dopo una serie di resistenze, che culminano in furibondi litigi con Kitty che minaccia di lasciare la compagnia, si lascia convincere a cambiare il copione secondo le idee di Kitty. Durante le prove dello spettacolo anche Kitty si innamora del regista e un idillio sboccia fra i due. Lo spettacolo per\u00f2, pur essendo di gran classe, sar\u00e0 un fiasco assoluto e la colpa verr\u00e0 addossata dai finanziatori al regista, che a sua volta ne incolper\u00e0 la sua inclinazione per Kitty e Kitty stessa.\nKitty indignata sparisce nel nulla e alla bella Tersicore, addolorata per l'incomprensione dei mortali e soprattutto innamorata cotta del bel regista non resta che tornarsene all'Olimpo. Tornata dalla sua infruttuosa missione terrestre al suo immutabile mondo celeste, la musa della danza attender\u00e0, fino a quando un giorno, dalla terra, non raggiunge l'aldil\u00e0 il suo amato Danny, ormai vecchio, ma non dimentico dell'amore di un tempo. I due si riconoscono e si ricongiungono, finalmente per l'eternit\u00e0.\nUn lieto fine abbastanza insolito per le zuccherose commedie musicali hollywoodiane dell'epoca. Insieme ai due protagonisti recitano una serie di bravi caratteristi del cinema americano di quel momento.\nIl film \u00e8 quasi esclusivamente un pretesto per una serie di stupende scene di danza da colossal hollywoodiano, che mettono in risalto l'indiscussa bravura di ballerina della Hayworth (che canta e balla da par suo), dispiegando il suo fascino ammaliatore, bella ed esplosiva, al culmine della sua sfolgorante carriera cinematografica.\nDistribuzione.\nDoppiaggio italiano.\nIl doppiaggio del film fu effettuato nel 1949, presso la Compagnia O.D.I. diretta da Carlo D'Angelo."}
{"id": "2597692", "revid": "709565", "url": "https://it.wikipedia.org/wiki?curid=2597692", "title": "Aladino Di Martino", "text": "Biografia.\nAladino Di Martino nacque il 13 novembre 1908 a San Pietro Avellana, un piccolo paese in provincia di Isernia. L'amore per la musica gli fu trasmesso dal padre, clarinettista nella banda locale, che lo avvi\u00f2 agli studi musicali a Napoli presso il Convitto \u201cGiuseppe Verdi\u201d. Fu quindi ammesso al Conservatorio di San Pietro a Majella, dove cominci\u00f2 una brillante carriera scolastica sotto la guida di illustri maestri: Emilia Gubitosi per il pianoforte e Gennaro Napoli per la composizione.\nFra il 1932 e il 1958 fu docente di composizione presso il liceo musicale \"U. Giordano\" di Foggia, di cui divenne anche direttore, prodigandosi affinch\u00e9 l'istituzione assurgesse prima ad istituzione pareggiata e divenisse poi conservatorio statale; successivamente fu direttore dei conservatori di Reggio Calabria e di Avellino. Dopo aver vinto il concorso per la cattedra di Alta Composizione fu docente al Conservatorio di San Pietro a Majella dal 1958 al 1979, dedicandosi con grande passione e dedizione all'attivit\u00e0 didattica che lo distinse anche per le sue qualit\u00e0 umane: \u00abUn compositore eccellente, grande insegnante, un uomo di bont\u00e0 infinita\u00bb. \u00c8 la significativa testimonianza di uno di pi\u00f9 prestigiosi allievi di composizione di Aladino di Martino: Riccardo Muti.\nEd \u00e8 principalmente Napoli la citt\u00e0 nella quale si esprime la sua maturit\u00e0 artistica: molte sue composizioni vengono eseguite al Teatro di San Carlo, all'Auditorium della Rai e presso altre importanti istituzioni cittadine, oltre che in importanti rassegne musicali italiane. Nel 1976 divenne membro dell'Accademia tiberina di Roma e gli fu altres\u00ec conferita nel 1980, dal Presidente della Repubblica Sandro Pertini, l'onorificenza di Commendatore al Merito della Repubblica Italiana.\nRicopr\u00ec l'incarico di direttore, sempre del Conservatorio di San Pietro a Majella, fra il 1976 e il 1978. La morte lo colse nel suo paese d'origine nel 1989, ancora nel pieno della sua attivit\u00e0."}
{"id": "2597693", "revid": "336009", "url": "https://it.wikipedia.org/wiki?curid=2597693", "title": "SsangYong Chairman H", "text": ""}
{"id": "2597694", "revid": "27146164", "url": "https://it.wikipedia.org/wiki?curid=2597694", "title": "Centralizzatore e normalizzatore", "text": ""}
{"id": "2597697", "revid": "287204", "url": "https://it.wikipedia.org/wiki?curid=2597697", "title": "Manglaur", "text": " \nManglaur (o 'Manglour) \u00e8 una suddivisione dell'India, classificata come \"municipal board\", di 42.782 abitanti, situata nel distretto di Haridwar, nello stato federato dell'Uttarakhand. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 29\u00b0 48' 01 N e 77\u00b0 51' 56 E.\nSociet\u00e0.\nEvoluzione demografica.\nAl censimento del 2001 la popolazione di Manglaur assommava a 42.782 persone, delle quali 22.600 maschi e 20.182 femmine. I bambini di et\u00e0 inferiore o uguale ai sei anni assommavano a 8.189, dei quali 4.186 maschi e 4.003 femmine. Infine, coloro che erano in grado di saper almeno leggere e scrivere erano 15.645, dei quali 9.674 maschi e 5.971 femmine."}
{"id": "2597698", "revid": "767487", "url": "https://it.wikipedia.org/wiki?curid=2597698", "title": "Il caso Haller", "text": "Il caso Haller \u00e8 un film del 1933 diretto da Alessandro Blasetti, remake del film tedesco \"Der Andere\" (1930) di Robert Wiene, tratto a sua volta dall'omonimo dramma teatrale di Paul Lindau.\n\u00c8 il primo dei due remake di successi stranieri diretti da Blasetti, l'altro \u00e8 \"L'impiegata di pap\u00e0\" (1934). Di entrambi non \u00e8 stata conservata alcuna copia.\n\u00c8 anche il primo dei due soli film interpretati dalla celebre attrice teatrale Marta Abba."}
{"id": "2597701", "revid": "767487", "url": "https://it.wikipedia.org/wiki?curid=2597701", "title": "Texas nord-orientale", "text": "Il Texas nord-orientale (in inglese \"Northeast Texas\") \u00e8 una regione statunitense situata nella parte nord-orientale dello Stato del Texas. Le principali citt\u00e0 comprese nell'area sono Tyler, Longview, Marshall, Clarksville, Mount Pleasant, Greenville, Paris, Texarkana, Nacogdoches, Lufkin, Jacksonville e Palestine."}
{"id": "2597702", "revid": "119962908", "url": "https://it.wikipedia.org/wiki?curid=2597702", "title": "Elisabeta Lip\u0103", "text": "Vanta sei partecipazioni ai Giochi olimpici e otto medaglie conquistate nel Canottaggio.\nPalmar\u00e8s.\nNel 2008 riceve la Medaglia Thomas Keller."}
{"id": "2597703", "revid": "373458", "url": "https://it.wikipedia.org/wiki?curid=2597703", "title": "Northeast Texas", "text": ""}
{"id": "2597706", "revid": "287204", "url": "https://it.wikipedia.org/wiki?curid=2597706", "title": "Mahua Kheraganj", "text": " \nMahua Kheraganj \u00e8 una suddivisione dell'India, classificata come \"nagar panchayat\", di 8.859 abitanti, situata nel distretto di Udham Singh Nagar, nello stato federato dell'Uttarakhand. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 29\u00b0 08' 51 N e 78\u00b0 56' 43 E.\nSociet\u00e0.\nEvoluzione demografica.\nAl censimento del 2001 la popolazione di Mahua Kheraganj assommava a 8.859 persone, delle quali 4.699 maschi e 4.160 femmine. I bambini di et\u00e0 inferiore o uguale ai sei anni assommavano a 1.831, dei quali 955 maschi e 876 femmine. Infine, coloro che erano in grado di saper almeno leggere e scrivere erano 3.809, dei quali 2.558 maschi e 1.251 femmine."}
{"id": "2597708", "revid": "131358", "url": "https://it.wikipedia.org/wiki?curid=2597708", "title": "Naftan Novopolotsk", "text": ""}
{"id": "2597709", "revid": "984922", "url": "https://it.wikipedia.org/wiki?curid=2597709", "title": "Romy Diaz", "text": "Assieme al fratello Paquito Diaz, \u00e8 noto per i suoi ruoli di cattivo, che spesso nei suoi film lo hanno visto opposto a Fernando Poe"}
{"id": "2597712", "revid": "110997440", "url": "https://it.wikipedia.org/wiki?curid=2597712", "title": "Lorenzo Pasquato", "text": "Biografia.\nTipografo ed editore originario di Padova, fu attivo prevalentemente in territorio veneto, tra Padova e Venezia. \nMolto prolifico, solo nel XVII secolo firm\u00f2 200 edizioni circa , fu uno dei protagonisti indiscussi dell'editoria veneta tra la seconda met\u00e0 del XVI secolo e i primi anni del XVII secolo. \nFu impressore camerale, tipografo dell'Accademia dei Coraggiosi, stampatore dell'Universit\u00e0 e dell'Accademia degli Avveduti. Stamp\u00f2 opere in latino, in volgare, in greco ed ebraico . Dopo la morte avvenuta intorno al 1603 l'attivit\u00e0 tipografica pass\u00f2 ai figli Giovanni Battista Pasquato, che divenne impressore vescovile , e Livio Pasquato."}
{"id": "2597713", "revid": "287204", "url": "https://it.wikipedia.org/wiki?curid=2597713", "title": "Mahua Dabra Haripura", "text": " \nMahua Dabra Haripura \u00e8 una suddivisione dell'India, classificata come \"nagar panchayat\", di 6.110 abitanti, situata nel distretto di Udham Singh Nagar, nello stato federato dell'Uttarakhand. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 29\u00b0 16' 37 N e 78\u00b0 46' 54 E.\nSociet\u00e0.\nEvoluzione demografica.\nAl censimento del 2001 la popolazione di Mahua Dabra Haripura assommava a 6.110 persone, delle quali 3.207 maschi e 2.903 femmine. I bambini di et\u00e0 inferiore o uguale ai sei anni assommavano a 1.112, dei quali 584 maschi e 528 femmine. Infine, coloro che erano in grado di saper almeno leggere e scrivere erano 3.582, dei quali 2.172 maschi e 1.410 femmine."}
{"id": "2597714", "revid": "428846", "url": "https://it.wikipedia.org/wiki?curid=2597714", "title": "Lorenzo Pasquati", "text": ""}
{"id": "2597715", "revid": "767487", "url": "https://it.wikipedia.org/wiki?curid=2597715", "title": "Texas sud-orientale", "text": "Il Texas sud-orientale (in inglese \"Southeast Texas\") \u00e8 una regione statunitense situata nell'angolo sud-orientale dello Stato del Texas. Essa costituisce in realt\u00e0 una subregione del Texas orientale.\nLa zona \u00e8 geograficamente incentrata attorno alla aree metropolitane di Houston-Sugar Land-Baytown e Beaumont-Port Arthur."}
{"id": "2597716", "revid": "373458", "url": "https://it.wikipedia.org/wiki?curid=2597716", "title": "Southeast Texas", "text": ""}
{"id": "2597717", "revid": "428846", "url": "https://it.wikipedia.org/wiki?curid=2597717", "title": "Lorenzo Pasquale", "text": ""}
{"id": "2597719", "revid": "287204", "url": "https://it.wikipedia.org/wiki?curid=2597719", "title": "Landour", "text": " \nLandour (o Landaur) \u00e8 una suddivisione dell'India, classificata come \"cantonment board\", di 3.250 abitanti, situata nel distretto di Dehradun, nello stato federato dell'Uttarakhand. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 30\u00b0 27' 28 N e 78\u00b0 08' 10 E.\nSociet\u00e0.\nEvoluzione demografica.\nAl censimento del 2001 la popolazione di Landour assommava a 3.250 persone, delle quali 1.797 maschi e 1.453 femmine. I bambini di et\u00e0 inferiore o uguale ai sei anni assommavano a 276, dei quali 137 maschi e 139 femmine. Infine, coloro che erano in grado di saper almeno leggere e scrivere erano 2.541, dei quali 1.527 maschi e 1.014 femmine."}
{"id": "2597720", "revid": "336009", "url": "https://it.wikipedia.org/wiki?curid=2597720", "title": "Hyundai Centennial", "text": ""}
{"id": "2597723", "revid": "111361262", "url": "https://it.wikipedia.org/wiki?curid=2597723", "title": "Cladonia farinacea", "text": "Cladonia farinacea (Vain.) A. Evans (1950), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dall'aggettivo latino \"farinaceus, -a, -um\", che significa \"avente la consistenza della farina\", ad indicarne l'aspetto farinoso tendente allo sbriciolamento dei soredi.\nCaratteristiche fisiche.\nMolto simile nell'aspetto alla C. scabriuscula, se ne discosta per l'aspetto farinoso dei soredi, non accompagnati da squamule. I podezi sono abbastanza lunghi, subcorticati, areolati e ramificati in modo semplice o irregolare.\nIl fotobionte \u00e8 principalmente un'alga verde delle Trentepohlia.\nAnalisi biochimiche come l\"'analisi filogenetica POY\", che discrimina le inferenze filogenetiche fra specie di uno stesso genere, hanno stabilito che questa specie di Cladonia, insieme a C. furcata, C. scabriuscula e C. multiformis sono monofiletiche e pi\u00f9 \"strettamente imparentate\" fra loro nell'ambito della sezione Ascyphiferae delle altre specie di Cladonia appartenenti alla sezione.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Ascyphiferae; a tutto il 2008 non sono state identificate forme, sottospecie e variet\u00e0."}
{"id": "2597725", "revid": "287204", "url": "https://it.wikipedia.org/wiki?curid=2597725", "title": "Landhaura", "text": " \nLandhaura (o Landaura) \u00e8 una suddivisione dell'India, classificata come \"nagar panchayat\", di 16.022 abitanti, situata nel distretto di Haridwar, nello stato federato dell'Uttarakhand. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 29\u00b0 49' 00 N e 77\u00b0 56' 00 E.\nSociet\u00e0.\nEvoluzione demografica.\nAl censimento del 2001 la popolazione di Landhaura assommava a 16.022 persone, delle quali 8.659 maschi e 7.363 femmine. I bambini di et\u00e0 inferiore o uguale ai sei anni assommavano a 3.352, dei quali 1.743 maschi e 1.609 femmine. Infine, coloro che erano in grado di saper almeno leggere e scrivere erano 5.707, dei quali 3.644 maschi e 2.063 femmine."}
{"id": "2597728", "revid": "599013", "url": "https://it.wikipedia.org/wiki?curid=2597728", "title": "Pasquato", "text": ""}
{"id": "2597729", "revid": "1428919", "url": "https://it.wikipedia.org/wiki?curid=2597729", "title": "Lorenzo Cresci", "text": "Biografia.\nFiglio di un certo Domenico, a parte questo poco si conosce delle origini di questo pittore. Quasi certamente si form\u00f2 a Firenze, dove si immatricol\u00f2 all'Accademia del Disegno nel 1585. \nIl suo stile mostra influenze di Alessandro Allori e Santi di Tito, sebbene gli sia peculiare una ricerca fisiognomica perfino pi\u00f9 avanzata di quella dei suoi maestri. \nSe ne conoscono pochissime opere, tutte firmate e datate:\nDa un registro dell'Accademia fiorentina si apprende la data di morte e che fu sepolto in San Frediano in Cestello."}
{"id": "2597730", "revid": "287204", "url": "https://it.wikipedia.org/wiki?curid=2597730", "title": "Texas occidentale", "text": " \nIl Texas occidentale (\"West Texas\" in inglese) \u00e8 una regione dello Stato del Texas. In genere comprende un clima desertico e un clima steppico ad ovest di una linea tracciata tra le citt\u00e0 di Fort Worth e Del Rio.\nNon c'\u00e8 consenso sul confine tra l'est e l'ovest del Texas. Walter Prescott Webb, uno storico e geografo statunitense, ha suggerito che il 98\u00ba meridiano ovest separa l'est e l'ovest del Texas; uno scrittore del Texas chiamato A.C. Greene ha proposto che il Texas occidentale si estende ad ovest del fiume Brazos.\nContee.\nLe contee incluse nella regione del Texas occidentale variano a seconda dell'organizzazione. Il sito web \"Texas Counties.net\" riconosce le variazioni, e comprende 70 contee in sua definizione, sulla base delle cinque principali aree metropolitane in esso contenute: El Paso, Lubbock, Abilene, Midland/Odessa, e San Angelo.\nLe contee incluse sono Andrews, Bailey, Borden, Brewster, Brown, Callahan, Castro, Cochran, Coke, Coleman, Comanche, Concho, Crane, Crockett, Crosby, Culberson, Dawson, Deaf Smith, Dickens, Eastland, Ector, El Paso, Fisher, Floyd, Gaines, Garza, Glasscock, Hale, Haskell, Hockley, Howard, Hudspeth, Irion, Jeff Davis, Jones, Kent, Kimble, King, Knox, Lamb, Loving, Lubbock, Lynn, Martin, Mason, McCulloch, Menard, Midland, Mitchell, Motley, Nolan, Parmer, Potter, Pecos, Presidio, Randall, Reagan, Reeves, Runnels, Schleicher, Scurry, Shackelford, Stephens, Sterling, Stonewall, Sutton, Taylor, Terrell, Terry, Throckmorton, Tom Green, Upton, Ward, Winkler e Yoakum."}
{"id": "2597731", "revid": "373458", "url": "https://it.wikipedia.org/wiki?curid=2597731", "title": "West Texas", "text": ""}
{"id": "2597735", "revid": "373458", "url": "https://it.wikipedia.org/wiki?curid=2597735", "title": "Brazos Valley", "text": ""}
{"id": "2597740", "revid": "373458", "url": "https://it.wikipedia.org/wiki?curid=2597740", "title": "Dallas \u2013 Fort Worth Metroplex", "text": ""}
{"id": "2597742", "revid": "373458", "url": "https://it.wikipedia.org/wiki?curid=2597742", "title": "East Texas", "text": ""}
{"id": "2597745", "revid": "599013", "url": "https://it.wikipedia.org/wiki?curid=2597745", "title": "Golden Triangle", "text": ""}
{"id": "2597746", "revid": "373458", "url": "https://it.wikipedia.org/wiki?curid=2597746", "title": "North Texas", "text": ""}
{"id": "2597747", "revid": "767487", "url": "https://it.wikipedia.org/wiki?curid=2597747", "title": "Charlie &amp; Boots", "text": " Charlie &amp; Boots \u00e8 un film del 2009 diretto da Dean Murphy.\nLa pellicola, con protagonisti Paul Hogan e Shane Jacobson, nel weekend d'apertura, ottenne il record di incassi per un film australiano. Sono mostrate molte piccole citt\u00e0 australiane. \u00c8 anche presente un cameo di Reg Evans, che mor\u00ec in un incendio nel 2009 prima che il film fosse uscito nelle sale. Il film \u00e8 dedicato alle vittime degli incendi.\nTrama.\nIl film inizia con la morte di Gracie, madre di Boots e moglie di Charlie. Boots decide di andare a visitare Charlie nella fattoria di famiglia e lo trova chiuso in casa, al buio.\nQuindi prende il padre per andare a pescare sulla punta pi\u00f9 settentrionale dell'Australia, a causa di qualcosa che il padre gli disse quando era un ragazzino. Quando il viaggio comincia anche il rapporto tra padre e figlio migliora.\nDurante il loro viaggio incontrano un'autostoppista, Jess, che ha problemi con il proprio ragazzo."}
{"id": "2597748", "revid": "125486773", "url": "https://it.wikipedia.org/wiki?curid=2597748", "title": "Giuliano (calciatore 1990)", "text": "Caratteristiche tecniche.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n. Centrocampista dinamico \u00e8 dotato di buona personalit\u00e0 e buona tecnica individuale, gioca prevalentemente come trequartista ma pu\u00f2 giocare anche come ala o punta centrale. Dimostra buona abilit\u00e0 nei movimenti, ha un tiro forte e preciso che lo rende specialista nei calci piazzati.\nCarriera.\nClub.\nNel 2009 viene acquistato dall'Internacional per 1,5 milioni di euro; successivamente, il 25 gennaio 2011, viene venduto al Dnipro per la cifra di 10 milioni di dollari, firmando un contratto di cinque anni. Il 15 giugno 2014 torna in Brasile, dove firma con il Gr\u00eamio. Il 21 luglio 2016 fa il suo ritorno in Europa firmando con i russi dello Zenit San Pietroburgo.\nNazionale.\nFa il suo esordio ufficiale con la nazionale brasiliana il 7 ottobre 2010, in un'amichevole giocata ad Abu Dhabi, contro l'Iran vinta 3-0 dalla \"Selecao\" entrando al 61\u00baesimo al posto di Carlos Eduardo.\nStatistiche.\nPresenze e reti nei club.\n\"Statistiche aggiornate al 21 maggio 2017.\""}
{"id": "2597750", "revid": "27147265", "url": "https://it.wikipedia.org/wiki?curid=2597750", "title": "Societ\u00e0 Torre di Guardia dei Trattati di Sion", "text": ""}
{"id": "2597757", "revid": "599013", "url": "https://it.wikipedia.org/wiki?curid=2597757", "title": "Vincenzo Palumbo (calciatore)", "text": "Caratteristiche tecniche.\nAttaccante d'area, \u00e8 un combattente dal fisico robusto, tecnicamente non raffinatissimo.\nCarriera.\nInizi all'estero.\nComincia a dare i primi calci ad un pallone nella squadra della propria citt\u00e0, senza per\u00f2 debuttare in prima squadra.\nLa svolta nella carriera si ha quando passa allo , dove colleziona 22 presenze con due reti. Giocher\u00e0 in seguito con , Servette e Ch\u00eanois in Svizzera.\nIn Italia.\nNella stagione 1995-1996 arriva in Italia, nel club pugliese della Fidelis Andria nella quale disputa 43 partite tra Serie B e Serie C1, condite da 12 reti. Nella stagione 1998-1999 passa all' con cui debutta in Serie A giocandovi in tre occasioni, e ad ottobre passa al , dove milita per due stagioni e mezzo, disputando 36 partite ufficiali in campionato con 12 reti come bottino personale. Qui scont\u00f2 cinque giornate di squalifica per aver strattonato un guardalinee.\nNella campagna trasferimenti del gennaio 2001, voluto fortemente dall'allenatore Giuliano Sonzogni per tentare la promozione in Serie B, nell'ultimo giorno di calciomercato viene acquistato dal , militante nella Serie C1 2000-2001, per 800 milioni di lire, che gli fa firmare un contratto pluriennale da 600 milioni all'anno. Viene comunque impegnato poco, collezionando 8 presenze e segnando una sola rete, all'esordio contro la . Di carattere non facile per sua stessa ammissione, fa perdere le sue tracce per un periodo di dieci giorni: prima disse di essere stato coinvolto in un incidente stradale in Germania, poi di aver dovuto accudire un fratello paralizzato; i dirigenti del Palermo comunque lo perdonarono.\nNella stagione successiva, con Bortolo Mutti in panchina, la societ\u00e0 prova a cederlo al dopo avergli proposto la rescissione del contratto di 500 milioni di lire all'anno per tre anni, anche perch\u00e9 disertava spesso gli allenamenti. Nel febbraio del 2002, prima la sua BMW viene data alle fiamme, poi viene indagato per spaccio e detenzione di cocaina, dunque la societ\u00e0 lo \"costringe\" ad accettare la rescissione.\nSqualificato sei mesi per doping, la sua carriera continua in Serie C, dividendosi tra le piazze di Sassari e Pisa, dopo un periodo di prova alla .\nNel 2007 approda a Olbia (Serie C2), nella quale realizza nel primo anno 14 gol, che permettono ai galluresi di centrare la salvezza.\nIl 6 agosto 2009 passa alla Virtus Casarano e nel mese di dicembre torna in Sardegna vestendo la maglia del Tavolara (seconda squadra di Olbia militante in Serie D). In questa stagione colleziona 6 reti in 15 presenze.\nNell'estate 2010 passa alla , sempre in Serie D. Nella prima partita del campionato, in casa contro lo Zagarolo, segna il gol vittoria (1-0 il finale) all'esordio con la nuova squadra. Chiude il campionato con 5 reti in 26 partite.\nIl 24 agosto 2011 firma per il Tavolara nel campionato di Eccellenza sarda; messo fuori rosa nel dicembre successivo, passa all'.\nIl 4 ottobre 2012 si accorda con la con cui disputa il campionato di Promozione: realizza 16 reti e contribuisce alla promozione della squadra. A fine stagione si trasferisce al Castelsardo, sempre in Promozione. A dicembre si svincola e passa al Calangianus, in Eccellenza.\nNel dicembre 2014 viene tesserato dall'Albarossa Pietralata, squadra militante nella campionato laziale di Prima Categoria."}
{"id": "2597759", "revid": "116291056", "url": "https://it.wikipedia.org/wiki?curid=2597759", "title": "Christian Poveda", "text": "Biografia.\nNato in Algeria da genitori spagnoli, emigr\u00f2 in Francia nel 1961 con la sua famiglia. Venne assassinato in El Salvador durante una visita in quel Paese , nel quale aveva girato in precedenza il film \"La vida loca\", un documentario sulla vita delle bande locali come la Mara Salvatrucha."}
{"id": "2597760", "revid": "1718925", "url": "https://it.wikipedia.org/wiki?curid=2597760", "title": "Schei", "text": "Sch\u00e8i \u00e8 un termine veneto con il quale viene indicato in generale il denaro. \nLa probabile etimologia del termine \u00e8 piuttosto singolare. Ai tempi del regno Lombardo-Veneto (1815-1866), quando il Veneto si trovava sotto l'egemonia austriaca, erano in circolazione alcune monete su cui era riportata la scritta \"Scheidem\u00fcnze\" cio\u00e8 \"moneta spicciola\". Questa veniva pronunciata popolarmente come \"schei\", leggendo come in italiano la parola (la vera pronuncia in tedesco sarebbe \"sciaidemiunze\"), da cui poi deriv\u00f2 anche il singolare \"scheo\" per indicare la singola moneta.\nIl termine \u00e8 sopravvissuto sino all'epoca contemporanea. Il singolare, inoltre, indica per estensione qualcosa di piccole dimensioni, analogo all'italiano \"soldo di cacio\" (\"pico\u0142o fa un scheo\", \"piccolo come un soldo di cacio\"), o anche una breve lunghezza, come un centimetro (\"sp\u00f2ste\u0142o de vinti schei\", \"spostalo di 20 cm\"). Si usa il gergale \"esar sensa schei\" per l'\"essere senza soldi\", mentre \"averghe quatro schei\" (avere \"quattro soldi\" - cio\u00e8 non averne - in italiano) nel Veneto significa, con un eufemismo ed in senso ironico, averne molti.\nLa parola \"franco\" \u00e8 stata usata per indicare una somma di denaro, associata pi\u00f9 alle vecchie lire che all'euro, ma ancora in uso. Per cui \"trenta franchi\" erano trenta lire; \"'na carta da m\u00ec\u0142e (franchi)\" era una banconota da mille lire, ma rimane che \"averghe un franco\" significa ancora oggi \"avere dei soldi\". Il termine deriva da un'altra moneta austriaca, che riportava l'abbreviazione \"Franc.\", indicante il nome dell'imperatore Francesco Giuseppe."}
{"id": "2597761", "revid": "110157", "url": "https://it.wikipedia.org/wiki?curid=2597761", "title": "The Heart Never Lies", "text": "The Heart Never Lies \u00e8 il tredicesimo singolo della band pop rock/pop punk britannica McFly. \u00c8 stato pubblicato il 22 ottobre 2007, come parte dell'album \"All the Greatest Hits\".\nVoci giravano inizialmente riguardo al titolo di questo singolo: si pensava infatti che venisse intitolato \"We Are The Lovers\", ma successivamente il nome \"The Heart Never Lies\" fu confermato sul sito ufficiale e sul MySpace della band.\nLa canzone al suo debutto raggiunse la terza posizione nelle Official Singles Chart, battuta da \"Rule the World\" dei Take That, che raggiunse la seconda posizione, e dal singolo di Leona Lewis, \"Bleeding Love\", che arriv\u00f2 primo. Nonostante il debutto in terza posizione, \"The Heart Never Lies\" vendette 9.000 copie in pi\u00f9 della loro precedente hit \"Baby's Coming Back\", (31.000 copie vendute contro le 40.000 di \"The Heart Never Lies\").\n\"The Heart Never Lies\" raggiunse anche la sesta posizione in Irlanda.\nCanzone.\nNonostante sia una canzone d'amore, Fletcher ha rivelato in un'intervista che la frase:\n\"...Another year over and we're still together\"\n\"It's not always easy, but I'm here forever...\"\nera nata rivolta alla band, ma che successivamente si \u00e8 trasformata in una canzone d'amore.\nVideo musicake.\nFu inviato un bollettino dal Myspace dei McFly l'8 settembre 2007 per annunciare che il video era stato realizzato a Bath. Il rilascio del video ci fu il 21 settembre successivo.\nNel video si vede la band che suona sotto la pioggia, con flash di una tragica storia d'amore che finisce con la coppia che precipita con la macchina in acqua. Sul sito ufficiale viene detto che esso '\u00e8 uno dei migliori video che i McFly abbiano mai fatto', e citato come assolutamente diverso dai video precedenti della band."}
{"id": "2597766", "revid": "1543377", "url": "https://it.wikipedia.org/wiki?curid=2597766", "title": "Cladonia fissidens", "text": "Cladonia fissidens Ahti &amp; Marcelli (1995), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva probabilmente dal latino tardo \"fissidens\", che significa \"dalle estremit\u00e0 fessurate\", ad indicare la forma degli apoteci.\nCaratteristiche fisiche.\nIl fotobionte \u00e8 principalmente un'alga verde delle Trentepohlia, del genere Asterochloris.\nHabitat.\nL'ambiente di sviluppo preferito \u00e8 la foresta pluviale atlantica.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Cladonia, gruppo C.verticillata, insieme a C. clathrata e C. crinita; a tutto il 2008 non sono state identificate forme, sottospecie e variet\u00e0."}
{"id": "2597767", "revid": "599013", "url": "https://it.wikipedia.org/wiki?curid=2597767", "title": "Elias Mendes Trindade", "text": "Carriera.\nNazionale.\nViene convocato per la Copa Am\u00e9rica Centenario negli Stati Uniti."}
{"id": "2597777", "revid": "110289668", "url": "https://it.wikipedia.org/wiki?curid=2597777", "title": "Takemusu Aikido", "text": "Per Takemusu Aikido, o Iwama Takemusu Aikido, o Iwama Ryu s'intende il presunto metodo tradizionale di O'Sensei (a detta del Maestro Morihiro Sait\u014d), che lui insegnava quotidianamente nel \"dojo\" di Iwama e che \u00e8 stato tramandato puro e incontaminato fino a noi da Morihiro Sait\u014d Sensei.\nPer meglio capire cosa differenzia il Takemusu Aikido dagli altri stili praticati nel mondo bisogna considerare il fatto che non ci fu una vera e propria crescita internazionale dell'Aikido fino al termine della II Guerra Mondiale. L'arte cos\u00ec come viene praticata oggi nella maggior parte dei dojo deriva dalle interpretazioni di famosi Maestri e non direttamente dal Fondatore stesso.\nA partire dagli anni '50 costoro introdussero le loro modifiche personali all'arte. La ragione di ci\u00f2 \u00e8 facilmente spiegabile con gli eventi collegati alla II Guerra Mondiale, al lungo periodo di ritiro volontario di O'Sensei in Iwama e al fatto che il figlio del Fondatore inizi\u00f2 in quel tempo a dedicarsi sempre pi\u00f9 al Quartier Generale dell'Aikikai a Tokyo (Honbu Dojo). Quasi tutti i vecchi allievi che praticavano in Iwama si allontanarono dal dojo: molti durante la guerra, altri subito dopo. La vita in Iwama era molto dura in quel tempo, c'era scarsit\u00e0 di cibo e bisognava lavorare sodo per procurarsi di che vivere. Saito Sensei rest\u00f2 sempre vicino al Fondatore in quegli anni difficili, aiutandolo anche nei lavori pi\u00f9 umili. Anche se fu una vita piena di sacrifici, Saito Sensei ebbe cos\u00ec la fortuna di trascorrere oltre 24 anni con il Fondatore. O'Sensei si fidava completamente del suo fedele e devoto allievo e gli insegnava tutto sia dal punto di vista tecnico che teorico. Saito Sensei non si permise mai di interpretare ci\u00f2 che aveva ricevuto dal Fondatore; si limitava a memorizzare, a studiare e ad aiutare il suo Maestro.\nMorihiro Saito ha preservato e trasmesso intatto l'Aikido originario di O'Sensei. Ci\u00f2 che distingue l'insegnamento di Saito Sensei da quello di altri maestri \u00e8 l'uguale importanza che egli diede al Tai-jutsu (tecniche a mani nude) e al Buki-waza (tecniche con le armi), che comprende lo studio del \"Ken\" (spada) e del j\u014d (bastone). Questa interrelazione tra il tai-jutsu, il jo e il ken era per il Fondatore determinante per lo studio dell'Aikido e Saito Sensei ha basato tutta la sua pedagogia sull'applicazione meticolosa di questi principi. La ragione dell'abilit\u00e0 di Saito Sensei nella pratica delle armi va ricercata nel fatto che solo pochissime persone ebbero il privilegio di allenarsi a lungo con Morihei Ueshiba.\nDiffusione del takemusu aikido in Italia.\nPer capire come il Iwama Takemusu Aikid\u014d sia arrivato in Europa, e pi\u00f9 specificamente in Italia, bisogna risalire al 1984, quando il Dott.Paolo Corallini si rec\u00f2 per la prima volta in Giappone col preciso scopo di conoscere Morihiro Sait\u014d Shihan: il mitico Maestro che era stato fedele per tutta la vita al fondatore dell'Aikido, Morihei Ueshiba O'Sensei e che, dopo la morte di quest'ultimo, era rimasto in lwama come custode dell'Aiki Jinja e Capo Istruttore dell'Ibaragi Dojo dove il Fondatore insegnava tutti i giorni.\nIl M\u00b0 Corallini riusc\u00ec a incontrare Saito Sensei e a farsi accettare come uchi deshi (allievo interno). A quel tempo mai nessun italiano aveva messo piede in lwama. Quella esperienza fu decisiva per lui; egli si accorse che ci\u00f2 che aveva appreso fino a quel giorno (in 15 anni di pratica) era un Aikido esteticamente fluido ma non molto efficace.\nCos\u00ec, affascinato dalla grandiosit\u00e0 tecnica e pedagogica di Saito Sensei e dalla sua fedelt\u00e0 totale allo stile del fondatore, il M\u00b0 Corallini ebbe il coraggio e l'umilt\u00e0 di ricominciare da zero lo studio dell'Aikido seguendo fanaticamente l'insegnamento di questo grandissimo storico Maestro: Morihiro Saito Shihan. Alla fine di questo primo soggiorno in Giappone, Saito Sensei chiese al M\u00b0 Corallini quale fosse la sua impressione sulla pedagogia di lwama e, qualora fosse stata positiva, di farlo conoscere in Italia. Paolo Corallini, gi\u00e0 completamente stregato da quella esperienza, rispose al suo Maestro che solo grazie a lui aveva finalmente capito la Via per studiare l'Aikido di O'Sensei, e che avrebbe fatto tutto il possibile per far conoscere \"l'Aikido di Iwama\" in Italia quasi fosse una missione.\nIn quello stesso anno il M\u00b0 Corallini invit\u00f2 per la prima volta Saito Sensi a dirigere un Koshukai in Italia; egli accett\u00f2 e cos\u00ec nel febbraio 1985 questo storico personaggio arriv\u00f2 per la prima volta in Europa Centrale.\nQuesto primo seminario svoltosi a Torino fu un vero e proprio shock benefico per il mondo dell'Aikido e serv\u00ec in modo determinante a far conoscere l'Aikido Tradizionale di lwama in Europa.\nRestarono tutti affascinati dalla personalit\u00e0 e dalla grande pedagogia di Saito Sensei, il quale dall'alto del suo livello tecnico riusciva con semplicit\u00e0 e razionalit\u00e0 ad insegnare in modo accessibile a tutti, dal principiante al pi\u00f9 esperto. Dopo quel primo Koshukai nel 1985, il M\u00b0 Corallini ha invitato ogni anno in Italia Morihiro Saito Shihan creando cos\u00ec un vero e proprio nucleo di sviluppo dell'Aikido di Iwama in Europa. Tra coloro che parteciparono a quel primo Seminario di Saito Sensei in Italia c'erano molti stranieri, i quali rimasero anch'essi affascinati da questo grande uomo, al punto tale da cambiare ed avvicinarsi definitivamente all'Aikido di Iwama riconoscendo in questo finalmente l'Aikido Tradizionale.\nCos\u00ec altre persone di altre nazioni europee cominciarono a frequentare il Dojo d'Iwama e ad invitare Saito Sensei per far conoscere anche nei loro stati questo metodo di insegnamento.\nDa allora il M\u00b0 Corallini si \u00e8 recato in Giappone tutti gli anni per studiare sotto la direzione di Saito Sensei ed inoltre lo ha seguito in molte altre nazioni del mondo per essergli vicino il pi\u00f9 possibile e progredire tecnicamente. In tutti questi anni si \u00e8 dedicato completamente a Saito Sensei e con fedelt\u00e0 ed affetto lo ha aiutato a diffondere il Takemusu Aiki. Morihiro Saito Shihan cap\u00ec che poteva contare sul suo allievo italiano e fidarsi di lui, cos\u00ec lo incaric\u00f2 di rappresentarlo nell'Europa Centrale, nell'Europa Meridionale ed in Africa. Lo autorizz\u00f2 ad esaminare i propri allievi ed a conferire loro gradi Dan Aikido fino al 5\u00ba Dan. Successivamente lo insign\u00ec del pi\u00f9 alto grado di Buki Waza, nominandolo esaminatore anche per tali gradi.\nAttualmente il M\u00b0 Corallini \u00e8 7\u00b0 DAN Shihan di Takemusu Aikido; tale grado gli \u00e8 stato conferito nel 2001, personalmente da Morihiro Saito Shihan durante il seminar internazionale di Roma.\nQuesto grado \u00e8 il pi\u00f9 alto mai conferito da Saito Sensei nel mondo; ci\u00f2 a conferma della grande stima che il Maestro giapponese nutriva per questo suo fedele allievo. Sempre nel maggio 2001 Morihiro Saito Shihan ha nominato Paolo Corallini e Ulf Even\u00e5s suoi rappresentanti ufficiali. Il M\u00b0 Corallini \u00e8 il Presidente ed il Direttore Tecnico della Takemusu Aikido Association Italy (gi\u00e0 IWAMA RYU ITALY da lui fondata nel 1985): associazione responsabile dell'insegnamento e dello sviluppo dell'Aikido di lwama in Italia.\nDal 1994 il M\u00b0 Corallini \u00e8 il Consulente Tecnico Nazionale per l'Aikido nella F.I.J.L.K.A.M. (C.O.N.I.).\nDal settembre 2002 l'Iwama Ryu Italy assume il nome di TAKEMUSU AIKIDO ASSOCIATION ITALY.\nIn data 10 aprile 2006 il M\u00b0 Corallini rassegna le proprie dimissioni dalla carica di Direttore Tecnico del Settore Aikido della F.I.J.L.K.A.M. (C.O.N.I.)."}
{"id": "2597778", "revid": "1603714", "url": "https://it.wikipedia.org/wiki?curid=2597778", "title": "Mauro Soderini", "text": "Biografia.\nFiglio del pittore Francesco Soderini e di Caterina Angiola Carnesecchi, artisticamente si form\u00f2 nella bottega del padre per poi spostarsi a Roma nella bottega di Benedetto Luti.\nAl rientro a Firenze dipinse nel 1718 lo \"Sposalizio della Vergine\" nel Duomo di Firenze. Altre sue opere si trovano nel chiostro grande di santa Maria Novella dove realizza gli affreschi raffiguranti \"Sant'Antonio rimprovera i finti poveri ciechi\" e \"San Tommaso presenta l'Uffizio del Corpus Domini a papa Urbano IV\". Affresc\u00f2 inoltre un salone di palazzo Peruzzi-Bourbon del Monte. \nDi lui non esistono pi\u00f9 notizie dopo il 1751; l'ultima sua opera \u00e8 \"San Zanobi resuscita un fanciullo\" del 1745 e conservata nella chiesa di Santo Stefano al Ponte."}
{"id": "2597779", "revid": "1971044", "url": "https://it.wikipedia.org/wiki?curid=2597779", "title": "Corral (Cile)", "text": "Corral \u00e8 un comune del Cile che si affaccia sulla Baia di Corral, della provincia di Valdivia nella Regione di Los R\u00edos. Al censimento del 2002 possedeva una popolazione di 5.463 abitanti."}
{"id": "2597780", "revid": "373458", "url": "https://it.wikipedia.org/wiki?curid=2597780", "title": "Rio Grande Valley", "text": ""}
{"id": "2597782", "revid": "373458", "url": "https://it.wikipedia.org/wiki?curid=2597782", "title": "South Texas", "text": ""}
{"id": "2597784", "revid": "838137", "url": "https://it.wikipedia.org/wiki?curid=2597784", "title": "Lanco", "text": "Lanco \u00e8 un comune del Cile della provincia di Valdivia nella Regione di Los R\u00edos. Al censimento del 2002 possedeva una popolazione di 15.107 abitanti."}
{"id": "2597785", "revid": "179980", "url": "https://it.wikipedia.org/wiki?curid=2597785", "title": "M\u00e1rio Jos\u00e9 dos Reis", "text": ""}
{"id": "2597786", "revid": "628767", "url": "https://it.wikipedia.org/wiki?curid=2597786", "title": "Los Lagos (Cile)", "text": "Los Lagos \u00e8 un comune del Cile della provincia di Valdivia nella Regione di Los R\u00edos. Al censimento del 2002 possedeva una popolazione di 20.168 abitanti."}
{"id": "2597788", "revid": "224230", "url": "https://it.wikipedia.org/wiki?curid=2597788", "title": "Giuseppe di Capua", "text": ""}
{"id": "2597790", "revid": "1442080", "url": "https://it.wikipedia.org/wiki?curid=2597790", "title": "Hockey Club Wien", "text": "L'Hockey Club Wien \u00e8 una societ\u00e0 austriaca di hockey su prato con sede a Vienna.\nNato nel 1922 come Wiener Allround Sportclub, assunse l'attuale nome nel 1947.\nDisputa i suoi incontri allo Johann Koller Hockeystadion nel Prater di Vienna."}
{"id": "2597793", "revid": "38120", "url": "https://it.wikipedia.org/wiki?curid=2597793", "title": "HC Wien", "text": ""}
{"id": "2597794", "revid": "107716037", "url": "https://it.wikipedia.org/wiki?curid=2597794", "title": "Fran\u00e7ois-Xavier de Feller", "text": "Biografia.\nNato a Bruxelles, nel 1752 entr\u00f2 nel collegio dei gesuiti di Reims, dove manifest\u00f2 una grande attitudine per la matematica e le scienze naturali. Due anni dopo l'inizio del noviziato, aggiunse \"Xavier\" al proprio nome \"Fran\u00e7ois\" in segno di ammirazione per San Francesco Saverio, l'apostolo delle Indie. Alla fine del noviziato torn\u00f2 in Belgio e divenne professore di teologia dapprima nel Lussemburgo e successivamente a Liegi. Nel 1764 ottenne la cattedra di teologia a Tyrnau, in Ungheria; nel 1771 torn\u00f2 in Belgio e continu\u00f2 l'attivit\u00e0 di professore a Liegi fino alla soppressione dell'ordine dei Gesuiti nel 1773. Trascorse il resto della sua vita nello studio. Dopo l'invasione del Belgio da parte dell'esercito francesi nel 1794 si rec\u00f2 in Germania: dapprima a Paderborn (Vestfalia), dove rimase due anni, e successivamente a Ratisbona (Baviera), dove rimase il resto della vita.\nL'attivit\u00e0 letteraria di Feller \u00e8 stata imponente: gli sono attribuiti pi\u00f9 di 120 volumi. Nel 1773 ha pubblicato, sotto lo pseudonimo di \"Flexier de Reval\" (anagramma di \"Xavier de Feller\"), il suo \"Cat\u00e9chisme philosophique\". Nel 1781 apparve a Liegi il primo volume del \"Dictionnaire historique et litt\u00e9raire\", un dizionario biografico ristampato poi pi\u00f9 volte fino al 1848 e tradotto anche in lingua italiana. Tra le sue altre pi\u00f9 importanti opere: il \"Cours de morale chr\u00e9tienne et de Litt\u00e9rature religieuse\" (Parigi, 1826), il \"Coup d'oeil sur le Congr\u00e8s d'Ems\" (1787). Il \"Journal historique et litt\u00e9raire\", pubblicato nel Lussemburgo e a Liegi dal 1774 al 1794 in 70 volumi, \u00e8 stato curato, e in gran parte scritto materialmente, da lui."}
{"id": "2597795", "revid": "38120", "url": "https://it.wikipedia.org/wiki?curid=2597795", "title": "Wiener Allround Sportclub", "text": ""}
{"id": "2597802", "revid": "729019", "url": "https://it.wikipedia.org/wiki?curid=2597802", "title": "Trattato di Qade\u0161", "text": "Il trattato di Qade\u0161 (\"Kinza\" in lingua ittita) fu il trattato siglato nel 1259 a.C. tra il re degli Ittiti Hattu\u0161ili III e il faraone egizio Ramses II in seguito alla battaglia di Qade\u0161 del 1274 a.C. \u00c8 considerato il pi\u00f9 antico trattato di pace esistente. Fu copiato in numerosi esemplari scritti in caldeo, la lingua della diplomazia dell'epoca, su preziose foglie d'argento; vari esemplari sono stati ritrovati a \u1e2aattu\u0161a, capitale ittita, mentre altre copie furono rinvenute in Egitto. Dagli archivi reali di \u1e2aattu\u0161a \u00e8 emersa anche una versione in argilla, contenente la versione in ittita del trattato.\nIl testo del trattato di pace di Qade\u0161 appare ancor oggi un modello per l'equilibrio con cui \u00e8 stato sancito, tanto che una sua copia \u00e8 esposta nella sede dell'ONU a New York. Entrambi i contendenti, sebbene sul fronte interno si reputassero vincitori, erano infatti consapevoli della sostanziale parit\u00e0 delle loro forze e della necessit\u00e0 di porre fine stabilmente al conflitto.\nIl trattato, ritrovato sia nella versione egizia sia in quella ittita, prevedeva un patto di non aggressione, il riconoscimento dei reciproci confini, regole sull'estradizione dei fuggitivi e un patto di mutua assistenza in caso di attacco da parte di terzi. Per suggellare l'accordo Ramses spos\u00f2 una principessa ittita, Maathorneferura, figlia di Hattusili. Il trattato, comunque, perse ben presto di importanza per l'Egitto, poich\u00e9 arriv\u00f2 una seconda ondata di popolazioni indoeuropee (popoli del Mare) che travolse gli Ittiti."}
{"id": "2597804", "revid": "92723", "url": "https://it.wikipedia.org/wiki?curid=2597804", "title": "Wiener", "text": "Il termine \"Wiener\" \u00e8 la traduzione tedesca di Viennese, ma pu\u00f2 riferirsi anche a:"}
{"id": "2597808", "revid": "123851473", "url": "https://it.wikipedia.org/wiki?curid=2597808", "title": "Papa Leone II", "text": "Biografia.\nForse siciliano di origine messinese, come il predecessore papa Agatone, secondo alcune fonti era invece calabrese di nascita.\nLa sua consacrazione avvenne il 17 agosto 682, ben 18 mesi dopo la morte di Agatone, in quanto l'approvazione imperiale fu appositamente ritardata da Costantino IV di Costantinopoli che voleva essere certo che tutta la comunit\u00e0 ecclesiastica occidentale approvasse non solo le conclusioni del sesto concilio ecumenico tenuto a Costantinopoli tra il 680 e il 681 in cui veniva condannata l'eresia monotelita, ma soprattutto che fosse accettato l'anatema posto su papa Onorio I che quell'eresia aveva in qualche modo avallato: si trattava evidentemente di un argomento particolarmente delicato, e l'imperatore non aveva alcuna intenzione di provocare una nuova divisione tra le Chiese di Costantinopoli e di Roma che si stavano appena riavvicinando. L'unico fatto di interesse storico del breve pontificato di Leone furono pertanto le lettere che scrisse in approvazione della decisione del concilio e in condanna di Onorio, che egli considerava come uno che \u00ab\"profana proditione immaculatem fidem subvertere conatus est\"\u00bb. Per il peso che hanno sulla questione dell'infallibilit\u00e0 papale, queste parole hanno provocato considerevole attenzione e dibattito, e si d\u00e0 importanza al fatto che nel testo in greco della lettera all'imperatore, in cui compare la frase di cui sopra, viene usata la pi\u00f9 lieve espressione \u00ab\"subverti permisit\"\u00bb (\u03c0\u03b1\u03c1\u03b5\u03c7\u03c9\u03c1\u03b7\u03c3\u03b5) al posto di \u00ab\"subvertere conatus est\"\u00bb.\nFu durante il suo pontificato che venne stabilita definitivamente, per editto imperiale, la dipendenza della sede vescovile di Ravenna da quella di Roma. Nel 682 eresse inoltre in diocesi autonoma quella di Castro, in Puglia. Introdusse poi nella celebrazione della Messa il \"bacio della pace\". Si preoccup\u00f2 anche di restaurare la chiesa di Santa Bibiana e quella di San Giorgio in Velabro, entrambe a Roma. \u00abStabil\u00ec che gli eletti agli Arcivescovadi nulla dovessero pagare per l'uso del pallio; [\u2026] ridusse gli inni ecclesiastici a pi\u00f9 sonoro concerto\u00bb.\nMor\u00ec il 3 luglio 683 (o il 28 giugno) e fu sepolto in San Pietro.\nCulto.\nPapa Leone II \u00e8 venerato come santo dalla Chiesa cattolica e dalle Chiese ortodosse, e la sua memoria liturgica cade il 3 luglio.\nIl martirologio romano cos\u00ec lo ricorda:"}
{"id": "2597809", "revid": "104458", "url": "https://it.wikipedia.org/wiki?curid=2597809", "title": "Trattato di Qadesh", "text": ""}
{"id": "2597810", "revid": "104458", "url": "https://it.wikipedia.org/wiki?curid=2597810", "title": "Trattato di Kadesh", "text": ""}
{"id": "2597812", "revid": "1568601", "url": "https://it.wikipedia.org/wiki?curid=2597812", "title": "San (fiume)", "text": "Il San \u00e8 un fiume che nasce tra il nord-ovest dell'Ucraina e le estreme regioni sud orientali della Polonia e scorre per buona parte nel voivodato polacco della Precarpazia. Nei pressi di Sandomierz si immette nella Vistola.\nCon una lunghezza di 433\u00a0km, \u00e8 il sesto fiume pi\u00f9 lungo della Polonia. Il suo bacino si estende su una superficie di 16.861\u00a0km\u00b2, di cui 14.390\u00a0km\u00b2 in Polonia. Il San nasce sui Carpazi nei pressi del piccolo villaggio di Sianky. Fino al 1963 era attraversato da un viadotto ferroviario in ferro ad arco presso la localit\u00e0 di Solina ove ora sorge il Lago di Solina. \nIl San attraversa le citt\u00e0 di Sanok, Przemy\u015bl e Jaros\u0142aw."}
{"id": "2597813", "revid": "767487", "url": "https://it.wikipedia.org/wiki?curid=2597813", "title": "Quills - La penna dello scandalo", "text": "Quills - La penna dello scandalo (\"Quills\") \u00e8 un film del 2000 diretto da Philip Kaufman, con protagonista Geoffrey Rush.\nTrama.\nXVIII secolo. Francia. Il marchese francese De Sade scrive romanzi pornografici che fanno grande scandalo fra la popolazione parigina e l'imperatore Napoleone stesso. Il marchese, chiuso in un manicomio, si fa aiutare per la pubblicazione dei suoi libri perversi, dalla bella Madeleine, una lavandaia che ha la madre cieca.\nLe continue pubblicazioni dei libri del marchese scateneranno la furia dell'inquisizione e della censura, che vieta assolutamente la diffusione di quei testi. Ma tramite delle voci, il marchese (che oltre ad essere scrittore \u00e8 anche drammaturgo) viene a sapere che un censore ha avuto tensione sessuale con una minorenne allevata dalle suore e ne realizza un dramma teatrale che suscita scandalo fra i presenti. Nonostante le suppliche dell'Abb\u00e9 de Coulmier il marchese continua a scrivere i suoi racconti, fino a quando l'abate non fa tagliare la lingua a De Sade. Il marchese morir\u00e0 dopo aver ingoiato un rosario mentre lo stesso abate, per la morte del marchese e di Madeleine, assassinata da uno schizofrenico del manicomio, impazzisce, venendo a sua volta rinchiuso e cominciando a scrivere egli stesso dei racconti di perversione."}
{"id": "2597816", "revid": "1398753", "url": "https://it.wikipedia.org/wiki?curid=2597816", "title": "Google Sidewiki", "text": "Google Sidewiki era un servizio online lanciato da Google il 23 settembre 2009, con il quale era possibile visualizzare commenti fatti dagli utenti di Google sulla pagina web che si stava visitando.\nIl 2 novembre 2011 Google annuncia la chiusura del servizio per il 5 dicembre 2011.\nEra possibile commentare e visualizzare i commenti in tre modi: tramite Google Toolbar, tramite un bookmarklet in JavaScript e infine tramite plug-in per Firefox.\nSidewiki funzionava in modalit\u00e0 di sola lettura dei commenti anche senza Toolbar o bookmarklet in quanto sono disponibili come feed RSS. Tramite un link opportuno a Google che passi alcuni parametri secondo le API di Google per Sidewiki, era possibile visualizzare i fedd RSS anche con un comune browser.\nI commenti Sidewiki erano esterni ai siti e memorizzati nei computer di Google, inoltre erano sottoposti alla moderazione e alle regole di Google. Questo comportava l'aggiunta di qualsiasi sito internet con questo tipo di commenti.\nCritiche.\nVarie polemiche erano nate da parte dei webmaster che con questo servizio esterno ai loro siti si vedevano precludere la possibilit\u00e0 di non accettare commenti oppure di moderarli secondo loro insindacabile giudizio. L'addizione esterna dei commenti \u00e8 stata inoltre molto criticata da chi aveva un esercizio commerciale che lavorava con il pubblico, come ad esempio i gestori di Hotel, in quanto la concorrenza poteva inficiarne il buon nome mediante i google commenti nel loro sito web."}
{"id": "2597818", "revid": "38120", "url": "https://it.wikipedia.org/wiki?curid=2597818", "title": "Momento magnetico", "text": "In fisica, in particolare in elettromagnetismo, il momento magnetico di un magnete \u00e8 una grandezza che quantifica la forza che il magnete stesso esercita su una corrente elettrica e la torsione che il campo magnetico produce interagendo con esso. Pi\u00f9 precisamente, il termine si riferisce al momento di dipolo magnetico, che descrive il primo termine dello sviluppo in multipoli del campo magnetico, il dipolo magnetico.\nOgni campo magnetico dipolare \u00e8 simmetrico rispetto alle rotazioni intorno ad un determinato asse, di conseguenza \u00e8 consueto descrivere il momento di dipolo magnetico che genera tale campo come un vettore con direzione lungo l'asse. Solitamente si considerano il momento magnetico relativo al moto di cariche elettriche ed il momento magnetico intrinseco delle particelle elementari cariche, associato allo spin. Il contributo nel primo caso pu\u00f2 essere ricavato conoscendo la distribuzione spaziale delle correnti (o, equivalentemente, del moto delle cariche) nel sistema, mentre nel secondo caso il vettore momento magnetico intrinseco delle particelle \u00e8 un numero fissato, misurato sperimentalmente con grande precisione.\nQuello dell'elettrone \u00e8, ad esempio, \u22129.284764\u00d710\u221224 J/T, e la direzione di tale vettore \u00e8 interamente determinata dalla direzione dello spin. Esiste infatti una stretta connessione tra il momento angolare e il momento magnetico, espressa dall'effetto Einstein-de Haas, o \"rotazione per magnetizzazione\", ed il suo inverso, l'effetto Barnett, o \"magnetizzazione per rotazione\".\nDefinizioni.\nPrima del 1930 nei testi si definiva il momento magnetico utilizzando il concetto di \"polo magnetico\", in analogia con l'elettrostatica. Successivamente si \u00e8 preferito considerare una spira percorsa da corrente elettrica: nel limite in cui le sue dimensioni diminuiscono mantenendo costante il prodotto tra corrente ed area si ottiene il modello per il dipolo magnetico.\nNel primo modello si pu\u00f2 pensare ad un magnete come due poli magnetici di \"carica magnetica\" formula_1 aventi polarit\u00e0 opposta e separati da una certa distanza formula_2. Il momento magnetico formula_3 che si genera \u00e8 direttamente proporzionale alla carica e alla distanza che separa le cariche.\nIl verso della sua direzione punta inoltre dal polo sud al polo nord.\nNel secondo modello, che utilizza una spira di area formula_5 percorsa da corrente formula_6, si definisce il momento magnetico come il prodotto tra area e corrente nel seguente modo:\ne la direzione del vettore area segue la regola della mano destra. Per una spira qualsiasi il momento \u00e8 dato da:\ne se la spira non giace su un piano:\ndove formula_10 \u00e8 il prodotto vettoriale e formula_11 la posizione.\nNel caso pi\u00f9 generale, il momento di una distribuzione spaziale arbitraria di corrente \u00e8 dato dall'equazione:\ndove formula_13 \u00e8 la densit\u00e0 di corrente relativa all'elemento di volume nel punto formula_11. Se si considera invece un insieme di cariche che si muovono, il momento \u00e8 dato dalla precedente relazione sostituendo:\ncon formula_16 la densit\u00e0 di carica e formula_17 la velocit\u00e0.\nPer un solenoide, infine, il momento \u00e8 fornito dalla somma vettoriale dei singoli momenti relativi ad ogni spira che lo compone. Dato un solenoide di formula_18 spire di area formula_19, si ha:\nUnit\u00e0 di misura.\nNel sistema internazionale (SI), la dimensione del dipolo magnetico \u00e8 [ Area ]\u00d7[ corrente elettrica ], che si traduce in due notazioni equivalenti: 1 m\u00b2\u00b7A = 1 J/T.\nNel sistema CGS vi sono varie possibili unit\u00e0 di misura, delle quali le pi\u00f9 usate sono ESU e EMU. Fra queste, ve ne sono due in particolare:\ndove la seconda \u00e8 usata pi\u00f9 frequentemente.\nInterazione tra campo magnetico e momento magnetico.\nL'energia potenziale associata ad un momento magnetico formula_3 in un campo magnetico esterno formula_22 \u00e8 data da:\nSe il campo magnetico esterno non \u00e8 uniforme si manifesta una forza agente sul momento magnetico che \u00e8 proporzionale al gradiente spaziale del campo. Esistono due espressioni per la forza agente sul dipolo, che sono relative ai due possibili modelli utilizzati. Se si considera il modello che utilizza una spira percorsa da corrente la forza \u00e8 data da:\nmentre nel modello a dipolo:\ne l'una pu\u00f2 essere espressa in termini dell'altra mediante la relazione:\nIn assenza di correnti o campi elettrici variabili nel tempo formula_27 e le due espressioni coincidono.\nIl momento magnetico pu\u00f2 essere definito anche in termini del momento meccanico formula_28 che si genera in presenza di un campo magnetico esterno:\nIl momento meccanico legato al momento magnetico \u00e8 un caso unico di momento meccanico sempre esclusivamente torcente.\nCampo magnetico generato da un dipolo.\nIn fisica classica il campo magnetico generato da un dipolo \u00e8 calcolato considerando una spira percorsa da corrente elettrica. Nel limite in cui le sue dimensioni diminuiscono mantenendo costante il prodotto tra corrente ed area si ottiene il modello per il dipolo magnetico. Il potenziale magnetico della spira \u00e8 dato dall'espressione:\ndove formula_3 \u00e8 il momento di dipolo magnetico e formula_32 \u00e8 la permeabilit\u00e0 magnetica del vuoto.\nL'intensit\u00e0 del campo magnetico formula_22 \u00e8 data da:\nSe si considera come modello di dipolo due cariche magnetiche opposte nel limite in cui la loro distanza e la loro carica diminuiscono in modo tale da mantenere il loro prodotto costante, in analogia con il dipolo elettrico, si ottiene il potenziale magnetico scalare:\nda cui si ha che l'intensit\u00e0 di formula_36 \u00e8:\nIl campo generato da un dipolo \u00e8 modellizzabile con una spira percorsa da corrente soltanto all'esterno della regione di spazio occupata dalla sorgente. Se si vuole studiare il campo interno, supponendo di diminuire l'estensione spaziale della spira si ottiene il campo limite:"}
{"id": "2597819", "revid": "1784425", "url": "https://it.wikipedia.org/wiki?curid=2597819", "title": "Jos\u00e9 de la Riva-Ag\u00fcero y Osma", "text": "Poligrafo, ispanista, teorico del fascismo peruviano, leader conservatore e saggista cattolico, fu il principale benefattore della Pontificia Universidad Cat\u00f3lica del Per\u00fa. \u00c8 famoso per essere stato il primo a dedicare al Per\u00f9, con la sua tesi di laurea, un vero e proprio studio storiografico (\"La Historia en el Per\u00fa\", 1910). Fece lo stesso con gli studi letterari (\"El car\u00e1cter de la literatura del Per\u00fa independiente\", 1905).\nBiografia.\nPronipote del primo presidente del Per\u00f9, Jos\u00e9 de la Riva-Ag\u00fcero y S\u00e1nchez Boquete, Montealegre fu il filosofo peruviano che meglio degli altri seppe divenire il portabandiera della reazione nazionalista del XX secolo. Inizi\u00f2 i suoi studi nel Colegio Recoleta di Lima e li prosegu\u00ec presso la Universidad Nacional Mayor de San Marcos, dove fu professore ordinario nella Facolt\u00e0 di Lettere. Il suo pensiero risente molto delle concezioni anti-illuministe e contro-rivoluzionarie di Joseph de Maistre. Il suo testo di maggiore interesse filosofico \u00e8 \"Concepto del Derecho\" (1912), sebbene importanti spezzoni del suo pensiero filosofico-politico si rinvengano negli oltre venti volumi pubblicati dall'Instituto Riva-Ag\u00fcero, a cura della Pontificia Universidad Cat\u00f3lica del Per\u00fa. \u00c8 noto come in tale opera monumentale siano stati omessi vari testi di Montealegre sul fascismo italiano e sul protestantesimo. Tra le sue opere, si annoverano trattati di diritto, di storia della letteratura, di storia del Per\u00f9, di filosofia del diritto e di argomento religioso. Riva-Ag\u00fcero y Osma acquis\u00ec il titolo di Montealegre de Aulestia nel 1926, a causa della morte della madre, la marchesa Mar\u00eda de los Dolores de Osma.\nDal 1930 Montealegre fu anche Marchese de Casa D\u00e1vila, sebbene come accademico e nobile era uso utilizzare soltanto il titolo di Marchese de Montealegre. Le sue concezioni politico-filosofiche, giuridiche e storiche furono influenzate dalla sociologia francese del XIX secolo, dal liberalismo britannico conservatore e dalla scuola storica tedesca. Dopo aver sostenuto in giovent\u00f9 ideali liberali e modernisti (evidente \u00e8 la lezione di Marcelino Men\u00e9ndez y Pelayo), il Marchese de Montealegre si convert\u00ec all'ultramontanismo radicale e non nascose una certa simpatia per il regime fascista di Benito Mussolini. Per quanto riguarda il suo Paese natale, fu favorevole post eventum alla scelta di trasformare il Per\u00f9 in monarchia indipendente dall'Impero spagnolo (1821-1824) e di dar vita ad un movimento nazionalista territoriale. Dopo aver vissuto a lungo a Roma (1922-1929), Montealegre matur\u00f2 posizioni politiche radicalmente antimoderne il linea con il \"Sillabo\" di Pio IX.\nNon \u00e8 escluso che sia stato influenzato dalle opere del padre Bartolom\u00e9 Herrera, insigne pensatore reazionario peruviano i cui scritti furono pubblicato sotto l'auspicio del governo del presidente Augusto B. Legu\u00eda alla fine degli anni Venti del secolo scorso. Nell'ultimo periodo della sua vita, Montealegre assolse funzioni pubbliche di prestigio: tra l'altro, ricopr\u00ec gli incarichi di ministro di governo e sindaco di Lima. Fu munifico benefattore della Pontificia Universidad Cat\u00f3lica del Per\u00fa, alla quale lasci\u00f2 in eredit\u00e0 le sue sostanze al fine di giovare alla Chiesa cattolica. Le sue ricchezze andavano a costituire il maggiore patrimonio privato del tempo.\nMontealegre, discepolo del filosofo conservatore Alejandro Deustua, fu membro di primo piano della cosiddetta \u201cGenerazione del 900\u201d, insieme con V\u00edctor Andr\u00e9s Belaunde e Francisco Garc\u00eda Calder\u00f3n Rey. Tra i suoi importanti seguaci, vanno ricordati in particolare gli storici Guillermo Lohmann Villena e Jos\u00e9 Agust\u00edn de la Puente, nonch\u00e9 l'avvocato Pedro Benvenutto Murrieta."}
{"id": "2597820", "revid": "834", "url": "https://it.wikipedia.org/wiki?curid=2597820", "title": "The Men Who Stare at Goats", "text": ""}
{"id": "2597822", "revid": "422900", "url": "https://it.wikipedia.org/wiki?curid=2597822", "title": "Amestris (Fullmetal Alchemist)", "text": ""}
{"id": "2597827", "revid": "118157405", "url": "https://it.wikipedia.org/wiki?curid=2597827", "title": "Amestris", "text": "Ha una pessima reputazione tra gli storici dell'Antica Grecia.\nBiografia.\nAmestris era la figlia di Otanes, uno dei sette congiurati che uccise il re persiano ribelle Gaumata (22 settembre 522 a.C.). Dopo questo avvenimento, Dario I di Persia sal\u00ec al trono. Secondo il ricercatore greco Erodoto (V secolo a.C.), Otanes fu onorato con un matrimonio diplomatico. Il nuovo re spos\u00f2 la figlia di Otanes, Phaedymia, e Otanes spos\u00f2 una sorella di Dario, che diede alla luce Amestris.\nQuando Dario mor\u00ec nel 486 a.C., Amestris era sposata con il principe ereditario, Serse, col quale era sposata da trent'anni. Erodoto descrive la regina consorte Amestris come una crudele despota. \nNon \u00e8 chiaro cosa si cela dietro questa strana storia. In base a documenti noti, i sacrifici umani non erano ammessi all'interno della religione persiana. D'altra parte, il dio sotterraneo pu\u00f2 essere identificato con Angra Mainyu, 'lo spirito ostile', che era l'eterno nemico del supremo dio Ahura Mazd\u0101.\nSecondo un racconto di fiabe orientali raccontate da Erodoto, Amestris era una donna molto gelosa. Quando Serse fece ritorno dalle guerre persiane, si innamor\u00f2 della moglie di uno dei suoi figli, il principe ereditario Dario, Artaynte. In cambio dei suoi favori, chiese un mantello speciale che Amestris aveva fatto per Serse. Quando la regina vide la nuora sfilare in abito reale, cap\u00ec quello che stava succedendo, e ordin\u00f2 che la madre di Artaynte fosse mutilata. (Erodoto non offre alcuna spiegazione convincente.) Il padre di Artayntes, decise di fare una rivolta contro il re e il fratello, ma non ebbe successo.\nAmestris fu molto influente anche dopo la morte del marito. Durante il regno di suo figlio Artaserse I (465-424 a.C.), un altro figlio, Achemenes, fu ucciso dai ribelli egiziani. Essi e i loro alleati ateniesi furono sconfitti dal generale Megabyzus, che offr\u00ec ai ribelli la possibilit\u00e0 di sopravvivere. Secondo lo storico greco Ctesia (che non \u00e8 molto affidabile, ma \u00e8 l'unica fonte), Amestris si arrabbi\u00f2 perch\u00e9 Megabyzus non aveva punito gli assassini di suo figlio. Inizialmente, Artaserse non permise la sua vendetta, ma dopo cinque anni (449 a.C. circa), gli consegn\u00f2 il leader egiziano, Inaros. Un frammento di Ctesia tramandato a noi da Fozio ci dice che \"Inaros fu impalato su tre pali; una cinquantina di Greci furono decapitati.\"\nAmestri mor\u00ec pi\u00f9 tardi del 440 a.C.\nData la somiglianza dei nomi, e l'identificazione di Assuero con il marito Serse I, \u00e8 possibile che Amestris sia il Vashti della Bibbia. Robert Dick Wilson, che identific\u00f2 Assuero come Serse I e Vashti come Amestris, sugger\u00ec che sia \"Amestris\" e \"Esther\" derivano dalle parole accadiche \"Ammi-Ishtar\" o \"Ummi-Ishtar\". Hoschander propose in alternativa \"Ishtar-udda-sha\" (\"Ishtar \u00e8 la sua luce\"). La Bibbia e il Talmud considerano Esther e Hadassah la stessa persona."}
{"id": "2597844", "revid": "27148918", "url": "https://it.wikipedia.org/wiki?curid=2597844", "title": "Simbolo di uguale", "text": ""}
{"id": "2597854", "revid": "125387614", "url": "https://it.wikipedia.org/wiki?curid=2597854", "title": "Bobby Roode", "text": "Nella Total Nonstop Action Wrestling ha vinto due volte il TNA World Heavyweight Championship, una volta il TNA King of the Mountain Championship, due volte l'NWA World Tag Team Championship (con Eric Young) e sei volte il TNA World Tag Team Championship (una volta con Austin Aries e cinque volte con James Storm). Il suo primo regno da TNA World Heavyweight Champion, durato 256 giorni (dal 26 ottobre 2011 all'8 luglio 2012), \u00e8 il pi\u00f9 lungo nella storia del titolo.\nIn WWE ha vinto una volta lo United States Championship, una volta il 24/7 Championship, due volte il Raw Tag Team Championship (una con Chad Gable e una con Dolph Ziggler) e una volta lo SmackDown Tag Team Championship (con Dolph Ziggler); quando militava ad \"NXT\" ha conquistato una volta l'NXT Championship.\nCarriera.\nGli inizi (1998\u20132004).\nCresciuto a Peterborough in Ontario, frequenta il Kenner College H.S. e diventa un assistente dei \"Petes\" della Ontario Hockey League's Peterborough, la squadra dei futuri campioni di Hockey su ghiaccio come Tie Domi, Mike Ricci e Chris Pronger.\nNella stessa citt\u00e0 prende in seguito lezioni di wrestling dagli allenatori Sean Morley e Shane Sewell e, dopo un anno di allenamenti, con il ring name di Lee Awesome debutta, nel giugno del 1998, contro Pete Rock.\nIn seguito lavora per varie promozioni canadesi del wrestling ed appare anche nella promozione portoricana, il World Wrestling Council, prima di partecipare ai Dark match della WWE ed avere, nel 2004, l'opportunit\u00e0 di firmare un contratto con la TNA.\nNel 2001 lavora anche per la Real Action Wrestling dove forma (con Kingman e Mike Hughes) una heel stable che prende il nome di \"The Kardinal Sinners\" .\nTotal Nonstop Action Wrestling (2004\u20132016).\nTeam Canada (2004\u20132006).\nNel maggio 2004, dopo essere stato assunto presso la TNA su segnalazione di Scott D'Amore, Roode, assieme a Eric Young e Petey Williams, debutta in una stable Heel che prende il nome di Team Canada e coinvolta in alcune faide contro i 3Live Kru e gli America Most Wanted (James Storm, Chris Harris e Gail Kim). Nel settembre 2004 partecipa al \"Can-Am Tag Team Championship\", il campionato della \"BCW\" (posseduta da Scott D'Amore) e vince il titolo, assieme a Petey Williams, sconfiggendo N8 Mattson e Eddie Venom detentori del titolo.\nNel giugno del 2006, il Direttore del Mangment Jim Cornette scioglie il Team Canada e Roode, dopo aver militato in questo team per quasi due anni incomincia un feud contro Eric Young.\nFaida con Eric Young (2006\u20132007).\nNella seconda met\u00e0 del 2006 ed in scadenza di contratto, Roode nel ruolo di Free agent ed alla ricerca del manager pi\u00f9 adatto a portarlo verso la sfida del titolo NWA World Heavyweight Championship sceglie di farsi assistere da Traci Brooks, e dopo aver assunto il nuovo ring name di \"Robert Roode\", cambia anche quello della sua nuova valletta in \"Ms. Brooks\".\nLa sua faida contro Young \u00e8 una storyline che si sviluppa dopo che a Ms. Brooks (che contro quest'ultimo perse un bikini contest al Turning Point) giunge la richiesta di sedurlo con un rapporto sessuale e, in seguito, proporgli di firmare un contratto con \"Robert Roode Inc.\".\nYoung dal canto suo, si difende dicendo di avere un amico misterioso, e dopo aver atteso che Roode affrontasse l'ignaro Petey Williams ritenendo che fosse l'amico annunciato da Young, rivela questo segreto in Jeff Jarrett per costringere Roode a sfidare quest'ultimo al Sacrifice. Roode vince contro Jarret e sfida Young al Slammiversary del 2007 dove, giunto al punto di schienarlo, si vede sfumare l'impresa a causa di un intervento di Jim Cornette che, dopo essere uscito da dietro le quinte, prende un microfono e chiede la ripetizione dell'incontro. Questa volta vinto da Young.\nNel luglio dello stesso anno Roode e Ms. Brooks aiutano la Christian's Coalition (Christian Cage, Tomko e A.J. Styles) contro Abyss e Sting. E nella puntata del 26 luglio, vengono annunciati come parte della stable.\nNelle settimane successive riescono infine a ricoprire di catrame e piume Eric Young, il rivale del loro feud appena sconfitto dal Team 3D, e il 7 agosto Young chiede una rivincita a Roode da disputarsi come \"Humiliation match\" durante l'imminente Hard Justice, dove il perdente avrebbe dovuto subire la stessa onta.\nStoryline con Ms. Brooks (2007\u20132008).\nRoode vince, ma litiga con Ms. Brooks nel momento dell'umiliazione di Young e tra i due incomincia la storyline che vedr\u00e0 Roode trasformarsi in un personaggio misogino.\nNell'autunno del 2007, viene rivelato che Ms. Brooks e Robert Roode non sono legati sentimentalmente e che l'unica ragione per cui lei continui a subire i suoi abusi \u00e8 il fatto che vuole aiutare la propria madre ammalata. L'8 novembre Ms. Brook finalmente reagisce ai suoi brutti modi e, dopo essersi allontananta dal ring, decide di attaccare una persona del pubblico che, gi\u00e0 da qualche tempo, si diceva essere la sua \"Fan numero 1\".\nAll'inizio del 2008, dopo l'arrivo in TNA di Booker T, Roode torna di nuovo a schierarsi con Christian Cage (il quale si era dichiarato contrario all'arrivo dello stesso Booker T in TNA) e, durante il Final Resolution sfida, in coppia con Ms. Brooks, lo stesso Booker e sua moglie Sharmell.\nAlla fine del match, Roode aggredisce Ms. Brooks accusandola di essere la causa della sconfitta e, dopo l'intervento di Sharmell in difesa di lei, Roode colpisce involontariamente con un pugno sulla mascella quest'ultima sopraggiunta alle sue spalle e, in seguito, si ritrova costretto a fuggire rocambolescamente dal ring per non incorrerre nella furia di Booket T.\nNell'episodio successivo, Roode licenzia Ms. Brooks e, dopo aver cercato di aggredirla, viene fermato da Jim Cornette. Lei, una volta scesa dal ring aggredisce ancora una volta la ragazza in piedi tra il pubblico e da tempo inquadrata come una fan di Roode. Donna che Roode assumer\u00e0 in seguito posto di Ms. Brooks e di cui viene rivelato il ring name di Ms. Payton Banks.\nMs. Payton Banks viene a sua volta aggredita verbalmente da Roode dopo la sconfitta subita contro Booker T e Sharmell al Lockdown e dopo averla insultata con maggiori impropri di quelli con cui si era rivolto a Ms. Brooks, nei mesi precedenti, Roode licenzia anche quest'ultimo manager femminile.\nAlleanza con James Storm (2008\u20132011).\nRoode, dopo aver abbandonato l'aspetto misogino che lo aveva caratterizzato per pi\u00f9 di un anno, forma in seguito il team Beer Money, Inc assieme a James Storm e trova come manager Jacqueline, gi\u00e0 alle dipendenze di Storm in precedenza.\nQuesta formazione vince quattro volte il TNA World Tag Team Championship ed i due, dopo che alla manager (Jacqueline) vengono assegnati altri compiti, nel maggio del 2009 passeranno tra i face per restarvi fino al marzo del 2010 prima di ritornare ad essere heel.\nTNA World Heavyweight Champion (2011\u20132012).\nNel settembre 2011, Roode raggiunge il suo primo risultato importante come singolo wrestler vincendo le Bound for Glory Series e divenendo il principale sfidante al TNA World Heavyweight Championship detenuto da Kurt Angle. Nelle settimane successive sconfigge uno ad uno i membri della Fortune, compreso il compagno di Tag Team, James Storm. La settimana prima di Bound For Glory sconfigge Scott Steiner e Jeff Jarrett in un handicap match, al termine del match viene attaccato dagli Immortal, compreso Kurt Angle, l'intervento di Storm non basta a salvare Roode, ma tra la sorpresa generale arriva Jeff Hardy ad aiutare il primo sfidante. A Bound for Glory perde contro Angle. Nell'edizione seguente di Impact Wrestling viene rivelato che Hulk Hogan ed Eric Bischoff hanno posto una clausola nel contratto dell'incontro tra Roode ed Angle che impedisce al canadese di disputare un rematch con l'eroe olimpico. La stessa sera, di tutta risposta, Sting (nuova authority figure della TNA) sancisce un match per il TNA World Heavyweight Championship tra Kurt Angle ed il compagno di team di Roode, James Storm. Storm sconfigge Angle in pochi minuti grazie al Last Call Superkick, laureandosi campione.\nNell'edizione del 3 novembre di Impact Wrestling Roode sconfigge Storm in un match valevole per il TNA World Heavyweight Championship colpendolo con una bottiglia di birra, azione che di fatto porta al Turn Heel di Roode ed allo scioglimento dei Beer Money, Inc. e all'allontanamento dai Fortune. La settimana successiva Roode difende il titolo in un rematch contro Storm eseguendo un roll up a tradimento su uno Storm stremato e sanguinante dopo un attacco nel backstage. Subito dopo il match viene sfidato dal suo ex compagno di stable A.J. Styles. A Turning Point Roode batte Styles con uno schienamento irregolare. A Final Resolution Roode difende con successo il titolo sempre contro Styles in un Iron Man match da 30 minuti finendo sul risultato di 3-3. Nella puntata successiva al PPV, Robert Roode sconfigge AJ Styles in un match valevole per il TNA World Heavyweight Championship, conservando il titolo. Al PPV Genesis 2012, Roode viene sconfitto da Jeff Hardy per squalifica, in un match valevole per il TNA World Heavyweight Championship, conservando il titolo. Durante la puntata di iMPACT del 25 maggio, dopo aver conservato il titolo sconfiggendo AJ Styles, Roode viene attaccato dal rientrante Sting. Nella puntata di iMPACT del 31/05/2012, viene sconfitto da Sting in un Lumber Jack match, non valevole per il titolo. Dopo il match, viene annunciato il match tra Sting e Roode a Slammiversary X con in palio il titolo. A Slammiversary X riesce a conservare il titolo colpendo Sting con una bottiglia di vetro mentre l'arbitro era di spalle. Dopo il match, viene per\u00f2 colpito da Sting, che lo mette KO effettuandogli una Scorpion Deathdrop sulla rampa d'accesso.\nRegni titolati (2012\u20132014).\nRoode perde il titolo ai danni di Austin Aries a Destination X 2012, la settimana successiva chiede un rematch all'attuale GM di Impact, Hulk Hogan, lui glielo concede alla Open Fight Night che si terr\u00e0 il 19 luglio ma afferma che sar\u00e0 un no title match e che la vera rivincita con il titolo in palio si terr\u00e0 ad Hardcore Justice. Nella puntata del 19 luglio perde il match per squalifica poich\u00e9 gli Aces &amp; Eights attaccano prima Aries e poi lo stesso Roode. Ad Hardcore Justice non riesce a riconquistare il TNA World Heavyweight Title dopo essere stato schienato dallo stesso Aries. A No Surrender interviene nella semifinale delle BFG Series, nel match che vede contrapposti Bully Ray &amp; James Storm, costando la vittoria al suo ex partner. Questo gesto fa scaturire una feud tra i due che si affrontano in uno Street fight match, a Bound for Glory, in cui King Mo era lo special guest enforcer, ma Roode alla fine viene sconfitto. L'11 novembre, a Turning Point, \u00e8 sconfitto nuovamente da Storm in un three-way number one contenders match per il World Heavyweight Championship in cui era coinvolto anche A.J. Styles. Nel successivo episodio di Impact! per\u00f2 Roode sconfigge Storm in un rematch aggiudicandosi cos\u00ec la title shot. Durante l'episodio del 6 dicembre, Roode assolda gli Aces &amp; Eights per pestare il campione Jeff Hardy. Tre giorni pi\u00f9 tardi, a Final Resolution, fallisce la sua rincorsa al titolo, ma al termine del match sia lui che Hardy vengono assaliti dagli Aces &amp; Eights. Successivamente si verr\u00e0 a sapere che ad assoldarli stavolta \u00e8 stato Aries proprio per impedire a Roode di vincere il titolo. La settimana successiva, Roode restituisce il favore ad Aries nel main event contro Jeff Hardy, costandogli la conquista del titolo. Roode e Aries si affrontano cos\u00ec in un number one contenders match nel successivo episodio di Impact!. L'incontro si conclude in un no contest per via di varie scorrettezze, per poi venir messi fuorigioco da Hardy. La rivalit\u00e0 culmina cos\u00ec in un three-way elimination match, il 13 gennaio 2013, a Genesis, dove sia Roode che Aries si arrendono ancora una volta a Jeff Hardy.\nIl 25 gennaio, nell'episodio di Impact! registrato a Manchester, Roode e Aries sconfiggono Chavo Guerrero e Hernandez conquistando il TNA World Tag Team Championship. Partecipa alle bound for glory series 2013 riuscendo a qualificarsi ottenendo il terzo posto dopo essere stato sconfitto in seminale da magnus.a impact 10/10/13 mentre stava festeggiando il suo ingresso nella hall of fame degli ego viene interrotto dall'arrivo di kurt angle che fa il suo ritorno ad impact lo attacca e lo sfida per un match da tenersi a TNA Bound for Glory 2013, a Bound for Glory sconfigge Kurt Angle dopo un bellissimo incontro. Nella puntata di TNA Impact del 5 dicembre Roode perde contro Jeff Hardy.\nFaida con Bully Ray (2014\u20132015).\nNel 2014 Roode inizia una faida con Bully Ray per decretare chi sia il re dei tavoli, ad Impact si riconcilia con il suo ex compagno di coppia James Storm e insieme affrontano Bully Ray e Gunner in un tag team match che vincono dopo che Storm schiena Gunner dopo un Last Call Superckick.\nLa faida con Bully Ray culmina in un match a Sacrifice proprio in un table match vinto da Roode grazie all' intervento di Dixie Carter travestita da uomo che spinge Bully Ray sopra al tavolo mentre l'arbitro e al tappeto e fa suonare la campanella decretando la vittoria di Roode.\nLa settimana dopo ad impact MVP sancisce che coloro che hanno vinto il loro match a sacrifice (Roode, Gunner e Mr. Anderson) si affrontino in un torneo per decretare lo sfidante di Eric Young per il titolo dei pesi massimi quella notte ad impact, per decretare i partecipanti al primo match MVP prende un mazzo di carte, chi pescher\u00e0 la carta pi\u00f9 alta non parteciper\u00e0 al primo match, a pescare la carta pi\u00f9 alta \u00e8 proprio Bobby Roode e quindi il primo match sar\u00e0 fra Mr. Anderson e Gunner. Il match venne vinto da Gunner grazie anche all' intervento di James Storm che per sbaglio colpisce Mr. Anderson. Il match per decretare lo sfidante di Young \u00e8 quindi fra Bobby Roode e Gunner e questo viene vinto da Bobby Roode che quindi sar\u00e0 lo sfidante di Eric Young. I due si affrontano in un match quella sera per il titolo dei pesi massimi, match che Roode perde dopo un lungo incontro. La settimana seguente ad Impact, Roode confronta con Eric Young chiedendogli un'alta possibilit\u00e0 per vincere il titolo dei pesi massimi nel main event di quella puntata. Young acconsente ma all'improvviso interviene MVP che dice di essere lui a decidere i match. Dopo un diverbio culminato in una rissa MVP sospende a termpo indeterminato Roode. Viene reintegrato nella puntata del 26 giugno dal successore di MVP, Kurt Angle. La settimana successiva batte Kenny King in uno Street Fight Match.\nAlleanza con Austin Aries e abbandono (2015\u20132016).\nIl 16 gennaio 2015, nella puntata di Impact Wrestling, Roode \u00e8 stato sconfitto da Eric Young in un No Disqualification match.\nNel 2015 riforma con Austin Aries i Dirty Heels, ed assieme sfidano i Wolves in una Best of 5 series per i titoli di coppia resi vacanti dagli Hardys. Nel primo match Best of 5 perdono e i Wolves si portano sul 1-0. Nel main event della settimana successiva, Roode viene sconfitto da Bram. Nel secondo match della serie i Dirty Heels perdono contro i Wolves, dopo un incontro molto impegnativo. Prima del terzo e possibilmente decisivo incontro della serie, viene incitato dal compagno di squadra Austin Aries ad utilizzare armi o oggetti contundenti qualora dovesse essere necessario e a fare di tutto per aggiudicarsi la sfida. Nel match vero e proprio, dopo essere stati messi in seria difficolt\u00e0 dai Wolves ed aver sfiorato la sconfitta in diverse occasioni, Aries distrae l'arbitro lasciando a Roode la possibilit\u00e0 di colpire gli avversari con una sedia. Grazie all'utilizzo di quest'ultima, i Dirty Heels vincono l'incontro e si portano cos\u00ec sul 2-1.\nIl 5 gennaio 2016, al debutto della TNA su Pop, Storm \u00e8 tornato in TNA per salvare Bobby Roode dall'attacco di Eric Young e Bram; successivamente Storm ha detto che Roode voleva \"tornare a divertirsi\". Storm ha poi consegnato una birra a Roode per riunire ufficialmente i Beer Money. Il 12 gennaio Roode ha perso il suo King of the Mountain Championship con Eric Young, ma l'8 marzo i Beer Money incassano il Feast or Fired e vincono il TNA World Tag Team Championship contro i Wolfes.\nWWE (2016\u2013presente).\n\"NXT\" (2016\u20132017).\nIl 1\u00ba aprile 2016 Roode apparve tra il pubblico in occasione di ' poco prima del main event tra Finn B\u00e1lor e Samoa Joe per l'NXT Championship. Venne rivisto nel backstage in occasione di ', l'8 giugno, dove apparentemente prese parte ad una discussione privata con il General Manager William Regal. Successivamente, l'11 giugno, debutt\u00f2 a sorpresa in occasione di un house show di \"NXT\" tenutosi al Download Festival di Donington Park UK, battendo Angelo Dawkins. Il 20 agosto, a ' sconfisse Andrade \"Cien\" Almas. Nel mese di ottobre propose un'alleanza con Tye Dillinger durante l'edizione 2016 del torneo Dusty Rhodes Tag Team Classic, ma vennero eliminati al primo turno dai SAnitY (Alexander Wolfe e Eric Young), con Roode che abbandon\u00f2 Dillinger sul ring. Il 19 novembre, a ', Roode trionf\u00f2 poi su Dillinger. Nella puntata di \"NXT\" del 14 dicembre, Roode sconfisse Oney Lorcan, qualificandosi per il Fatal 4-Way match della settimana successiva. Nella puntata seguente Roode vinse tale Fatal 4-Way match a eliminazione sconfiggendo Andrade \"Cien\" Almas, Roderick Strong e Tye Dillinger, diventando il contendente n\u00b01 all'NXT Championship di Shinsuke Nakamura. Il 28 gennaio, a ', Roode sconfisse poi Nakamura conquistando per la prima volta l'NXT Championship. Nella puntata di \"NXT\" del 16 marzo Roode mantenne il titolo contro Kassius Ohno. Il 1\u00ba aprile, a ', Roode sconfisse nuovamente Nakamura mantenendo il titolo \"NXT\". Il 20 maggio, a ', Roode ha difese il titolo contro Hideo Itami. Nella puntata di \"NXT\" del 5 luglio Roode mantenne la cintura contro Roderick Strong. Il 19 agosto, a ', Roode perse il titolo a favore di Drew McIntyre dopo 203 giorni di regno.\nUnited States Champion e varie faide (2017\u20132018).\nDebutt\u00f2 nel main roster come \"face\" nella puntata di \"SmackDown\" del 22 agosto sconfiggendo Aiden English. L'8 ottobre, debutt\u00f2 in pay-per-view a \"Hell in a Cell\", sconfiggendo Dolph Ziggler e nel post match, venne colpito dalla \"Zig Zag\" del rivale. Nella puntata di \"SmackDown\" del 31 ottobre sconfisse ancora Ziggler in un 2-out-of-3 Falls match per 2-1, conquistando un posto nel Team SmackDown per \"Survivor Series\". Il 19 novembre, a \"Survivor Series\", prese parte al 5-on-5 Traditional Survivor Series Elimination match contro il Team Raw ma venne eliminato da Braun Strowman. Il 17 dicembre, a \"Clash of Champions\", partecip\u00f2 ad un Triple Threat match per lo United States Championship che includeva anche il campione Baron Corbin e Dolph Ziggler ma il match venne vinto da quest'ultimo. Nella puntata di \"SmackDown\" del 26 dicembre sconfisse Baron Corbin nei quarti di finale di un torneo per la riassegnazione dello United States Championship (reso vacante da Ziggler). Nella puntata di \"SmackDown\" del 16 gennaio Roode sconfisse Mojo Rawley nella semifinale del torneo e, quella stessa sera, sconfisse Jinder Mahal nella finale, conquistando cos\u00ec lo United States Championship. Il 28 gennaio, nel kickoff della \"Royal Rumble\", difese con successo il titolo contro Mojo Rawley. L'11 marzo, a \"Fastlane\", perse il titolo contro Randy Orton dopo 54 giorni di regno. L'8 aprile, a \"WrestleMania 34\", partecip\u00f2 ad un Fatal 4-Way match per lo United States Championship che includeva anche il campione Randy Orton, Jinder Mahal e Rusev ma il match \u00e8 stato vinto da Mahal.\nAlleanza con Chad Gable (2018\u20132019).\nCon lo \"Shake-up\" del 16 aprile 2018 Roode pass\u00f2 al roster di \"Raw\". Il 27 aprile, a \"Greatest Royal Rumble\", Roode partecip\u00f2 al Royal Rumble match a 50 uomini entrando col numero 25 ma venne eliminato da Baron Corbin. Nella puntata di \"Raw\" del 14 maggio Roode vinse un Triple Threat match che includeva anche Baron Corbin e No Way Jose, qualificandosi per il Money in the Bank Ladder match. Il 17 giugno, a \"Money in the Bank\", Roode partecip\u00f2 al match omonimo insieme a Braun Strowman, Finn B\u00e1lor, Kevin Owens, Kofi Kingston, The Miz, Rusev e Samoa Joe ma il match venne vinto da Strowman. Dalla puntata di \"Raw\" del 3 settembre Roode inizi\u00f2 a far coppia con Chad Gable, e solo due mesi dopo i due ebbero un'opportunit\u00e0 titolata al Raw Tag Team Championship degli AOP (Akam e Rezar) dopo averli sconfitti nella puntata di \"Raw\" del 19 novembre in un match non titolato. Nella puntata di \"Raw\" del 10 dicembre Gable e Roode trionfarono sugli AOP e Drake Maverick in un 3-on-2 Handicap match, vincendo il Raw Tag Team Championship per la prima volta. Nella puntata di \"Raw\" del 24 dicembre Roode e Gable mantennero i titoli contro i Revival (Dash Wilder e Scott Dawson). Nella puntata di \"Raw\" del 7 gennaio Roode e Gable difesero nuovamente i titoli di coppia di \"Raw\" contro i Revival in un Lumberjack match nonostante uno schienamento non legale. Nella puntata di \"Raw\" del 21 gennaio Roode e Gable difesero per la terza volta contro i Revival in un match arbitrato da Curt Hawkins. Il 27 gennaio, nel Kick-off della Royal Rumble, Roode e Gable sconfissero la coppia formata da Rezar e Scott Dawson in un match non titolato. Nella puntata di \"Raw\" dell'11 febbraio Roode e Gable persero poi i titoli contro i Revival dopo 63 giorni di regno. Il 10 marzo, a \"Fastlane\", Roode e Gable parteciparono ad un Triple Threat Tag Team match per il Raw Tag Team Championship che includeva anche i campioni, i Revival, e Aleister Black e Ricochet ma il match venne vinto dai Revival. Il 7 aprile, nel Kick-off di \"WrestleMania 35\", Roode partecip\u00f2 all'Andr\u00e9 the Giant Memorial Battle Royal ma venne eliminato da Matt Hardy. Il 16 aprile, a causa dello \"Shake-up\", Gable venne mandato a \"SmackDown\", segnando di fatto la fine della sua alleanza con Roode.\nAlleanza con Dolph Ziggler (2019\u2013presente).\nNella puntata di \"Raw\" del 22 aprile Roode, dopo aver concluso la sua alleanza con Chad Gable, adott\u00f2 il suo nome reale Robert Roode e affront\u00f2 e sconfisse Ricochet. Nella puntata di \"Raw\" del 6 maggio Roode affront\u00f2 nuovamente Ricochet per potersi inserire nel Money in the Bank Ladder match al suo posto venne sconfitto. Nella puntata di \"Raw\" del 20 maggio Roode schien\u00f2 Titus O'Neil sullo stage conquistando il nuovo 24/7 Championship, ma poco dopo perse la cintura contro R-Truth (appartenente al roster di \"SmackDown\") nel parcheggio dell'arena. Nella puntata di \"Raw\" del 26 agosto Roode inizi\u00f2 a fare coppia con Dolph Ziggler e i due hanno vinsero un Tag Team Turmoil match eliminando per ultimi gli Heavy Machinery (Otis e Tucker), diventando i contendenti n\u00b01 al Raw Tag Team Championship. Il 15 settembre, a \"Clash of Champions\", Ziggler e Roode sconfissero Braun Strowman e Seth Rollins conquistando il Raw Tag Team Championship per la prima volta (con questa vittoria Ziggler pass\u00f2 al roster di \"Raw\"). Nella puntata di \"Raw\" del 30 settembre Ziggler e Roode difesero con successo i titoli contro gli Heavy Machinery (appartenenti al roster di \"SmackDown\"). Nella puntata di \"Raw\" del 14 ottobre Ziggler e Roode persero i titoli contro i Viking Raiders (Erik e Ivar) dopo 29 giorni di regno; nella stessa puntata, Ziggler e Roode passarono al roster di \"SmackDown\" per effetto del \"Draft\". Il 24 novembre, nel Kick-off di \"Survivor Series\", Ziggler e Roode vinsero una 10-man Battle Royal eliminando per ultimi gli Street Profits (Angelo Dawkins e Montez Ford) (appartenenti al roster di \"Raw\"). Il 10 dicembre Roode venne sospeso per trenta giorni per una violazione del Wellness Program. Il 26 gennaio, alla \"Royal Rumble\", Roode partecip\u00f2 al match omonimo entrando col numero 4 ma venne eliminato dal WWE Champion Brock Lesnar. L'8 marzo, ad \"Elimination Chamber\", Ziggler e Roode parteciparono all'omonimo incontro per lo SmackDown Tag Team Championship, detenuto da John Morrison e The Miz, che comprendeva anche gli Heavy Machinery, i Lucha House Party (Gran Metalik e Lince Dorado), il New Day (Big E e Kofi Kingston) e gli Usos (Jey Uso e Jimmy Uso) ma il match venne vinto dai campioni. Il 12 ottobre, per effetto del Draft, Roode pass\u00f2 al roster di \"SmackDown\"; quella stessa sera, lui e Ziggler affrontarono il New Day (Kofi Kingston e Xavier Woods) per il Raw Tag Team Championship ma vennero sconfitti. Nella puntata di \"SmackDown\" del 16 ottobre Ziggler e Roode affrontarono gli Street Profits per lo SmackDown Tag Team Championship ma vennero sconfitti per squalifica. Il 22 novembre, nel Kick-off di \"Survivor Series\", Roode partecip\u00f2 ad una Battle Royal tra \"Raw\" e \"SmackDown\" ma venne eliminato da Dominik Mysterio. Nella puntata di \"SmackDown\" del 18 dicembre Ziggler e Roode affrontarono per la seconda volta gli Street Profits per lo SmackDown Tag Team Championship ma sono stati sconfitti. Nella puntata di \"SmackDown\" dell'8 gennaio 2021 Ziggler e Roode riuscirono poi a trionfare sugli Street Profits conquistando cos\u00ec lo SmackDown Tag Team Championship per la prima volta. Nella puntata di \"SmackDown\" del 12 febbraio Ziggler e Roode vennero sconfitti da Cesaro e Daniel Bryan in un match non titolato, fallendo nell'opportunit\u00e0 di qualificarsi per l'Elimination Chamber match. Nella puntata speciale \"WrestleMania SmackDown\" del 9 aprile Ziggler e Roode difesero con successo i titoli in un Fatal 4-Way Tag Team match valevole per lo SmackDown Tag Team Championship contro Chad Gable e Otis, Dominik Mysterio e Rey Mysterio e gli Street Profits. Il 16 maggio, a \"WrestleMania Backlash\", Ziggler e Roode persero i titoli contro Dominik e Rey Mysterio dopo 128 giorni di regno. Il 5 ottobre, per effetto del Draft, Ziggler e Roode passarono al roster di \"Raw\". Nella puntata di \"Raw\" del 25 ottobre Ziggler e Roode vinsero un Triple Threat Tag Team match contro Chad Gable e Otis e gli Street Profits conquistando un'opportunit\u00e0 titolata immediata per il Raw Tag Team Championship, ma quella stessa sera persero il match titolato contro i campioni, gli RK-Bro. Il 21 novembre, a \"Survivor Series\", Roode prese parte ad una Battle Royal dedicata a The Rock ma venne eliminato. Il 29 novembre, a \"Raw\", Ziggler e Roode affrontarono nuovamente gli RK-Bro per il Raw Tag Team Championship ma vennero sconfitti. La settimana dopo, a \"Raw\", Roode affront\u00f2 Damian Priest per lo United States Championship ma venne sconfitto. Il 29 gennaio, alla \"Royal Rumble\", Roode partecip\u00f2 al match omonimo entrando col numero 4 ma venne eliminato da AJ Styles.\nVita privata.\nRobert Roode e sua moglie Tracy hanno tre figli maschi: Bobby III, Riley e Nicholas."}
{"id": "2597859", "revid": "183114", "url": "https://it.wikipedia.org/wiki?curid=2597859", "title": "Fran\u00e7ois Xavier de Feller", "text": ""}
{"id": "2597866", "revid": "123051437", "url": "https://it.wikipedia.org/wiki?curid=2597866", "title": "Anna di Montafi\u00e0", "text": "Era figlia di Luigi, conte di Montafi\u00e0, signore del Piemonte e principe di Carignano (\u20201577), e di Giovanna di Coesme (1560 \u2013 1601), signora di Luc\u00e9 e di Bonn\u00e9table.\nAnna mor\u00ec nel suo \"Hotel de Soisson\" a Parigi.\nMatrimonio e discendenza.\nIl 27 dicembre 1601 Anna spos\u00f2 Carlo di Borbone, conte di Soissons (1566 \u2013 1612), dal quale ebbe:"}
{"id": "2597874", "revid": "183114", "url": "https://it.wikipedia.org/wiki?curid=2597874", "title": "Fran\u00e7ois-Xavier Feller", "text": ""}
{"id": "2597876", "revid": "110157", "url": "https://it.wikipedia.org/wiki?curid=2597876", "title": "L'esule di Roma", "text": "L'esule di Roma ossia Il proscritto \u00e8 un melodramma eroico in due atti, musicato da Gaetano Donizetti su libretto di Domenico Gilardoni, rappresentato per la prima volta il 1\u00ba gennaio 1828 al Teatro San Carlo di Napoli. \u00c8 la prima di tre opere di Donizetti il cui soggetto \u00e8 tratto dalla storia romana (le altre due sono \"Fausta\", del 1832, e \"Poliuto\", del 1838).\nStoria.\nNel 1827, Donizetti venne ingaggiato dall'impresario teatrale napoletano Domenico Barbaja per comporre quattro opere in tre anni. Ademp\u00ec puntualmente ai suoi obblighi e, poco dopo aver dato al Teatro Nuovo la farsa \"Le convenienze ed inconvenienze teatrali\" il 21 novembre 1827, present\u00f2 al Teatro San Carlo per il Capodanno del 1828 una nuova opera, questa volta nel genere dell'opera seria, \"L'esule di Roma\".\nIl libretto di Domenico Gilardoni si ispirava a un dramma dell'attore Luigi Marchionni, \"Il proscritto romano, ossia Il Leone di Caucaso\" (Napoli, 1820), che a sua volta era basato su un melodramma in 3 atti di Louis-Charles Caigniez, \"Androcl\u00e8s ou le Lion reconnaissant\" (Parigi, 1804), che in seguito avrebbe fornito l'ispirazione anche a George Bernard Shaw per il suo \"Androcles and the lion\" (1912).\nLa prima rappresentazione vide riunito un cast prestigioso che comprendeva il tenore Berardo Calvari Winter, il soprano Adelaide Tosi e il basso Luigi Lablache, e fu un trionfo, immediatamente ripreso dagli altri teatri italiani: alla Scala di Milano con il soprano Henriette M\u00e9ric-Lalande (luglio 1828), di nuovo a Napoli con il tenore Giovanni Battista Rubini (inverno 1828). \"L'esule di Roma\" fu l'opera scelta dalla citt\u00e0 natale di Donizetti, Bergamo, per rendere omaggio, nel 1840, al compositore: venne diretta da un amico d'infanzia di Donizetti, Marco Bonesi, con un cast che comprendeva cantanti di prima grandezza come Eugenia Tadolini, Domenico Donzelli e Ignazio Marini. L'opera venne portata in scena anche a Madrid, Vienna e Londra e rimase in repertorio in Italia e all'estero fino al 1869, anno della sua ultima rappresentazione nel XIX secolo, a Napoli.\n\"L'esule di Roma\" venne poi ripreso per la prima volta nel XX secolo il 18 luglio 1982 alla Queen Elizabeth Hall di Londra, in forma di concerto, con Katia Ricciarelli, Bruce Brewer e John-Paul Bogart, per iniziativa della Donizetti Society. La prima rappresentazione moderna in Italia fu al Teatro Gabriello Chiabrera di Savona nell'ottobre 1986, registrata dal vivo.\nDopo le prime rappresentazioni del XIX secolo, l'opera fu oggetto di numerose modifiche: tra queste, venne espunto il pezzo originale in cui Settimio viene risparmiato da un leone cui aveva guarito una ferita e che lo riconosce nel Circo Massimo, episodio tratto dall'aneddoto su Androclo riportato da Aulo Gellio, che lo attribuisce ad Apione: verr\u00e0 sostituito, con un espediente molto pi\u00f9 convenzionale, con un atto di clemenza di Tiberio. La scena finale in cui Argelia gioisce per l'esito felice della vicenda \u00e8 stata anch'essa aggiunta in una ripresa per rispettare la convenzione allora in vigore \u2013 e che Donizetti contribu\u00ec a far abbandonare \u2013 che voleva che un'opera dovesse terminare con un'aria della \"primadonna\".\nTrama.\nL'azione si svolge a Roma, durante il regno di Tiberio (14-37 d.C.).\nI pezzi principali della partitura sono la prima aria di Murena \"Ahi! Che di calma un'ombra\" e il suo duetto con Publio (atto I, scena prima), il duetto di Settimio e Argelia (atto I, scena terza), il terzetto finale dell'atto I, cui l'opera deve molta della sua popolarit\u00e0 nel XIX secolo, la scena della follia di Murena nell'atto II e il duetto fra Murena e Argelia, sempre nell'atto II. La musica risente ancora nettamente dell'influenza dell'opera seria, di cui l'esempio massimo era la \"Semiramide\" di Rossini (1823), anche se i passaggi strumentali con l'accompagnamento del corno inglese o del fagotto \"obbligato\" e le vaste scene d'insieme fanno spesso pensare al vecchio maestro di Donizetti, Simon Mayr, o anche a \"La Vestale\" (1803) di Gaspare Spontini. Tuttavia, l'intensit\u00e0 drammatica delle situazioni, cos\u00ec come l'uso tipicamente donizettiano del flauto, o ancora il tentativo per eliminare l'aria finale della \"primadonna\" annunciano gi\u00e0 le opere della maturit\u00e0 del compositore.\nAtto I.\nQuadro primo.\n\"Una piazza pubblica circondata di palazzi, di templi e di monumenti. Arco di trionfo. A destra, il vestibulum della casa di Murena.\"\nQuadro secondo.\n\"Interno della casa di Murena.\"\nAtto II.\nQuadro primo.\n\"Interno della casa di Murena.\"\nQuadro secondo.\n\"Nella prigione.\"\nQuadro terzo.\n\"Nel giardino della casa di Murena.\"\nStruttura musicale.\nAtto II.\nQuest'opera ha subito numerosi cambiamenti nel corso della sua storia, a partire dal N. 7, assente nella prima rappresentazione, aggiunto solo in seguito per allargare il ruolo altrimenti quasi inesistente del tenore nel secondo atto. Una seconda versione del suddetto brano \u00e8 \"Or che per te morr\u00f2\", composto per una edizione del 1836; di cinque anni precedente \u00e8 la variante \"Vanne ad Argelia, e dille\". Una rappresentazione della stagione teatrale 1831-1832 prevedeva invece l'aria \"Lontan da te mio bene\". Altro cambiamento talora apportato \u00e8 l'introduzione di una Cavatina per la primadonna."}
{"id": "2597878", "revid": "834", "url": "https://it.wikipedia.org/wiki?curid=2597878", "title": "Amastris", "text": ""}
{"id": "2597889", "revid": "324090", "url": "https://it.wikipedia.org/wiki?curid=2597889", "title": "Storeb\u00e6lt", "text": ""}
{"id": "2597891", "revid": "133557", "url": "https://it.wikipedia.org/wiki?curid=2597891", "title": "Carlo Martinato", "text": "L'ing. Carlo Enrico Martinato, fu nominato Commissario e Direttore Generale Italcable dalla Commissione alleata di controllo nel 1944, con la Liberazione di Roma. Nel 1945 fu nominato Direttore Generale (e rimase tale per 26 anni) e Amministratore Delegato fino al 1971, rimanendo poi Presidente Onorario. Cavaliere del Lavoro dal 1974 nel settore Industria e Telecomunicazione, diresse la ricostruzione della societ\u00e0, recuperando anzitutto gli impianti sequestrati dalle forze alleate, ricostituendo l'amministrazione regolare, adottando e impiantando i pi\u00f9 moderni sistemi di telecomunicazioni fino a portare la Italcable al rango delle maggiori aziende mondiali. \u00c8 stato tra i firmatari dell'accordo tra l'Italia e l'Intelsat per la realizzazione delle prime stazioni terrestri per le telecomunicazioni spaziali via satellite che diedero vita alla societ\u00e0 Telespazio nel 1961. Nel 1965 elabor\u00f2 e concluse la complessa operazione che portava la societ\u00e0 Italcable S.p.A. nell'ambito del Gruppo IRI STET in armonia con le leggi vigenti in materia di telecomunicazioni.\nFu tra i soci fondatori del Consiglio Direttivo dell'Associazione \"Pro Scientia\" che venne costituita a Roma il 10 marzo 1946; negli anni settanta accett\u00f2 la carica di Presidente dell'Associazione Astrofili Romana (AAR). Astronomo per passione, \u00e8 stato Presidente dell'ASTRIS (Associazione Astrofili del Gruppo Telecom Italia), ha pubblicato vari articoli sulla rivista specializzata \"Coelvm\" edita dall'Osservatorio astronomico dell'Universit\u00e0 di Bologna a partire dagli anni trenta. Tra gli articoli scritti: \"La scissione dei nuclei delle comete\" e \"Orbite di satelliti artificiali\".\nPresidente del Rotary Club Roma nel 1969\n\u00c8 morto a Roma, all'et\u00e0 di 92 anni, l'11 luglio 1998."}
{"id": "2597907", "revid": "155634", "url": "https://it.wikipedia.org/wiki?curid=2597907", "title": "Golden League FIAF 1995", "text": "La Golden League FIAF 1995 \u00e8 stato il massimo livello del campionato italiano di football americano disputato nel 1995. \u00c8 stata organizzata dalla Federazione Italiana American Football.\nAl campionato hanno preso parte 10 squadre, suddivise in 2 gironi.\nPlayoff.\nAccedono ai playoff le 6 squadre con la miglior percentuale di vittorie della regular season (indipendentemente dal girone di appartenenza). Completano il quadro le due vincenti delle semifinali di Silver League.\nXV Superbowl.\nIl XV Superbowl italiano si \u00e8 disputato sabato 24 giugno 1995 allo Stadio Alfiero Moretti di Cesenatico (FC), e ha visto i Frogs Legnano superare i Gladiatori Roma per 32 a 26.\nIl titolo di MVP della partita \u00e8 stato assegnato a Paolo Verrini, Cornerback dei Frogs."}
{"id": "2597913", "revid": "1305772", "url": "https://it.wikipedia.org/wiki?curid=2597913", "title": "San Giacomo in Colle", "text": "San Giacomo in Colle (in sloveno e in tedesco \u0160tjak) \u00e8 un paese della Slovenia, frazione del comune di Sesana, su delle colline (\u201c\"Vrhe\"\u201d) che sovrastano la sponda destra del torrente Rassa.\nLa localit\u00e0 \u00e8 situata a 15,6\u00a0km a nord-est del capoluogo comunale e a 21,3\u00a0km dall'Italia.\nIl patrono del paese \u00e8 San Giacomo, da cui \u00e8 derivato il nome della localit\u00e0 e al quale fu dedicata una chiesa gi\u00e0 citata nel 1300 nel \"Thesaurus ecclesiae Aquileiensis\" poi trasformata nel 1603 nella forma barocca attuale.\nStoria.\nFece parte del Patriarcato di Aquileia e poi della Contea di Gorizia e Gradisca.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca; pass\u00f2 in seguito sotto il profilo amministrativo al Litorale austriaco nel 1849 come comune autonomo che comprendeva gli insediamenti (\"naselja\") di Cartinozza (\"Krtinovica\"), Dolegna di San Giacomo (\"Dolenje\"), Gradisca di San Giacomo (\"Gradi\u0161\u010de pri \u0160tjaku\"), Pollane (\"Poljane pri \u0160tjaku\"), Rasguri (\"Razguri\"), R\u00e0une di San Giacomo (\"Ravnje\"), San Tommaso della Rassa (\"Stoma\u017e\"), Sella di San Giacomo (\"Selo\") e Villanova di San Giacomo (\"Nova vas\") dell'attuale comune di Sesana e Cecovini (\"\u010cehovini\"), Trevisani (\"Trebi\u017eani\") e Vescotti (\"Ve\u010dkoti\") dell'attuale comune di Comeno.\nDopo la Prima guerra mondiale, con le medesime frazioni del periodo asburgico, fu comune autonomo del Regno d'Italia nella Provincia di Trieste.\nFu soggetta alla Zona d'operazioni del Litorale adriatico (OZAK) tra il Settembre 1943 e il 1945. Pass\u00f2 poi alla Jugoslavia e quindi alla Slovenia.\nAlture principali.\n\"Prsunca\", 464 m\nCorsi d'acqua.\ntorrente Branizza (\"Branica\")"}
{"id": "2597920", "revid": "72396", "url": "https://it.wikipedia.org/wiki?curid=2597920", "title": "Jean Le F\u00e8vre de Saint-Remy", "text": "Biografia.\nSignore di Saint Remy. Egli \u00e8 conosciuto anche come \"Toison d'or\", perch\u00e9 serv\u00ec come Re d'armi per l'Ordine del Toson d'Oro. Di nobile nascita, adott\u00f2 la professione delle armi e combatt\u00e9 nei ranghi inglesi nella battaglia di Azincourt. Nel 1430, Le Fevre fu nominato Re d'armi da Filippo III di Borgogna e divenne ben presto una persona molto influente alla corte di Borgogna. Le Fevre spesso assisteva alla conduzione dei negoziati con le potenze straniere, ed \u00e8 anche stato arbitro nei tornei e su tutte le questioni riguardanti la cavalleria, dove la sua grande conoscenza dell'araldica gli fu molto utile. Mor\u00ec a Bruges per cause naturali.\nLe Fevre ha scritto \"Chronique, o Histoire de Charles VI. Roy de France\". La maggior parte di questa cronaca \u00e8 solo una copia del lavoro di Enguerrand de Monstrelet, ma Le Fevre fu un autore originale negli anni tra il 1428 e il 1436, anni in cui fece delle conoscenze preziose, in particolare nella cavalleria della corte di Borgogna. Egli si dimostra pi\u00f9 preciso di Monstrelet, ma \u00e8 altrettanto parziale sui duchi di Borgogna. La Chronique \u00e8 stata curata da F. Morand per la Soci\u00e9t\u00e9 de l'histoire de France (Parigi, 1876). Le Fevre \u00e8 generalmente considerato come l'autore di \"Livre des faites de Jacques di Lalaing\"."}
{"id": "2597926", "revid": "278830", "url": "https://it.wikipedia.org/wiki?curid=2597926", "title": "O sole mio (film 1945)", "text": ""}
{"id": "2597929", "revid": "92723", "url": "https://it.wikipedia.org/wiki?curid=2597929", "title": "Rodolfo di M\u00e9rencourt", "text": "Era vescovo di Sidone, e fu nominato patriarca dopo l'assassinio del suo predecessore Alberto Avogadro.\nFu consacrato a Roma nel 1215, al Quarto Concilio Lateranense, al quale partecip\u00f2 con molti dei suoi vescovi suffraganei; il primo giorno dei lavori (11 novembre), insieme con Papa Innocenzo III, pronunci\u00f2 un sermone proclamando una nuova crociata per la riconquista della Terra Santa.\nUlteriori preparativi per la crociata (la Quinta) furono effettuati l'ultimo giorno del Concilio, il 30 novembre; tuttavia, per varie ragioni la crociata fu rimandata fino al 1217, dopo la morte di Innocenzo.\nRodolfo fu uno dei legati pontifici nominati da Onorio III e fu scortato, nel viaggio di ritorno alla sua sede in San Giovanni d'Acri, da Giovanni di Brienne, Re di Gerusalemme titolare.\nPartecip\u00f2 personalmente alla quinta crociata contro l'Egitto, e mentre portava una reliquia della Vera Croce, si prostr\u00f2 con la testa sepolta sotto la sabbia, al fine di garantire il successo dell'assedio di Damietta.\nTorn\u00f2 a Roma nel 1222 per trattare il matrimonio di Jolanda di Brienne con l'imperatore Federico II di Svevia.\nNel 1225, a Tiro, incoron\u00f2 Jolanda di Brienne Regina di Gerusalemme.\nMor\u00ec presumibilmente nel 1225 e gli succedette Geroldo di Losanna."}
{"id": "2597932", "revid": "27150374", "url": "https://it.wikipedia.org/wiki?curid=2597932", "title": "Studenti Biblici Internazionali", "text": ""}
{"id": "2597933", "revid": "1543377", "url": "https://it.wikipedia.org/wiki?curid=2597933", "title": "Andreas J\u00e4ger", "text": "Biografia.\nScarse le informazioni sulla vita di J\u00e4ger, tanto che le stesse date di nascita e di morte sono approssimative. Studi\u00f2 probabilmente all'Universit\u00e0 di Uppsala; le sue idee non riscossero alcun successo nella comunit\u00e0 scientifica del suo tempo, tanto che torn\u00f2 a Uppsala e divenne pastore.\nOpera.\nA J\u00e4ger \u00e8 attribuito il dialogo \"De lingua vetustissima Europae Scytho-Celtica et Gothica\" (generalmente abbreviato in \"De lingua vetustissima Europae\"), pubblicato a Wittenberg nel 1686 e che contiene la prima formulazione dell'esistenza di un comune antenato di gran parte delle lingue storiche dell'Europa e dell'Asia centro-occidentale. Per J\u00e4ger, greco, latino, lingue germaniche, lingue celtiche, lingue slave e persiano erano il risultato dell'evoluzione di una lingua estinta, parlata anticamente nei pressi del Caucaso e cui diede il nome di \"scitoceltico\". Secondo J\u00e4ger, tra le varie lingue che riteneva geneticamente imparentate i caratteri di maggior arcaicit\u00e0, e quindi di maggior prossimit\u00e0 alla perduta lingua comune, appartenevano al persiano, che chiamava \"lingua scita\".\nL'attribuzione a J\u00e4ger del \"De lingua vetustissima Europae\" \u00e8 accolta dalla gran parte dei linguisti, anche grazie alle argomentazioni di George J. Metcalf; \u00e8 stato tuttavia ipotizzato che il vero autore del dialogo sia stato non colui che risponde ai quesiti (J\u00e4ger, allora giovane studente), ma colui che li poneva: un docente, quindi, che \u00e8 stato proposto di identificare con Georg Caspar Kirchmaier."}
{"id": "2597936", "revid": "1833487", "url": "https://it.wikipedia.org/wiki?curid=2597936", "title": "Jgor Barbazza", "text": "Biografia.\nPrima di lavorare come attore, Jgor Barbazza ha svolto diversi mestieri tra i quali il commesso, l'agente di commercio e l'autista magazziniere; inizia la sua carriera come protagonista di vari spot pubblicitari e lavora come indossatore, presentatore di sfilate di moda, inviato giornalista per un'emittente trevigiana (Antenna Tre), attore amatoriale di teatro e conduttore di serate mondane talvolta a sfondo sociale. Nel 2008 viene scelto da Paolo Bonolis per condurre \"Sanremolab\". \u00c8 uno dei fondatori dell'associazione \"Team for Children\" (reparto di Oncoematologia pediatrica di Padova) che si occupa di aiutare i persone affetti da leucemia e altre malattie gravi, e assistere le loro famiglie.\nVita privata.\nDal 2010 \u00e8 legato sentimentalmente all'attrice toscana Linda Collini. La coppia ha una figlia. \u00c8 tifoso della Juventus."}
{"id": "2597938", "revid": "117229655", "url": "https://it.wikipedia.org/wiki?curid=2597938", "title": "Chiosi di Porta Cremonese", "text": "I Chiosi di Porta Cremonese erano uno dei tre comuni, detti chiosi, in cui era diviso il suburbio della citt\u00e0 di Lodi.\nIl termine \"Chiosi\", di origine dialettale, indicava in passato le terre agricole circostanti la citt\u00e0 di Lodi, analogamente ai pi\u00f9 noti \"Corpi Santi\" intorno a Milano. Gli altri due \"Chiosi\" erano quelli di Porta d'Adda e Porta Regale.\nI Chiosi di Porta Cremonese si estendevano a sud e sud-ovest della citt\u00e0, lungo le strade per Cremona, Piacenza e San Colombano. Erano composti di terre agricole, note per la loro fertilit\u00e0, e molti cascinali raccolti sotto la parrocchia di San Bernardo, ancor oggi esistente. All'Unit\u00e0 d'Italia (1861) il comune contava abitanti.\nNel 1873 i Chiosi di Porta Cremonese furono uniti ai Chiosi di Porta Regale e al comune di Bottedo, formando il nuovo comune di Chiosi Uniti con Bottedo. Il nuovo comune esistette per meno di quattro anni, venendo aggregato alla citt\u00e0 di Lodi nel 1877.\nI tre chiosi rimasero tuttavia come suddivisioni amministrative informali della citt\u00e0 di Lodi fino agli anni settanta del XX secolo."}
{"id": "2597939", "revid": "339392", "url": "https://it.wikipedia.org/wiki?curid=2597939", "title": "Tribunale Speciale per la sicurezza dello Stato", "text": ""}
{"id": "2597941", "revid": "287204", "url": "https://it.wikipedia.org/wiki?curid=2597941", "title": "Gole di Saorgio", "text": "Le Gole di Saorgio (in francese \"Gorges de Saorge\") sono una gola scavata dal fiume Roia e si trovano nel dipartimento francese delle Alpi Marittime.\nAmbiente.\nLe particolari condizioni ambientali delle gole hanno selezionato una fauna e una flora caratteristiche. Ad esempio \u00e8 presente allo stato selvatico il tiglio, cosa decisamente rara nelle zone circostanti.\nStoria.\nAssieme al Colle di Tenda le gole di Saorgio sono state per secoli un passaggio di importanza strategica per l'accesso al Piemonte e alla Pianura padana dal Nizzardo e viceversa. Ad esempio nel 1706 vennero fortificate dall'esercito francese per impedire il ritorno delle truppe austro-piemontesi verso Nizza e la Riviera di Ponente.\nIscrizione prima delle gole.\nScendendo per la Valle del Roia in direzione di Ventimiglia, dopo il paese di Fontan, prima di arrivare alle gole di Saorge, che formano un vero e proprio canyon, una grande iscrizione in latino scolpita sulla roccia sovrastante la strada ne commemora la costruzione.\nQuesta \u00e8 la scritta, riportata fedelmente, come compare oggi:\nPVBL. CISMONT. AC CITRAMONT. DITIONIS BONO\nITAL. AC TOTIVS ORBIS COMMODO\nINVIIS VTRINQ ALPIVM MARITIM. PRAECIPITIIS\nFERRO FLAMMAQVE PRAECISIS\nCAR. EMANVEL IIII. SABAVD. DVX XI.P.P.P.P\nPACE BELLOQ FELICISS.\nPROPRIO MOTV PROP. SVMPTV PROP. INDUSTRIA\nHANC VIAM BASIL.\nPERFECIT\nLa sua attribuzione a Carlo Emanuele IV, forse a causa di un'ambiguit\u00e0 del testo, \u00e8 errata in quanto la costruzione della strada \u00e8 precedente l'epoca rivoluzionaria nella quale visse detto Re.\nInfatti, da fonti storiche che la citano, questa iscrizione, voluta dal Re Vittorio Amedeo II nel 1692 per commemorare la grande opera, viene riferita a Carlo Emanuele I che aveva realizzato il primo tracciato intorno al 1600 e ne aveva predisposto il testo. Carlo Emanuele I era infatti l'undicesimo Duca sabaudo ed il quarto con il nome Carlo.\nPoche centinaia di metri pi\u00f9 avanti, proprio all'inizio delle gole, la vecchia strada, ora abbandonata dopo la costruzione delle gallerie, \u00e8 sovrastata dai resti di un'iscrizione molto pi\u00f9 grande, ma completamente deturpata ed illeggibile.\nQuesta viene riferita all'allargamento della strada, voluta dal Re Vittorio Amedeo III, che in essa viene citato, datata 1784.\nQuesto \u00e8 il testo originario:\nVICTORIUS AMEDEUS III REX SARDINIAE\nUTILITATI PUBLICAE SEMPER INTENTUS\nAD EXPEDITIOREM PER PROVINCIAS SUBALPINAS IN\nALPINASQUE MERCIUM COMPORTATIONEM\nAB ORA MARITIMA\nSINGULARI PROVIDENTIA ET MIRA CONSTANTIA\nVIAM HANC A CAROLO EMAN. I SABAUDIAE DUCE\nSARCINARIIS IUMENTIS PRIDEM APERTAM\nRUPIBUS ESCISIS ASPERRIMIS MONTIUM IUGIS AEQUATIS\nPONTIBUS IMPOSITIS AGERRIBUS SUBSTRUCTIS\nLATAM PED. XVIII AGENDIS VEHICULIS APTISSIMAM,\nET IN PLANITIEM FERE REDACTAM\nEX LUMONE M. P. XXXXV NICEAM USQUE\nDEDUXIT MUNIVIT"}
{"id": "2597955", "revid": "405275", "url": "https://it.wikipedia.org/wiki?curid=2597955", "title": "Eikichi Onizuka", "text": ""}
{"id": "2597959", "revid": "235890", "url": "https://it.wikipedia.org/wiki?curid=2597959", "title": "Somma vettoriale", "text": ""}
{"id": "2597960", "revid": "110157", "url": "https://it.wikipedia.org/wiki?curid=2597960", "title": "G33 (paesi industrializzati)", "text": "Il Gruppo dei 33 era un gruppo internazionale che esistette per un breve periodo nel 1999 e comprendeva le 33 maggiori economie nazionali del mondo. \nEsso sostitu\u00ec il Gruppo dei 22 nei primi mesi del 1999, e fu a sua volta sostituito dall'attuale Gruppo dei 20 nello stesso anno. Un certo numero di incontri del G33 sul sistema finanziario internazionale furono tenuti sotto la direzione dei ministri delle finanze e dei governatori delle banche centrali del G7. Il primo incontro venne tenuto a Bonn in Germania nel 1999.\nFormazione.\nL'allora Gruppo dei 33 era composto dai ministri delle finanze e dai governatori delle banche centrali di:"}
{"id": "2597961", "revid": "73843", "url": "https://it.wikipedia.org/wiki?curid=2597961", "title": "K\u00f6ping", "text": "K\u00f6ping (nel medioevo nota anche con il suo nome latino Copinga) \u00e8 una citt\u00e0 della Svezia capoluogo dell'omonimo comune, conta 17.358 abitanti e si trova nella contea di V\u00e4stmanland.\nStoria.\nIl nome della citt\u00e0 in svedese significa \"il luogo del mercante\" e le prime tracce della sua esistenza risalgono al XIII secolo quando, probabilmente priva di un nome ufficialmente riconosciuto, le fu dato quello attuale in quanto la citt\u00e0 era ricca di commercianti, favorita dalla sua posizione centrale.\nLa citt\u00e0, insieme a tutta la parte centro-meridionale della Svezia, si convert\u00ec al Cristianesimo intorno all'undicesimo secolo ed i resti della Chiesa di K\u00f6ping, costruita intorno al 1300 sono giunti sino a noi.\nIl riconoscimento ufficiale dello status di citt\u00e0 (\"stad\") per Decreto Reale le fu riconosciuto il 19 gennaio 1474.\nIl XVII secolo vide fiorire nella citt\u00e0 l'industria dell'estrazione del ferro che da qui veniva esportato in molti altri paesi. Nel XIX secolo K\u00f6ping si afferma come una citt\u00e0 industriale, con un'importante industria meccanica ed un porto molto trafficato. Nel 1889 un grande incendio distrusse gran parte della citt\u00e0 che fu poi ricostruita, sotto la supervisione dell'architetto Theodor Dahl, in pietra.\nIl XX secolo ha visto insediarsi presso K\u00f6ping svariate aziende: la Volvo vi costru\u00ec un grosso impianto nel 1920 e la H\u00e4stens (produttore di letti) nel 1924."}
{"id": "2597962", "revid": "287204", "url": "https://it.wikipedia.org/wiki?curid=2597962", "title": "Nazionale Under-21 di calcio dell'Irlanda del Nord", "text": "La nazionale nordirlandese di calcio Under-21 \u00e8 la rappresentativa calcistica dell'Irlanda del Nord ed \u00e8 posta sotto l'egida della Irish Football Association.\nPartecipa al campionato europeo di categoria che si tiene ogni due anni, ma non si \u00e8 mai qualificata ad una fase finale."}
{"id": "2597963", "revid": "1318658", "url": "https://it.wikipedia.org/wiki?curid=2597963", "title": "Parco nazionale Sarek", "text": "Il parco nazionale Sarek \u00e8 un parco nazionale della Svezia, nella contea di Norrbotten, nella municipalit\u00e0 di Jokkmokk. \u00c8 stato istituito nel 1909. \nDal 1967 ha ricevuto il Diploma europeo delle aree protette.\nTerritorio.\nIl Parco nazionale di Sarek comprende una delle pi\u00f9 remote ed inaccessibili zone dell'intero territorio svedese. I suoi 197.000 colli sono costituiti per la quasi totalit\u00e0 da alte vette ricoperte da ghiacciai e profonde valli solcate da torrenti difficilmente guadabili. La natura \u00e8 qui rimasta pressoch\u00e9 intatta causa le impervie condizioni del territorio.\nArea lappone.\nSarek, Stora Sj\u00f6fallet e Padjelanta essendo adiacenti e omogenei sul piano ambientale, rappresentano il pi\u00f9 vasto e antico complesso di parchi nazionali d'Europa, la loro superficie complessiva infatti consta di ben 550.000 ettari di terre praticamente vergini. Se vi si sommassero anche altre riserve vicine come Sjaunja e Tjuoltavagge si raggiungerebbe addirittura un'estensione totale che supera gli 800.000 ettari.\nFlora.\nIl territorio \u00e8 caratterizzato da una conformazione essenzialmente alpina, con estese praterie e brughiere alle quote pi\u00f9 elevate e foreste di betulla (\"Betula spp.\") mista a frassini montani, salici, padi, pino silvestre (\"Pinus sylvestre\") e abete rosso (\"Picea excelsa\").\nFauna.\nTutti i rappresentanti della fauna scandinava, con orso bruno, ghiottone, lince, volpe artica, lontra, ermellino, martora, alce, renna e lemming. Il lupo, scomparso nel resto della Svezia, qui sopravvive. L'avifauna comprende la civetta delle nevi, la pernice bianca e il cigno selvatico."}
{"id": "2597969", "revid": "287204", "url": "https://it.wikipedia.org/wiki?curid=2597969", "title": "Coppa del Brasile 1992", "text": "La Coppa del Brasile 1992 (ufficialmente in portoghese Copa do Brasil 1992) \u00e8 stata la 4\u00aa edizione della Coppa del Brasile.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nRisultati.\nSedicesimi di finale.\n\"Andata 7, 14, 15, 21 e 28 luglio 1992, ritorno 21, 28 luglio, 4, 11, 18 e 25 agosto 1992.\"\nOttavi di finale.\n\"Andata 1, 4, 8, 12, 15, 18 settembre, 6 e 9 ottobre 1992, ritorno 22, 25, 29 settembre, 2, 13, 16, 20 e 23 ottobre 1992.\"\nQuarti di finale.\n\"Andata 28, 30 ottobre, 3 e 6 novembre 1992, ritorno 10, 13, 17 e 20 novembre 1992.\"\nSemifinali.\n\"Andata 24 e 27 novembre 1992, ritorno 1\u00ba e 8 dicembre 1992.\"\nFinale.\nRitorno.\nInternacional vincitore della Coppa del Brasile 1992 e qualificato per la Coppa Libertadores 1993."}
{"id": "2597975", "revid": "729019", "url": "https://it.wikipedia.org/wiki?curid=2597975", "title": "Aeroporto Internazionale di Orlando", "text": "L'Aeroporto Internazionale di Orlando (IATA: MCO, ICAO: KMCO) \u00e8 un aeroporto situato a circa 11\u00a0km a sud est dal centro di Orlando in Florida, e precisamente ad Orange City.\nL'aeroporto \u00e8 l'hub secondario per la compagnia aerea AirTran Airways e rappresenta uno scalo importante per la Southwest Airlines e la JetBlue Airways e possiede un gate dedicato per i voli in Europa con alcune compagnie europee come la British Airways per Londra Gatwick e la Virgin Atlantic Airways per Glasgow per il Regno Unito, e per le compagnie tedesche Condor Airlines e Lufthansa per Francoforte sul Meno in Germania."}
{"id": "2597985", "revid": "38120", "url": "https://it.wikipedia.org/wiki?curid=2597985", "title": "S.S. Lazio Hockey", "text": ""}
{"id": "2597988", "revid": "76963", "url": "https://it.wikipedia.org/wiki?curid=2597988", "title": "Justin Chapman", "text": "Carriera.\nEsordisce all'et\u00e0 di 9 anni in un episodio della serie TV statunitense \"Weird Science\". Nel 1995 interpreta il ruolo per cui diventer\u00e0 famoso, Junior Healy in \"Piccola peste s'innamora\". Un anno dopo \u00e8 \"Billy\" nel film con Arnold Schwarzenegger, \"Una promessa \u00e8 una promessa\". Dopo questo film, non avr\u00e0 pi\u00f9 parti in produzioni cinematografiche e parteciper\u00e0, prevalentemente in piccoli ruoli, a serie televisive. L'ultima sua interpretazione risale al 1999 nel ruolo di \"Josh Landon\" in \"Michael Landon, the Father I Knew\".\nSi \u00e8 laureato all'Universit\u00e0 della California. Dal 2005 \u00e8 giornalista professionista e attualmente lavora all'Universit\u00e0 della Southern California."}
{"id": "2597992", "revid": "287204", "url": "https://it.wikipedia.org/wiki?curid=2597992", "title": "Nazionale Under-21 di calcio della Scozia", "text": "La nazionale scozzese di calcio Under-21 \u00e8 la rappresentativa calcistica della Scozia ed \u00e8 posta sotto l'egida della Scottish Football Association.\nPartecipa al campionato europeo di categoria che si tiene ogni due anni."}
{"id": "2597993", "revid": "287204", "url": "https://it.wikipedia.org/wiki?curid=2597993", "title": "Chelsea Football Club 1999-2000", "text": "Questa voce raccoglie le informazioni riguardanti il Chelsea Football Club nelle competizioni ufficiali della stagione 1999-2000."}
{"id": "2597994", "revid": "920621", "url": "https://it.wikipedia.org/wiki?curid=2597994", "title": "La rivolta (film 2001)", "text": "La rivolta (\"Uprising\") \u00e8 un film per la televisione del 2001 diretto da Jon Avnet.\nTrama.\nUn giorno, precisamente il 18 gennaio del '43 i nazisti effettuano un rastrellamento nel ghetto di Varsavia in Polonia. Prendono in consegna molti ebrei, per trasferirli al campo di sterminio di Treblinka.\nQuesto modo di procedere non era tuttavia una novit\u00e0 per gli ebrei di Varsavia; quel giorno un gruppo di giovani si ribell\u00f2 al rastrellamento, creando noie ai nazisti per un mese: era infatti il giorno della rivolta del ghetto di Varsavia, quando gli \u017bOB e gli \u017bZW riuscirono a cacciare i nazisti dal ghetto."}
{"id": "2597995", "revid": "1226", "url": "https://it.wikipedia.org/wiki?curid=2597995", "title": "Il Mistero delle Cattedrali", "text": ""}
{"id": "2597996", "revid": "1504506", "url": "https://it.wikipedia.org/wiki?curid=2597996", "title": "Pincoya", "text": "Pincoya \u00e8 uno spirito marino femminile presente nelle tradizioni dell'isola di Chilo\u00e9 in Cile. Pincoya ha lunghi capelli biondi, \u00e8 di incomparabile bellezza, \u00e8 allegra e sensuale, e viene vista spesso emergere dalle profondit\u00e0 del mare. Personifica la fertilit\u00e0 delle specie marine. \nPincoya \u00e8 la figlia di Millalobo (re del mare nella mitologia cilena). Ha una sorella, la Sirena chilota ed un fratello, Pincoy. I tre fratelli fungono da guida per gli spiriti dei marinai annegati su una grande nave fantasma, la Caleuche. Il mito vuole che, una volta a bordo, i morti possano riprendere a vivere come se lo fossero davvero."}
{"id": "2597997", "revid": "709565", "url": "https://it.wikipedia.org/wiki?curid=2597997", "title": "Rutupiae", "text": "Rutupiae era un insediamento romano corrispondente alla moderna Richborough, nei pressi di Sandwich, Kent, Regno Unito. La citt\u00e0 fu fondata nel 43, a seguito dell'invasione romana della Britannia, e divenne uno dei porti principali della Britannia romana.\nDell'epoca romana si conservano resti di diverse epoche, che collettivamente prendono il nome di Richborough Fort o Richborough Roman Fort e sono affidati all'English Heritage: le prime fortificazioni furono scavate nel I secolo, probabilmente come deposito e testa di ponte per l'esercito romano, poi trasformate in edifici civili di una citt\u00e0 che prese un carattere commerciale e infine soppiantate attorno al 277 da uno dei forti che difendevano la Costa sassone, costruito probabilmente dall'usurpatore Carausio. Il forte fu abbandonato con il ritiro delle truppe romane dalla Britannia nella prima met\u00e0 del V secolo.\nStoria.\nI-II secolo.\nSecondo la maggioranza degli storici, Richboroug fu il punto in cui sbarc\u00f2 l'esercito romano impegnato nella conquista della Britannia del 43: ad avvalorare questa tesi \u00e8 la presenza di trincee e fortificazioni del I secolo sul sito, che gli storici ritengono servissero a proteggere la testa di ponte e i depositi di provviste romani. Nel 2008, durante gli scavi delle mura romane, sono state trovate tracce dell'antica linea di costa, distante quasi quattro km da quella moderna, che confermano come i terrapieni servivano a difendere una testa di ponte sulla spiaggia di circa 700 metri.\nMentre l'invasione si spostava sempre pi\u00f9 a nord, Rutupiae divenne un insediamento sempre pi\u00f9 civile, con templi, un anfiteatro e una \"mansio\", un ostello per ufficiali in visita, con terme e ufficio amministrativo (costruito in pi\u00f9 fasi). Come porto, la citt\u00e0 si confront\u00f2 sempre con Portus Dubris, la moderna Dover, sito 25\u00a0km pi\u00f9 a sud lungo la costa. Rutupiae era famosa nel mondo romano per la bont\u00e0 delle sue ostriche (Giovenale le paragona a quelle italiane allevate nel Lago di Lucrino), mentre \"costa rutupina\" era usato come sinonimo per l'intera costa della Britannia in alcune opere letterarie.\nUn grande arco trionfale quadrifonte, di cui si sono conservate solo le fondamenta, fu eretto su Watling Street, la strada principale che portava da Rutupiae a Londinium (Londra); la sua dimensione e la sua posizione (fu eretto tra il porto e la provincia a simboleggiare l'ingresso formale nella Britannia romana) suggeriscono che fu costruito per celebrare la conquista definitiva della Britannia dopo la vittoria di Gneo Giulio Agricola nella battaglia del Monte Graupio (83 o 84). Alto quasi 25 metri, aveva la facciata rivestita in pietra\nIII-V secolo.\nDurante il tardo III secolo, l'insediamento civile, ora divenuto molto grande, fu re-militarizzato e convertito in forte della Costa sassone; i forti della Costa sassone erano una serie di forti costruiti dai Romani lungo le coste inglesi e francesi della Manica, per difendersi dagli attacchi dei pirati sassoni. La costruzione del forte di Rutupiae sembra essere iniziata nel 277 e terminata nel 285, durante il regno di Carausio secondo le prove numismatiche; per la sua edificazione fu demolito l'arco trionfale e se ne riutilizzarono i materiali. Il forte si estendeva su 2 ettari ed era circondato da mura massicce alte 8 metri, che formavano un quadrato quasi perfetto, con l'ingresso principale a ovest. Le mura settentrionali e quelle meridionali erano per\u00f2 differenti, con queste ultime costruite da un'unica squadra di lavoratori, mentre le prime edificate da pi\u00f9 squadre: questo suggerisce che le mura settentrionali furono edificate dopo il completamento di quelle meridionali.\nEsiste una struttura esagonale, oggi quasi totalmente distrutta, che si ritiene possa essere un fonte battesimale di una chiesa in legno, costruita tra la fine del IV e l'inizio del V secolo.\nLa \"Notitia dignitatum\", che per questa parte dell'impero fu compilata alla fine del IV secolo (nel 395 circa), designa Rutupiae come sede del prefetto della Legio II \"Augusta\", sottoposto al \"Comes litoris Saxonici per Britannias\".\nRutupiae fu abbandonata dai Romani all'inizio del V secolo e sul luogo si insedi\u00f2 successivamente una comunit\u00e0 religiosa sassone."}
{"id": "2597998", "revid": "2108263", "url": "https://it.wikipedia.org/wiki?curid=2597998", "title": "Battaglia di Brunanburh", "text": "La battaglia di Brunanburh fu uno scontro militare avvenuto nell'anno 937 tra le forze Anglosassoni che si opposero all'invasione del Northumbria da parte delle forze Scozzesi alleate con quelle Vichinghe. L'esito della battaglia arrise alle forze anglosassoni comandate da Atelstano.\nScenario storico.\nMorto nell'899 Re Alfredo il Grande del Wessex, succedette al trono il figlio Edoardo soprannominato il Vecchio. Le mire espansionistiche del nuovo assetto regnante prevedevano la conquista dell'Inghilterra mediante una strategia di coinvolgimento delle genti locali riunite intorno a fortilizi di presidio e citt\u00e0 (strategia romana). Alla morte di Edoardo il regno pass\u00f2 a suo figlio Atelstano re di Mercia e del Wessex. Atelstano si rivel\u00f2 subito un prosecutore della strategia di famiglia giungendo cos\u00ec ad un epico scontro militare con le forze militari Scozzesi e Vichinghe.\nScontro militare.\nLe forze in campo vedevano la coalizione delle forze d'invasione composta da Olaf Guthfrithson re di Dublino, Costantino II re degli scozzesi insieme con Owain MacDomhnuil re di Strathclyde, Aralt re di Man e delle Isole ai quali si unirono alcuni capi trib\u00f9 celti.\nAtelstano era invece a capo dell'esercito del West Sessex da lui stesso costituito. In realt\u00e0 il comando venne condiviso con il fratello Edmund il Nobile.\nIl luogo storico della battaglia non \u00e8 stato ancora individuato, ma molti concordano nel ritenere che sia nelle vicinanze della citt\u00e0 di Bromborough, in prossimit\u00e0 delle sponde del Mersey nel versante della penisola di Wirral. A Wirral infatti i norvegesi avevano il loro approdo principale quando provenivano dall'Irlanda.\nLa fonte storica principale della battaglia \u00e8 rappresentata dal poema \"Cronaca anglosassone\".\nIl poema \u00e8 scarno di notizie sullo svolgimento della battaglia ma pare probabile che si svolse sfruttando il vantaggio tattico offerto dalle posizioni collinari che Atelstano ebbe cura di presidiare in attesa delle forze della coalizione. Il fratello rimasto nel retro delle colline ebbe gioco di aggiramento sul fianco sinistro. Le forze della coalizione restarono cos\u00ec imbrigliate tra i rilievi collinari il mare e le sponde del fiume con riduzione estrema della mobilit\u00e0 in campo. In tal modo la cavalleria di Atelstano ebbe ogni favore nell'azione militare determinando una vittoria completa.\nLa battaglia \u00e8 ricordata epicamente come una delle pi\u00f9 sanguinose della storia d'Inghilterra in quanto vi morirono ben 5 re, 7 conti norvegesi e 2 cugini di Atelstano.\nConseguenze storiche.\nLo scontro militare, sebbene arrise ad Atelstano comportando la prima unificazione territoriale dell'Inghilterra, non determin\u00f2 tuttavia una unificazione delle genti che in seguito, con la successione al trono di Atelstano da parte di Edmondo, Eadred ed Edwy, si frantum\u00f2 rapidamente."}
{"id": "2597999", "revid": "124123", "url": "https://it.wikipedia.org/wiki?curid=2597999", "title": "Calbus Fribergius", "text": "\u00c8 noto per aver pubblicato nel 1505 ad Augsburg il \"Bergb\u00fcchlein\" (libretto minerario), una sorta di manuale pratico, esposto in modo molto leggibile, per trovare i diversi minerali nelle miniere, indirizzato soprattutto ai minatori. \nGeorg Agricola, del quale \u00e8 considerato un precursore, lo cita nell'introduzione alla sua famosa opera \"De Re Metallica\":"}
{"id": "2598002", "revid": "124277906", "url": "https://it.wikipedia.org/wiki?curid=2598002", "title": "Michael Oliver", "text": "Svolse la carriera di attore dal 1990 al 1995. \u00c8 conosciuto soprattutto per l'interpretazione di Junior Healy in \"Piccola peste\" e in \"Piccola peste torna a far danni\".\nBiografia e carriera.\nNasce a Los Angeles, California, col nome di Michael Oliverius da Matthew Oliverius e Dianne Ponce. Incomincia la sua carriera prestissimo, all'et\u00e0 di due anni, come modello per un catalogo della Sears. A sei anni appare in una pubblicit\u00e0 della Chevron Corporation, in cui porta gli occhiali e viene doppiato. In questa occasione viene notato da un agente che gli propone di partecipare al casting di \"Piccola peste\"; Michael accetta e viene scelto per interpretare il ruolo del protagonista.\n\"Piccola peste\" debutta nel 1990 e nonostante le recensioni negative e i temi sensibili affrontati, per i quali \u00e8 stato definito pi\u00f9 come una commedia per adulti che un film per tutta la famiglia, ottiene un notevole successo.\nNel 1991 esce il seguito, \"Piccola peste torna a far danni\", che non riesce a eguagliare il primo episodio, soprattutto per il ricorso continuo ad un linguaggio non adatto al pubblico verso cui il film \u00e8 rivolto. In seguito, partecipa ad alcune serie Tv, e nel 1995 ha un ruolo in una produzione cinematografica, \"Dillinger and Capone\", che sar\u00e0 la sua ultima interpretazione. \nVicende legali con la Universal Pictures.\nDopo il completamento di \"Piccola peste torna a far danni\", la Universal Pictures denunci\u00f2 la madre e manager di Michael, Dianne Ponce, per estorsione. Secondo quanto dichiarato dalla casa di produzione, alla vigilia delle riprese del film, la Ponce minacci\u00f2 di non far partecipare suo figlio alla lavorazione a meno che il compenso non venisse adeguato ed aumentato da $80,000 a $500,000. Le parti si accordarono per una cifra di 250,000 dollari.\nIn seguito, una sentenza della Corte Superiore dichiar\u00f2 il contratto stipulato in seguito alla rinegoziazione del compenso non valido, e obblig\u00f2 Oliver e la Ponce a restituire 170,000 dollari alla Universal Pictures.\nCuriosit\u00e0.\nHa partecipato al video musicale dei Beach Boys \"Problem child\". Nel 2005 si \u00e8 classificato al numero 68 tra i \"100 Greatest Kid Star\"."}
{"id": "2598003", "revid": "15756", "url": "https://it.wikipedia.org/wiki?curid=2598003", "title": "Junior Eurovision Song Contest 2003", "text": "La prima edizione del Junior Eurovision Song Contest si \u00e8 svolta il 15 novembre 2003 presso il Forum Copenaghen di Copenaghen, in Danimarca.\nIl concorso si \u00e8 articolato in un'unica finale condotta da Camilla Ottesen e Remee. \u00c8 stato il primo programma dell'Eurovisione trasmesso in proporzione .\nIl vincitore \u00e8 stato Dino Jelusi\u0107 per la Croazia con \"Ti si moja prva ljubav\".\nOrganizzazione.\nL'idea di organizzare un concorso canoro dedicato ai cantanti pi\u00f9 giovani nacque dal MGP Nordic, un concorso scandinavo organizzato da Danmarks Radio e rivolto a partecipanti di et\u00e0 compresa tra gli 8 e i 15 anni. L'Unione europea di radiodiffusione (UER) scelse quindi di creare un concorso simile, inizialmente denominato Eurovision Song Contest for Children.\nI presentatori sono stati Camilla Ottesen e Remee, sotto la supervisione esecutiva di Preben Vridstoft. Il regista \u00e8 stato Arne J. Rasmussen. Si era vociferato inizialmente che il cantante irlandese Ronan Keating sarebbe stato uno dei presentatori, tuttavia la notizia \u00e8 stata successivamente smentita.\nScelta della sede.\nVista l'esperienza con MGP Nordic l'UER chiese alla Danimarca di ospitare la prima edizione dell'evento, a cui furono invitati a partecipare tutti i membri dell'organizzazione. Nel novembre 2002 DR conferm\u00f2 che la sede sarebbe stata la capitale danese Copenaghen, rivelando nel gennaio 2003 che l'evento sarebbe stato ospitato dal Forum Copenaghen.\nFinale.\nLa finale si \u00e8 svolta il 15 novembre 2003 alle 18:00 CEST; vi hanno gareggiato i paesi debuttanti dell'edizione. Durante una conferenza stampa si \u00e8 svolto un sorteggio per selezionare 15 paesi che avrebbero preso parte al concorso inaugurale con la Germania e Slovacchia, inseriti tra i partecipanti.\nTuttavia al seguito del ritiro di quest'ultimi due paesi dalla partecipazione al concorso, sono stati sostituiti dalla Bielorussia e Polonia, a cui si aggiunse anche il Cipro, portando la competizione ufficialmente a 16 partecipanti. Inizialmente anche la Finlandia era interessata a partecipare al concorso, ma alla fine la nazione trasmesse solo l'evento senza partecipare.\nNegli \"Interval Acts\" si sono esibiti: le Sugababes, che hanno cantato \"Hole in the Head\" ed i Busted che si sono esibiti con \"Crashed the Wedding\".\n12 punti"}
{"id": "2598006", "revid": "767487", "url": "https://it.wikipedia.org/wiki?curid=2598006", "title": "Jeanne Dor\u00e9", "text": "Jeanne Dor\u00e9 \u00e8 un film del 1938 diretto da Mario Bonnard.\nTrama.\nJacques Dor\u00e8 ha una relazione con Fanny una donna sposata. Quando lei si trova in difficolt\u00e0 economiche la vuole aiutare chiedendo un prestito ad un ricco borghese che oltre a rifiutargli il denaro offende la donna. Jacques lo uccide e al processo viene condannato alla deportazione. Vorrebbe rivedere Fanny per un'ultima volta ma la donna per paura dello scandalo rifiuta. Sar\u00e0 Jeanne, madre di Jacques a presentarsi nel parlatorio come la donna amata promettendo al ragazzo di non dimenticarlo mai."}
{"id": "2598007", "revid": "27152098", "url": "https://it.wikipedia.org/wiki?curid=2598007", "title": "Titolo azionario", "text": " #redirect azione (finanza)"}
{"id": "2598014", "revid": "122291752", "url": "https://it.wikipedia.org/wiki?curid=2598014", "title": "Giuliano Cenci", "text": "Biografia.\nNel 1949 consegue il Diploma di Maturit\u00e0 Artistica presso il Liceo Artistico di Firenze. Ancora studente inizia a lavorare nel settore della grafica coltivando, da autodidatta, una vera passione per i cartoni animati. La sua opera pi\u00f9 nota \u00e8 il film lungometraggio \"Un burattino di nome Pinocchio\", del 1971, in cui l'artista volle creare una versione del capolavoro di Collodi quanto pi\u00f9 possibile vicina all'originale. Del film Cenci fu regista, sceneggiatore e coproduttore, oltre ad averne personalmente effettuato buona parte dell'animazione (condivisa con l'animatore Italo Marazzi).\nGiuliano Cenci \u00e8 l'artista che:\nCarosello.\nNel lontano 1957, ancora venticinquenne, Giuliano Cenci disegna per la Philco le primissime pubblicit\u00e0 animate, ideando uno spettacolo a cartoni animati unito al prodotto da reclamizzare: per questo, Cenci pu\u00f2 essere veramente definito il \"pap\u00e0\" di Carosello. E, grazie alla straordinaria novit\u00e0 ideata dall'artista fiorentino, il pi\u00f9 fortunato programma della TV italiana permise ai maggiori talenti dell'animazione di quegli anni di esprimere tutto il proprio estro creativo, dal 1957 al 1977.\nNegli anni '60 Giuliano Cenci \u00e8 fra i fondatori a Milano, insieme ad altri professionisti e produttori italiani di cartoni animati, dell'Associazione I.S.C.A. (Istituto per lo Studio e la Diffusione del Cinema d'Animazione), poi diventata ASIFA Italia.\nIn quel periodo, da giovane cartoonist ma gi\u00e0 con un bagaglio professionale di rilievo, decide di realizzare il sogno personale di un'\u201copera prima\u201d, firmare la regia di un film a cartoni animati! Nel frattempo lavora anche all'ufficio tecnico del Comune di Firenze come aiutante progettista, dividendosi fra l'ufficio e la sua casa dove nascer\u00e0 il suo lungometraggio. Attraverso un azionariato popolare e dopo 5 anni di lavoro, con un'\u00e9quipe di 50 fra tecnici e disegnatori con la medesima passione per i cartoons, vede la luce nel 1971 il film Un burattino di nome Pinocchio, girato in 35mm eastmancolor e prodotto per il circuito cinematografico.\nNegli anni '80, per la TV, Cenci realizza l'animazione di moltissime puntate della fortunata serie Gris\u00f9 il draghetto, personaggio ideato dai fratelli Nino e Toni Pagot per i quali, successivamente, collabora anche alla serie dedicata al pulcino nero Calimero.\nNel 1985, insieme all'amico e collega Osvaldo Cavandoli, Cenci d\u00e0 vita alle puntate della serie televisiva Rai La Pimpa, il simpatico personaggio di Altan. L'anno successivo, l'artista realizza l'animazione di Lalla, nell'isola di Tulla, con i personaggi in cartoon disegnati da Pierluigi De Mas di Raffaella Carr\u00e0 e Sergio Japino, prima serie animata Rai andata in onda in diretta dall'America, all'interno del programma \"Buonasera Raffaella\". Sempre per Pierluigi De Mas, realizza la sigla de \"Il principe azzurro\", il primo programma Fininvest di Raffaella Carr\u00e0, uno show musicale animato a tecnica mista di altissima qualit\u00e0 rimasto nella storia della televisione italiana.\nNegli anni '90 Giuliano Cenci lavora alle serie televisive Rai di Cocco Bill, il celebre cowboy di Jacovitti e del simpatico personaggio di Silver, Lupo Alberto, mentre per l'estero realizza, su disegni originali di Hugo Pratt, alcuni fra i pi\u00f9 apprezzati telefilm animati della serie Corto Maltese. In quel periodo \u00e8 insegnante di animazione alla scuola Cappiello di Firenze.\nMaestro assoluto dell'arte dell'animazione, Giuliano Cenci \u00e8 stato spesso chiamato a risolvere animazioni particolari o difficili, contribuendo negli ultimi anni a lungometraggi di altri animatori italiani, come \"La gabbianella e il gatto\" di Enzo D'Al\u00f2, \"Aida degli alberi\" di Guido Manuli, \"Johan Padan\" di Giulio Cingoli, \"Momo alla conquista del tempo\", sempre di Enzo D'Al\u00f2, e altri.\nNegli anni 2000 (2004/2013) l'artista insegna animazione all'Accademia delle Arti Digitali Nemo NT di Firenze, oltre ad essere stato ospite d'onore della manifestazione Nemoland, organizzata dall'Accademia stessa, insieme ad altri grandi ospiti dell'animazione internazionale, tra i quali Don Bluth, Gary Goldman, Y\u014dichi Kotabe e Isao Takahata.\nCenci, ha tenuto numerose lezioni di animazione nelle scuole primarie e secondarie fiorentine per l'affetto, totalmente ricambiato, che da sempre lo ha legato al mondo dei giovani e giovanissimi (ai quali ha dedicato il suo film di Pinocchio).\nL'artista ha anche dedicato molto alla divulgazione della storia e della cultura della sua citt\u00e0, come dimostra il suo libro \"Firenze segreta. Curiosit\u00e0, fatti divertenti, notizie interessanti, aneddoti e verit\u00e0 nascoste sui pi\u00f9 grandi artisti e monumenti di Firenze antica\", pubblicato nel 2008 e gi\u00e0 alla V ristampa. Recentemente il Comune di Firenze, nella persona del presidente della giunta Eugenio Giani, ha conferito a Giuliano Cenci il prestigioso premio Marzocco 2012 alla carriera, riservato a quegli artisti che riescono a portare la loro \"fiorentinit\u00e0\" nel mondo."}
{"id": "2598016", "revid": "426751", "url": "https://it.wikipedia.org/wiki?curid=2598016", "title": "Pensiero politico", "text": ""}
{"id": "2598018", "revid": "767487", "url": "https://it.wikipedia.org/wiki?curid=2598018", "title": "Un burattino di nome Pinocchio", "text": "Un burattino di nome Pinocchio \u00e8 un lungometraggio di animazione italiano del 1971 tratto dal romanzo \"Le avventure di Pinocchio. Storia di un burattino\" di Carlo Collodi. \u00c8 l'opera pi\u00f9 nota dell'animatore e regista Giuliano Cenci, considerato dalla critica per talento e capacit\u00e0 organizzative il Walt Disney italiano, attraverso la quale egli volle creare una versione del capolavoro di Collodi quanto pi\u00f9 possibile vicina al racconto originale.\nIspirato ai modelli classici di Attilio Mussino, al film d'animazione presero parte in qualit\u00e0 di consulenti per la riduzione cinematografica anche gli eredi di Carlo Collodi, i nipoti Mario e Antonio Lorenzini, che considerarono questa versione di Pinocchio l'unica ad aver rispecchiato perfettamente lo spirito collodiano.\nProduzione.\nCenci vi impieg\u00f2 oltre cinque anni di lavoro con un'equipe di oltre cinquanta fra artisti e tecnici specializzati. Il film fu esportato in oltre venti paesi del mondo.\nIl progetto per la realizzazione di \"Un burattino di nome Pinocchio\" venne presentato nel 1966 alla sala Stensen di Firenze da Corrado Mantoni e illustrato dal regista Cenci, con la proiezione di disegni e di alcune scene animate prodotte da lui stesso e dal fratello Renzo Cenci, con precisione e dovizia di dettagli anche per la parte economica, alla presenza di numerosi professionisti e imprenditori fiorentini i quali nella quasi totalit\u00e0 aderirono alla richiesta di partecipazione al finanziamento, supportando l'iniziativa.\nIl film fu realizzato in full animation, a passo 2 (due fotogrammi per disegno), la tecnica di animazione dei lungometraggi della Disney. A fine lavoro, furono circa 500.000 i disegni che diedero vita a \"Un burattino di nome Pinocchio\" tra disegni su carta e fogli di celluloide sui quali venivano riportati, a china e rigorosamente a mano, i tratti degli animatori e degli scompositori. Tali fogli trasparenti venivano poi dipinti al rovescio con colori a tempera murale (che aderivano bene al supporto), dalle mani femminili del reparto colore.\nIl padre di Giuliano, Guido Cenci, che anni prima aveva costruito insieme al figlio Renzo una verticale cinematografica per le riprese animate di pubblicit\u00e0 per il Carosello, dotata di un sistema di motoriduttori per le zoomate in avvicinamento con movimenti multidirezionali della cinepresa Arriflex 35mm, per \"Pinocchio\" costru\u00ec una seconda verticale dotata anche di un sistema a centralina per gli effetti speciali, la quale permise di procedere pi\u00f9 rapidamente con le riprese delle numerose scene.\nInoltre, per rendere credibili alcuni movimenti particolarmente complessi dei personaggi, fu utilizzata la tecnica del rotoscopio di disneyana memoria.\nIl costo finale dell'opera fu di circa 470 milioni di lire dell'epoca.\nLa presentazione ufficiale fu al cinema Principe di Firenze nel maggio 1972, proiezione che ebbe un notevole successo di critica e pubblico, mentre l'uscita nelle sale cinematografiche italiane avvenne il 21 dicembre 1972.\nDistribuzione.\nUltimato il film nel settembre 1971, Cenci si rec\u00f2 a Roma per una conferenza stampa di presentazione dell'opera, dove fu contattato dalla segretaria del produttore Goffredo Lombardo, direttore della Titanus, per un incontro mirato alla stipula di un contratto di distribuzione dell'opera a livello mondiale.\nLa proposta della Titanus non venne per\u00f2 accolta positivamente dai soci della Alpi Film (societ\u00e0 di produzione del \"Pinocchio\" di Cenci) e l'accordo salt\u00f2, con la motivazione ufficiale che la casa di distribuzione non prevedeva il cosiddetto \"minimo garantito\". In particolare un imprenditore milanese, socio di maggioranza, dopo aver convinto la maggior parte degli altri soci a opporsi alla proposta, volle uscire dalla Alpi Film pretendendo come risarcimento per i soldi investiti i diritti di distribuzione cinematografica dell'opera di Cenci per la Lombardia, la Spagna e il Brasile (paesi importanti per l'uscita di un film) per la durata di vent'anni. Cos\u00ec, per vent'anni, il film in quei luoghi non pot\u00e9 uscire. E, senza la Lombardia, il lancio di Pinocchio a livello nazionale fu impossibile. Questo \u00e8 anche il motivo per cui la distribuzione della pellicola venne affidata a distributori indipendenti regionali i quali, non avendo la forza e la possibilit\u00e0 di pubblicizzazione delle grandi case di distribuzione (per esempio la Titanus), decretarono l\u2019insuccesso dell'opera, che fin\u00ec ben presto in cinema di seconda e terza visione, per poi sparire definitivamente dalle sale. Inoltre, pur venendo acquistato all'estero, le offerte delle case di distribuzione straniere erano molto basse proprio perch\u00e9 il film non era uscito bene nel proprio paese.. Il film \u00e8 uscito il 21 dicembre 1971\nVersione italiana.\nLe voci vennero registrate nel 1966 alla River Sinc ai Parioli, Roma, con la sola proiezione di immagini fisse dei personaggi e di qualche sequenza animata gi\u00e0 pronta a fare da guida. Alla versione italiana dell'opera di Cenci parteciparono i pi\u00f9 importanti doppiatori dell'epoca, la CDC, grazie al primo speaker Rai Riccardo Paladini e avvalendosi della direzione di Lauro Gazzolo. L'animazione fu poi realizzata tramite la battitura della colonna sonora alla moviola, contando quanti fotogrammi dovevano durare le battute dei personaggi. La canzone \"Un burattino di nome Pinocchio\" \u00e8 cantata da Renato Rascel, narratore del film e autore, insieme a Vito Tommaso, della colonna sonora edita dalla RCA.\nVersione inglese.\nIl film fu doppiato e distribuito anche negli Stati Uniti nel 1978 da G.G Communications di N.W. Russo, con il titolo originale del romanzo di Collodi \"The Adventures of Pinocchio\". La versione inglese \u00e8 curata dall'adattatore dei dialoghi Jesse Vogel.\nEdizione VHS.\n\"Un burattino di nome Pinocchio\" fu distribuito in VHS da Techno Film (che lo pubblic\u00f2 anche all'estero) e in seguito da Stardust nel 1989 nella serie \"Fantastimondo\", in quest'edizione tuttavia fu usato il titolo del libro ed una copertina che non aveva nulla a che fare con il film. Tra l'89 e il 90 fu trasmesso in TV da Rai 3 all'interno di un programma su Pinocchio del Dipartimento Scuola Educazione, spezzettato in puntate di circa 12 minuti l'una, per la regia di Massimo Antonelli.\nEdizione DVD.\nLa versione restaurata di \"Un burattino di nome Pinocchio\", sostenuta dallo stesso Cenci con il contributo al 50% della Cineteca Nazionale, \u00e8 stata presentata il 15 gennaio 2012 al Cinema Odeon di Firenze e in seguito proposta in DVD da Rai Eri il 23 ottobre 2013, distribuita da Terminalvideo. Il DVD contiene negli extra il trailer cinematografico originale usato all'epoca dell'uscita ed un documentario di 30 minuti sulla realizzazione del film intitolato \"Firenze a cartoni animati\" del regista fiorentino Massimo Becattini. Nel cofanetto \u00e8 allegato inoltre un libriccino che contiene la biografia di Giuliano Cenci.\nA causa di alcune controversie in merito ai diritti d'autore, all'esaurimento delle 1.000 copie del DVD pubblicate, nel gennaio 2015 il titolo \u00e8 stato messo fuori catalogo."}
{"id": "2598024", "revid": "1305772", "url": "https://it.wikipedia.org/wiki?curid=2598024", "title": "Air Uganda", "text": "Meridiana Africa Airlines (Uganda) Limited, operante con il nome commerciale Air Uganda, era una compagnia aerea ugandese a capitale privato attiva nel periodo dal 2007, anno della sua fondazione, al 2014, costretta a sospendere il servizio di linea per la revoca del Certificato di operatore aereo (COA) da parte dell'Uganda Civil Aviation Authority (CAA).\nFino a quel momento Air Uganda oper\u00f2 sulla maggior parte delle rotte nazionali, acquisite dopo la scomparsa della compagnia aerea di bandiera Uganda Airlines avvenuta nel maggio 2001. L'azienda, che ha sede a Kampala, e Hub presso l'Aeroporto Internazionale di Entebbe, utilizz\u00f2 una flotta di tre velivoli per operare voli di linea per collegare Entebbe a numerosi aeroporti dell'Africa orientale e centrale.\nStoria.\nCostituita nel 2007, ha iniziato le operazioni di volo commerciale precisamente il 15 novembre 2007.\nPropriet\u00e0.\nL'azienda \u00e8 al 100% di propriet\u00e0 del Fondo Aga Khan per lo sviluppo economico (AKFED), che ha interessi anche nelle compagnie aeree nazionali del Mali e del Burkina Faso attraverso la propria societ\u00e0 Celestair, oltre che in Europa, attraverso l'italiana Meridiana.\nFlotta.\nIl Gruppo Celestair ha una flotta complessiva di 8 MD-87 configurati a 99 posti, 20 business e 79 economy, di cui 3 apparecchi utilizzati da Air Uganda.\nAlleanze.\nAir Uganda fa parte del Gruppo Celestair insieme ad Air Burkina ed alla Compagnie A\u00e9rienne du Mali.\nDurante la seconda met\u00e0 del 2008, Air Uganda ha firmato accordi di code sharing con Air Tanzania sulle tratte Entebbe/Kilimanjaro, Entebbe/Dar-es-Salaam e Entebbe/Zanzibar, rotte che entrambe le compagnie aeree servono.\nAccordi di code sharing sono stati firmati da Air Uganda e Brussels Airlines sulle tratte Entebbe/Juba servita da Air Uganda e Entebbe/Bruxelles servita da Brussels Airlines.\nQuesti accordi sono stati seguiti da accordi simili tra Air Uganda e Qatar Airways.\nNei primi mesi del 2009, Air Uganda ha preso accordi con Marsland Aviation per coprire la rotta tra Juba e Khartoum."}
{"id": "2598028", "revid": "287204", "url": "https://it.wikipedia.org/wiki?curid=2598028", "title": "Real Sociedad Gimn\u00e1stica de Torrelavega", "text": "La Real Sociedad Gimn\u00e1stica de Torrelavega, comunemente chiamata Gimn\u00e1stica Torrelavega, \u00e8 una societ\u00e0 calcistica con sede a Torrelavega, in Cantabria, in Spagna.\nGioca nella \"Segunda Divisi\u00f3n B\", la terza serie del campionato spagnolo."}
{"id": "2598029", "revid": "27152473", "url": "https://it.wikipedia.org/wiki?curid=2598029", "title": "Sottogruppo auto-normalizzante", "text": ""}
{"id": "2598031", "revid": "33277", "url": "https://it.wikipedia.org/wiki?curid=2598031", "title": "Benedetto di Norcia", "text": ""}
{"id": "2598035", "revid": "1226", "url": "https://it.wikipedia.org/wiki?curid=2598035", "title": "Out There (serie televisiva)", "text": ""}
{"id": "2598036", "revid": "767487", "url": "https://it.wikipedia.org/wiki?curid=2598036", "title": "Pavel Vasil'evi\u010d Annenkov", "text": "Biografia.\nNato in una ricca famiglia di latifondisti, complet\u00f2 i suoi studi di filosofia all'Universit\u00e0 di San Pietroburgo. Impiegato nella burocrazia imperiale, per un anno prest\u00f2 servizio presso il Ministero delle finanze. Negli anni trenta ebbe modo di conoscere Belinskij, eminente critico letterario dell'epoca, il rivoluzionario Bakunin, gli scrittori Turgenev e Gogol', divenendo di quest'ultimo il segretario personale.\nEsponente di spicco della nobilt\u00e0 di tendenze liberali, durante gli anni quaranta ebbe modo di effettuare vari viaggi in Europa, visitando la Germania, la Francia, il Belgio e l'Italia. Soggiorn\u00f2 per un certo periodo a Parigi, con lo scopo di frequentare i corsi di Adam Mickiewicz. In questo periodo inizi\u00f2 un lungo rapporto epistolare con Karl Marx, conosciuto a Bruxelles.\nInizi\u00f2 a collaborare con gli \"Ote\u010destvennye Zapiski\", (Annali patrii), rivista russa, che pubblic\u00f2 le sue lettere dall'Europa. In seguito le sue corrispondenze furono ospitate dal \"Sovremennik\", (Il Contemporaneo) sotto il titolo di \"Pari\u017ekie pis'ma\" (Lettere da Parigi). Dal 1853 al 1856 egli fu, con Turgenev e Nekrasov, il pi\u00f9 influente critico e organizzatore della cultura letteraria russa.\nLa sua attivit\u00e0 comprese anche la cura per la pubblicazione della prima edizione delle opere complete di Pu\u0161kin. Il suo libro \"Pu\u0161kin nel regno di Alessandro I\", pubblicato nel 1875, \u00ab \u00e8 un capolavoro di storia sociale e una conoscenza indispensabile per ogni studioso della cultura russa \u00bb. In virt\u00f9 di tutto il suo lavoro sul corpus delle opere di Pu\u0161kin, durante le celebrazioni pu\u0161kiniane del 1880 fu insignito di un dottorato honoris causa dall'Universit\u00e0 di Mosca."}
{"id": "2598038", "revid": "287204", "url": "https://it.wikipedia.org/wiki?curid=2598038", "title": "Alexander Baburin", "text": "Nel 1993 si \u00e8 trasferito a Dublino, acquisendo la nazionalit\u00e0 irlandese.\nHa partecipato per l'Irlanda dal 1996 al 2008 a sei olimpiadi degli scacchi, sempre in prima scacchiera, col risultato complessivo di +18 =37 \u201312.\nHa vinto il campionato irlandese nel 2008, l'unica volta a cui vi ha partecipato.\nTra gli altri risultati di rilievo:\nHa scritto per le edizioni Batsford il libro \"Winning Pawn Structures\" (2003).\nNella lista Elo di settembre 2009 ha 2550 punti. Raggiunse il massimo punteggio Elo in gennaio 2001, con 2598 punti."}
{"id": "2598041", "revid": "116945567", "url": "https://it.wikipedia.org/wiki?curid=2598041", "title": "Chiosi di Porta Regale", "text": "I Chiosi di Porta Regale erano uno dei tre comuni, detti chiosi, in cui era diviso il suburbio della citt\u00e0 di Lodi.\nIl termine \"Chiosi\", di origine dialettale, indicava in passato le terre agricole circostanti la citt\u00e0 di Lodi, analogamente ai pi\u00f9 noti \"Corpi Santi\" intorno a Milano. Gli altri due \"Chiosi\" erano quelli di Porta Cremonese e Porta d'Adda.\nI Chiosi di Porta Regale si estendevano ad ovest della citt\u00e0, lungo le strade per Pavia, Lodi Vecchio e Milano. Appartenevano al comune molti cascinali e borghi rurali raccolti sotto le parrocchie di San Gualtero, San Fereolo e Cornegliano. Nel 1841 vi fu aggregato il comune di Torre de' Dardanoni.\nAll'Unit\u00e0 d'Italia (1861) i Chiosi di Porta Regale contavano abitanti.\nNel 1873 i Chiosi di Porta Regale furono uniti ai Chiosi di Porta Cremonese e al comune di Bottedo, formando il nuovo comune di Chiosi Uniti con Bottedo. Il nuovo comune esistette per meno di quattro anni, venendo aggregato alla citt\u00e0 di Lodi nel 1877.\nI tre chiosi rimasero tuttavia come suddivisioni amministrative informali della citt\u00e0 di Lodi fino agli anni settanta del XX secolo."}
{"id": "2598043", "revid": "1543377", "url": "https://it.wikipedia.org/wiki?curid=2598043", "title": "BMW Serie 5 GT", "text": "La BMW Serie 5 GT \u00e8 un'autovettura di Segmento E prodotta dal 2009 al 2017 dalla casa automobilistica tedesca BMW.\nStoria e profilo.\nContesto.\nSi tratta di una vettura crossover che la casa tedesca definisce come PAS (\"Progressive Activity Sedan\"), ossia una sorta di incrocio tra una coup\u00e9 a 4 porte, una berlina, una station wagon ed un SUV, nata per soddisfare le esigenze di quella clientela che vuole innanzitutto un'auto fuori dal coro e dal \"look\" sportiveggiante come una coup\u00e9, grande e lussuosa come una berlina di fascia superiore, dalle prestazioni e dall'abitabilit\u00e0 pi\u00f9 che soddisfacenti come una station wagon e dalla posizione di guida rialzata quasi come un SUV. Essendo la GT un'interessante alternativa alla tradizionale station wagon, alcune fonti anglofone parlano di queste vettura utilizzando addirittura il termine \"van\".\nLa Serie 5 GT non arriva a sorpresa nei listini ufficiali BMW: fin dal 2008, la BMW ha cominciato a divulgare foto e disegni di alcuni modelli e prototipi dalle insolite fattezze, chiaramente dei crossover; \u00e8 stato per\u00f2 nella primavera del 2009, al Salone dell'automobile di Ginevra, che la Casa tedesca ha svelato un prototipo che prefigurava la vettura di serie quasi definitiva.\nLa Serie 5 GT (sigla di progetto \"F07\") nasce sul pianale di quella che a partire dal 2010 sar\u00e0 la sesta generazione della Serie 5 tradizionale (\"F10\"), ma rispetto a quest'ultima va a posizionarsi un gradino pi\u00f9 in alto, appunto tra la Serie 5 berlina e la pi\u00f9 costosa Serie 7.\nDesign.\nLa linea della Serie 5 GT lascia a prima vista sconcertati principalmente per il fatto di non riuscire a classificarla entro un segmento ben definito, molto pi\u00f9 che non nel caso delle vetture crossover classiche. Essa appare come un mix di almeno tre tipologie di vetture, poich\u00e9 unisce le dimensioni e l'eleganza di una grossa berlina di lusso alla praticit\u00e0 di una station wagon, ma condendo il tutto con una posizione di guida rialzata che sta a met\u00e0 strada tra un crossover SUV ed una normale berlina, ed infine dando un tocco di sportivit\u00e0 con la linea del padiglione e del lunotto, particolarmente inclinati e spioventi, che disegnano una coda alquanto sfuggente e che uniscono quindi al gi\u00e0 elaborato insieme anche caratteristiche da coup\u00e9. Tipiche di una coup\u00e9 sono anche le porte senza cornice, per la prima volta utilizzate da BMW su una vettura a 4 porte.\nLa vettura \u00e8 stata principalmente progettata in funzione della praticit\u00e0 d'uso: il portellone del bagagliaio si apre sia nel modo tradizionale, sia senza includere nell'apertura anche il lunotto. In effetti, la parte posteriore \u00e8 tra gli aspetti pi\u00f9 caratterizzanti. Una volta aperto il bagagliaio ci si trova di fronte ad un grande vano bagagli dalla forma regolare, che pu\u00f2 essere ampliato con l'abbattimento del divano posteriore: in questo caso, la capacit\u00e0 di carico sale da 590 a 1700 litri. Il divano posteriore \u00e8 a tre posti, dei quali quelli pi\u00f9 esterni sono regolabili manualmente, a richiesta \u00e8 per\u00f2 possibile ottenere al suo posto due poltroncine separate e la vettura pu\u00f2 ospitare a quel punto solo 4 persone. I passeggeri sistemati posteriormente godono di una notevole abitabilit\u00e0 a dispetto del padiglione inclinato. Lo spazio per gli occupanti della Serie 5 GT \u00e8 paragonabile a quello della contemporanea Serie 7 BMW F01, dalla quale non si discosta molto con i suoi 5 metri di lunghezza. Il comfort per i passeggeri \u00e8 accentuato dalla sensazione di luminosit\u00e0 data dal tetto in cristallo e dalla comodit\u00e0 dei sedili.\nTecnica e motori.\nLa Serie 5 GT \u00e8 disponibile all'esordio in tre motorizzazioni: un 3 litri turbo a benzina, un 4.4 biturbo sempre a benzina ed un 3 litri turbodiesel common rail. Il 3 litri turbo a benzina deriva dal 3 litri biturbo N54 montato tra l'altro sulla 335i E90/1/2/3 e sulla 135i, ma privato di un turbocompressore ed in grado comunque di raggiungere la medesima potenza grazie all'ausilio di tecnologie come il Valvetronic ed il turbo twin scroll, assenti invece nella versione bi-turbo.\nIn tutte le versioni della gamma, ai motori \u00e8 accoppiato un cambio automatico ad 8 marce di nuova generazione, prodotto dalla tedesca ZF Friedrichshafen AG, lo stesso utilizzato sulle \"760i/Li F01/02\". Le sospensioni a richiesta sono regolabili su pi\u00f9 livelli, dalla modalit\u00e0 normale alla Confort, a Sport ed ancora a Sport +. In quest'ultima modalit\u00e0 il controllo di stabilit\u00e0 viene parzialmente inibito e risulta meno invadente, intervenendo meno spesso e solo in casi di vera emergenza. Disponibili a richiesta sono anche le ruote posteriori con effetto sterzante.\nNella progettazione della Serie 5 GT non \u00e8 stato trascurato il fattore efficienza, e cos\u00ec anche questo nuovo modello, come gi\u00e0 alcuni altri modelli BMW dei tardi anni 2000, usufruisce del programma \"EfficientDynamics,\" che annovera tra l'altro il sistema di recupero dell'energia frenante e pneumatici a bassa resistenza al rotolamento.\nEvoluzione.\nNel mese di aprile del 2010, la gamma si amplia con l'arrivo della \"535d\", equipaggiata con un 3 litri biturbo a gasolio, ovviamente con tecnologia common rail, in grado di erogare 299\u00a0CV di potenza massima. Contemporaneamente, arriva anche la \"530d xDrive\", dotata di trazione integrale \"intelligente\". Entro la fine della primavera, la stessa tecnologia verr\u00e0 applicata alle restanti motorizzazioni.\nNel giugno del 2012 la gamma si ampli\u00f2 verso il basso con l'arrivo della \"520d GT\", spinta dal 2 litri turbodiesel da 184\u00a0CV di potenza massima. Questa versione, per\u00f2, non verr\u00e0 proposta a trazione integrale ma solo a trazione posteriore, lasciando cos\u00ec la tecnologia \"xDrive\" a disposizione delle sole motorizzazioni a 6 e a 8 cilindri. Tra queste ultime, la \"530d\" vide passare la propria potenza da 245 a 258 CV, mentre analogamente la \"535d\" pass\u00f2 da 299 a 313 CV.\nNel luglio del 2013 si ha un leggero restyling, visibile nel nuovo disegno del paraurti, della calandra e dei fari posteriori. Quelli anteriori usufruiscono della tecnologia allo xeno. Per quanto riguarda le motorizzazioni, l'unica variazione riguarda il V8, che passa da 407 a 450 CV.\nNel 2017 \u00e8 terminata la produzione di questo modello, il quale verr\u00e0 sostituito dalla BMW Serie 6 GT.\nVersioni.\nLe caratteristiche delle versioni previste per la gamma Serie 5 GT sono riassunte nella seguente tabella:"}
{"id": "2598044", "revid": "529641", "url": "https://it.wikipedia.org/wiki?curid=2598044", "title": "London's Burning", "text": "London's Burning \u00e8 un brano musicale della band punk rock dei Clash. Appare per la prima volta nella versione inglese dell'album di debutto della band, \"The Clash\".\nIl brano.\nIl testo, nonostante il titolo possa far pensare sia al terribile incendio della capitale inglese nel 1666 sia ai bombardamenti nazisti durante la Seconda Guerra Mondiale, si focalizza sul problema del traffico inglese, per il quale molti automobilisti erano costretti a restare in macchina fino a tarda sera, annoiandosi per ore lontano da casa. Questo \"messaggio\" \u00e8 stato espresso nei seguenti versi: \u00ab\"I'm up and down the Westway, in an'out the lights / What a great traffic system... it's so bright / I can't think of a better way to spend the night / Then speeding around underneath the / Yellow lights\"\u00bb (trad.: \u00ab\"Vado su e gi\u00f9 per la tangenziale, alla luce ed all'ombra dei lampioni / Che gran rete stradale... cos\u00ec luminosa / Non mi viene in mente un modo migliore per passare la notte / Che viaggiare a tutta velocit\u00e0 sotto le luci gialle\"\u00bb.\nLa canzone \u00e8 stata inserita in: \"The Clash\" (1977/1979), \"The Story of the Clash, Volume 1\" (1988), \"Clash on Broadway\" (1991), \"Singles Box\" (2006), \"The Essential Clash\" (2003) e \"\" (1999)."}
{"id": "2598045", "revid": "1573940", "url": "https://it.wikipedia.org/wiki?curid=2598045", "title": "Club Deportivo Guadalajara (Spagna)", "text": "Il Club Deportivo Guadalajara \u00e8 una societ\u00e0 calcistica con sede a Guadalajara, in Castiglia-La Mancia, in Spagna.\nGioca nella \"Segunda Divisi\u00f3n B\", la terza serie del campionato spagnolo."}
{"id": "2598047", "revid": "118943378", "url": "https://it.wikipedia.org/wiki?curid=2598047", "title": "Piccola peste s'innamora", "text": "Piccola peste s'innamora \u00e8 un film per la televisione del 1995 diretto da Greg Beeman.\n\u00c8 il sequel di \"Piccola peste torna a far danni\", ed \u00e8 il terzo e ultimo capitolo della trilogia.\nTrama.\nJunior Healy sta entrando nella fase adolescenziale senza pensare di abbandonare la predilezione per gli scherzi. L'onnipresente Ben, padre del ragazzino, decide questa volta di rivolgersi a una psicologa, Sarah, per gestire il figlio. Il ragazzino \u00e8 contrariato all'idea di andare da una \"strizza-cervelli\" e si rifiuta di collaborare.\nSarah suggerisce a Ben di iscrivere Junior a un corso di ballo, in modo tale da trovare un passatempo in cui il piccolo possa incanalare tutta la propria energia. Junior, origliando alla porta, \u00e8 imbarazzato e sente che questa decisione rischia di minare la sua mascolinit\u00e0, ma una volta iscritto al corso per\u00f2 trova molti ragazzi come lui. Dapprima deciso a rifiutare con tutti i mezzi l'esperienza del ballo, Junior si ricrede dopo aver incontrato Tiffany, una ragazzina molto corteggiata che lo conquista al primo sguardo. Lui non sa, per\u00f2, che altri tre ragazzi, Blade, Corky e Duke, si stanno sfidando tra loro per vincere il cuore della biondina. Junior prova diversi approcci con Tiffany cercando di sembrare interessante ai suoi occhi, ma l'emozione e l'imbarazzo gli faranno dire cose sbagliate. \nAccortisi che il ragazzino sta tentando di avvicinarsi alla loro preda, i tre rivali iniziano a metterlo in imbarazzo davanti a tutti e davanti alla stessa Tiffany, scatenando in Junior una rabbia incontrollabile: come conseguenza di ci\u00f2, Blade finisce in ospedale con una maschera da hockey incollata sulla faccia, Corky cade durante la recita di fine corso, mentre Duke viene trascinato da una canoa legata a un pickup a tutta velocit\u00e0.\nLiberatosi dei suoi avversari, Junior \u00e8 libero di dedicarsi a Tiffany, ma conoscendola scopre che non \u00e8 quella che lui si aspettava, e cio\u00e8 dolce e sensibile: lei \u00e8 infatti una ragazzina che si rivela altezzosa, snob e piena di s\u00e9, una vera e propria campionessa in superficialit\u00e0, che adora i corteggiamenti e le attenzioni. Dopo aver trascorso l'intero pomeriggio ad ascoltare Tiffany parlare solo di s\u00e9 stessa, Junior capisce che non ne vale la pena, e gioca anche a lei l'ultimo scherzo strappandole il vestito della gara di ballo sotto gli occhi dei partecipanti. Junior rimane solo, ma conosce un'altra ragazzina, che porta l'apparecchio come lui, con cui inizia un'amicizia.\nEdizioni italiane.\nEsistono due edizioni italiane del film; una doppiata a Milano (adattamento dialoghi di Gabriella Fantini, direzione del doppiaggio di Bruno Slaviero), in cui Junior ha la voce di Emanuela Pacotto e Little Ben quella di Giorgio Bonino.\nL'altra, usata nelle trasmissioni di Italia 1, doppiata a Roma, in cui Junior ha la voce di Stefano De Filippis e Ben quella di Fabrizio Pucci.\nQuesto terzo capitolo televisivo \u00e8 stato pubblicato in Italia in DVD in un box insieme alle due pellicole precedenti."}
{"id": "2598052", "revid": "438678", "url": "https://it.wikipedia.org/wiki?curid=2598052", "title": "Quei temerari sulle macchine volanti", "text": "Quei temerari sulle macchine volanti (\"Those Magnificent Men in Their Flying Machines or How I Flew from London to Paris in 25 hours 11 minutes\") \u00e8 un film del 1965 diretto da Ken Annakin.\nLa pellicola \u00e8 interpretata da noti attori di varie nazionalit\u00e0 tra i quali Alberto Sordi, Terry-Thomas, Gert Fr\u00f6be, Robert Morley e James Fox.\nTrama.\nNel 1910, un magnate della stampa britannica organizza una pionieristica gara d'aviazione da Londra a Parigi, in tre tappe, alla quale parteciperanno molti concorrenti di tutto il mondo, come il conte italiano Emilio Ponticelli, il pilota anglosassone Richard Mays, l'aviatore francese Pierre Dubois, l'inventore statunitense Orvil Newton e l'ufficiale dell'Impero Germanico Manfred von Holstein."}
{"id": "2598053", "revid": "190231", "url": "https://it.wikipedia.org/wiki?curid=2598053", "title": "Operazione Market-Garden", "text": ""}
{"id": "2598054", "revid": "1149807", "url": "https://it.wikipedia.org/wiki?curid=2598054", "title": "Ivyann Schwan", "text": "Biografia.\nNasce a Seattle, Washington. La madre Donna, che le fa da manager durante la carriera giovanile, \u00e8 una persona estremamente religiosa, tanto da portare la figlia ad un'audizione per il ruolo di Claudia nel film \"Intervista col vampiro\", ma venendo scartata in favore di Kirsten Dunst.\nCarriera.\nCinema.\nHa fatto il suo debutto cinematografico a 5 anni interpretando un ruolo minore in \"Parenti, amici e tanti guai\" ma il suo ruolo di maggior rilievo \u00e8 quello di Trixie Young in \"Piccola peste torna a far danni\". Ha avuto delle piccole parti in produzioni come Miracolo nella 34\u00aa strada e Tutti insieme appassionatamente. Ha co-narrato in uno speciale di beneficenza di due ore e ha tenuto un concerto per \"New Kids on the Block\".\nDurante una reunion del cast di \"Parenti, amici e tanti guai\" nel 2012, Ivyann ha rivelato che ora \u00e8 madre con un \"piccolo in giro a casa.\"\nTelevisione.\nNel 1994 fa la sua interpretazione nella serie televisiva \"Bill Nye, the Science Guy\" interpretando Ivyanne e poco tempo dopo, nel 2000 ha fatto una apparizione al \"Jenny Jones\" Show.\nMusica.\nLavora con Fred Frank nel suo Roadshow Music Corporation, una societ\u00e0 con all'attivo un disco d'oro e di platino. Un punto culminante della sua carriera di cantante da quando \u00e8 stata invitata a cantare l'inno nazionale in una partita in casa dei Seattle SuperSonics. Ha pubblicato il suo primo album nel 2000 dal titolo \"Daisies\".\nDoppiatrici italiane.\nNelle versioni in italiano dei suoi lavori, Ivyann Schwan \u00e8 stato doppiata da:"}
{"id": "2598056", "revid": "2227399", "url": "https://it.wikipedia.org/wiki?curid=2598056", "title": "Rutigliano", "text": "Rutigliano (\"Retegghi\u00e9ne\" nel dialetto rutiglianese) \u00e8 un comune italiano di abitanti della citt\u00e0 metropolitana di Bari in Puglia. La cittadina del sud-est barese, insieme ad altri sei comuni pugliesi, nel 2010 \u00e8 stata fregiata del titolo di \"Citt\u00e0 d'arte\" in rapporto al suo patrimonio storico-artistico-architettonico.\nLa cittadina \u00e8 famosa per la produzione di uva da tavola e per la tradizionale attivit\u00e0 figulina, praticata sin dal neolitico, ed oggi legata ai tegami di creta per la cottura di vivande e la produzione dei tipici \"fischietti\" in terracotta (finissime opere d'arte artigiana). Ad essi \u00e8 dedicata la tradizionale \"Fiera del Fischietto in terracotta Citt\u00e0 di Rutigliano\" che si tiene il 17 gennaio di ogni anno in occasione della festa liturgica di Santo Antonio abate.\nGeografia fisica.\nTerritorio.\nL'abitato di Rutigliano \u00e8 situato a circa 20\u00a0km dal capoluogo pugliese, sui primi rilievi delle Murge a circa 100\u2013200\u00a0m s.l.m.\nIl territorio rutiglianese \u00e8 geologicamente caratterizzato dalla presenza di affioramenti rocciosi che risalgono al Cretacico, ricchi di testimonianze fossili, come i resti di pesce vissuti 90 milioni di anni fa rinvenuti nella contrada Annunziata.\nIn superficie il terreno \u00e8 caratterizzato dalla presenza di argille, particolarmente utili all'agricoltura.\nStoria.\nRutigliano, come molti centri meridionali, nasce, in epoca altomedievale, da quel fenomeno chiamato \"sinecismo\", per il quale la popolazione dispersa nelle campagne, o in villaggi insediatisi principalmente lungo le lame, si coagula intorno a siti caratterizzati da una qualche forma di autorit\u00e0, laica o religiosa. Molti villaggi come \"Bigetti\", \"Timine\", \"Casilia\", \"Cabiano\", \"Minerva\", sono abbandonati per dar vita al \"loco Rutiliano\". Successivamente i Normanni, con i loro feudatari, daranno vita alla svolta che trasformer\u00e0 la citt\u00e0 da \"locus\" a \"castellum Rutiliani\".\nSignificativa \u00e8 l'ubicazione degli insediamenti preesistenti: quello peuceta di \"Azetium\" (in contrada Castiello) e quello di \"Bigetti\" (in contrada Purgatorio) su Lama Giotta e quello di \"Minerva\" (contrada Annunziata) su Lama San Giorgio. I due solchi torrentizi Lama San Giorgio e Lama Giotta attraversano parallelamente il territorio in direzione nord-sud e in passato assolvevano al ruolo di vie di comunicazione tra l'entroterra e la costa.\nAnche il borgo medievale si colloca, non casualmente, su un sito di altura, lambito da un canale di deflusso secondario denominato \"Lama della Corte\". Esso si presentava, alla met\u00e0 dell'XI secolo, avvolto attorno ad una primitiva fortificazione di epoca probabilmente bizantina poi ristrutturata ed ampliata dai Normanni.\nIl 24 agosto 1059 il papa Niccol\u00f2 II eman\u00f2 una bolla che riconosceva a Rutigliano il particolare status di \"nullius diocesis\", cio\u00e8 territorio privo di vescovo e soggetto direttamente a Roma. Era infatti l'arciprete della chiesa di Santa Maria della Colonna, nominato direttamente dal Papa, ad esercitare funzioni quasi-vescovili. Tale privilegio fu abrogato solo nel 1662 quando Rutigliano fu sottoposta all'autorit\u00e0 del vescovo di Conversano.\nPrimo conte di Rutigliano fu il Normanno Ugo Bassavilla (intorno al 1108) che probabilmente fece costruire la torre normanna e ampli\u00f2 la chiesa di Santa Maria della Colonna, dove \u00e8 conservata una lapide con lo stemma del casato e l'iscrizione (Ugo figlio di Asgot fondatore della dinastia)\nNel 1194 subentrarono gli Svevi e in seguito gli Angioini nel 1266. Carlo II d'Angi\u00f2 nel 1304 don\u00f2 met\u00e0 feudo al Real Capitolo di San Nicola di Bari e l'altra met\u00e0 a Giovanna di Anselmo de Chanbros. Vari feudatari si susseguiranno nei secoli seguenti. Gli Orsini del Balzo, i Filomarino, i d'Azzia, gli Acquaviva, la regina Bona Sforza di Polonia, i Brancaccio, i Pappacoda, i Carafa di Noja e i Lamberti-de Bellis di Bari, fino all'abolizione della feudalit\u00e0 del 1806.\nToponimo.\nIn riguardo al toponimo sono state avanzate due ipotesi: \nNel secondo caso, \"rutilus\", con l'aggiunta del suffisso \" -anus \", donde \"Rutilianum\" (come dai documenti antichi) riporterebbe al plausibile significato di \"Citt\u00e0 della terra rossa\" come spesso \u00e8 definita la cittadina per via della singolare composizione pedologica. Il contado \u00e8 ricco di terre rosse, suoli residuali, con presenza accentuata di frazione calcarea ed argillosa. I cospicui affioramenti e l'estrazione della stessa hanno consentito, fin dalle epoche pi\u00f9 antiche, lo sviluppo dell'artigianato e di una raffinata arte fittile, come dimostrano i reperti archeologici e l'ancora praticata attivit\u00e0 figulina (sofisticata lavorazione di contenitori in terra cotta e fischietti).\nSimboli.\nLo stemma comunale riprende lo stemma araldico di Ugo Bassavilla primo feudatario normanno di Rutigliano: di rosso ai due grifoni con le ali spiegate d'oro confrontati e controrampanti una colonna dello stesso, sormontata da globo imperiale cimato di una croce, il tutto poggiato su una terrazza d'oro.\nMonumenti e luoghi d'interesse.\nArchitetture militari.\nCastello Normanno.\nIl castello di Rutigliano ebbe origine da successivi ampliamenti e riarticolazioni di una pi\u00f9 antica torre di guardia che dapprincipio si ergeva solitaria sul punto pi\u00f9 alto della collinetta di Rutigliano. Il baluardo di epoca presumibilmente bizantina (X secolo) fu eretto a difesa del primitivo insediamento rutiglianese che \u00e8 citato per la prima volta (in qualit\u00e0 di \"loco Rutiliano\") in un documento del 1044, compreso nelle pergamene del Codice Diplomatico Barese.\nAlla met\u00e0 dell'XI secolo, con l'avvento dei Normanni, l'antica rocca, situata sulla sommit\u00e0 della collinetta su cui si stabil\u00ec l'insediamento, venne riedificata secondo gli stilemi architettonici dei dominatori nordici ed assunse le fattezze che ha conservato sino ai giorni nostri. Il maschio cos\u00ec riedificato and\u00f2 a costituire la \"torre maestra\" del maniero normanno, indicata ancora oggi per antonomasia come Torre Normanna. Attorno ad essa si avvit\u00f2 il primitivo nucleo del borgo medievale, con andamento a schema focalizzato.\nAl principio del XII secolo, contemporaneamente all'ampliamento planimetrico del borgo (a schema radiale), all'epoca in cui era feudatario di Rutigliano Ugo di Asgot (menzionato nel 1108 e in altre pergamene coeve), alla torre maestra fu aggiunta una seconda \"torre di guardia\", che si ipotizza fosse inizialmente della medesima altezza della maggiore, ed un terzo \"baluardo\" angolare posto a Nord. Quest'ultimo, attualmente non distinguibile in quanto stretto fra diversi corpi di fabbrica di et\u00e0 moderna, dovette fungere da elemento di raccordo fra la cintura del castello e le mura urbane che vennero contestualmente innalzate nel corso del XII secolo. Dal 1108 in avanti, l'insediamento rutiglianese risulta citato non pi\u00f9 come \"locum\", bens\u00ec elevato al rango di \"castellum Rutiliani\", indice dell'avvenuto completamento del processo di incastellamento e del compimento della prima fortificazione materiale del borgo. All'iniziativa dei primi feudatari normanni documentati (Maureliano nel 1089, Ugo di Asgot nel 1108, Ruggiero Arenga prima del 1123) \u00e8 possibile associare le evidenze monumentali del \"castellum Rutiliani\":\nAl di l\u00e0 del circuito murario, ad ulteriore difesa dell'abitato fortificato, pochi anni dopo il 1123, sarebbe stato scavato un fossato (tutt'ora conservato in alcune porzioni di giardini urbani, posti a quota altimetrica inferiore fra le ultime abitazioni del borgo antico e i primi fabbricati dell'extramurale). Per la realizzazione del fossato che correva tutt'intorno alle mura della citt\u00e0, si rese necessario l'abbattimento di parte delle pertinenze del \"monastero benedettino di San Tommaso.\" Il cenobio benedettino rutiglianese di \"S. Tohomae\" era stato fondato soltanto qualche tempo prima dal feudatario Ruggiero Arenga (ante 1123) e collocato presso le mura di mezzogiorno del borgo.\nFra XIII e XIV secolo (per altri sul finire del XV secolo) di fronte alla \"torre di cinta\", a maggiore difesa della prima porta del borgo (Porta Castello), venne eretto un \"torrione semicircolare\" successivamente inglobato in un palazzo rinascimentale, appartenuto ai nobili de Franceschis (oggi di propriet\u00e0 Moccia).\nL'assetto del castello normanno fu pesantemente manomesso tra basso medioevo ed et\u00e0 moderna, allorch\u00e9 il feudo rutiglianese fu amministrato dai priori del Capitolo della Basilica di San Nicola di Bari i quali, in qualit\u00e0 di baroni, detennero la giurisdizione sull'intero territorio rutiglianese dal 1306 sino all'abolizione della feudalit\u00e0 (1806).\nDell'originario complesso castellare sopravvivono oggi due delle maestose \"torri quadrangolari\" (di cui una quasi del tutto intatta) ed un terzo \"baluardo\". Rimane ancora integro il portale di accesso alla corte interna, del resto parecchio rimaneggiata nel corso dei secoli.\nLa Torre Maestra si compone di pi\u00f9 piani sovrapposti e termina con un terrazzo con cornicione aggettante a beccatelli munito di bertesca per la difesa piombante. Le due torri superstiti ed il baluardo settentrionale sono tutte di propriet\u00e0 privata. La torre maestra (o Torre Normanna) appartiene alla famiglia Antonelli, per eredit\u00e0 ricevuta dalle estinte famiglie Torres e Ribera che la incamerarono all'epoca dell'abolizione della feudalit\u00e0. La Torre di Cinta e il terzo baluardo sono comprese nelle propriet\u00e0 immobiliari, rispettivamente, delle famiglie Colamussi e Poli.\nLa Torre Normanna, monumento rappresentativo della citt\u00e0, restaurata e resa agibile di recente, a seguito della sottoscrizione di una temporanea convenzione fra proprietario dell'immobile e il Comune di Rutigliano, \u00e8 talvolta aperta alle visite guidate gestite dalle associazioni culturali del posto particolarmente attive sul territorio (Archeoclub d'Italia e Pro Loco).\nArchitetture civili.\nMasserie.\nLe campagne rutiglianesi sono disseminate di masserie, alcune delle quali di origine antica. Si segnalano, fra le altre, la singolare masseria fortificata \"Panicelli\" del XV secolo, la quale appare in forma di castello per i suoi quattro bastioni perimetrali a scarpa, l'accesso ai vani signorili con scala che ha sostituito il ponte levatoio.\nNotevoli e storiche pure: \"Masseria San Martino\" sull'omonima contrada, \"Masseria della Madonna\" raggiungibile da via Adelfia, \"Masseria Purgatorio\" in contrada Bigetti, \"Masseria Ciacci\" sull'omonima contrada, \"Masseria le Monache\" sull'omonima contrada e le altre \"Masseria San Nicola\", \"Masseria Pagnotta\", \"l'Antica Masseria De Bellis\" (Don Ciccio),\"Masseria Favale\".\nArchitetture religiose.\nChiesa Matrice Santa Maria della Colonna e San Nicola di Bari.\nIstituita nel 1059 con una bolla di papa Niccol\u00f2 II come \"nullius diocesis\" e consacrata nel 1108 dal vescovo di Conversano, monsignor Sasso, sino al 1662 fu dipendente direttamente dalla Santa Sede, che ne nominava gli arcipreti. Pi\u00f9 volte ristrutturata, conserva all'esterno il primigenio campanile romanico (trai pochi esempi nell'area barese), munito di trifore e un portale la cui architrave riporta un bassorilievo dell'XI secolo raffigurante il Cristo tra gli apostoli. Nell'interno a tre navate, che si caratterizza per la successiva cupola barocca, si conservano il leggio marmoreo recante l'iscrizione e il simbolo della famiglia Bassavilla (diventato poi stemma cittadino), l'icona trecentesca della Madonna delle Grazie, alcuni affreschi perimetrali e un polittico di Antonio Vivarini del tardo XV secolo. Al Settecento risalgono il coro ligneo, l'organo a 24 canne e alcune tele di Domenico Carella e Samuele Tatulli. L'attiguo archivio capitolare custodisce atti e documenti della chiesa a partire dal Seicento.\nNel 2010, in occasione dell'innalzamento di Rutigliano a \"Citt\u00e0 d'arte\", la Societ\u00e0 Italiana per la Protezione dei Beni Culturali (Sipbc) ha assegnato lo \"scudo blu\" alla Collegiata Santa Maria della Colonna e San Nicola, la storica millenaria chiesa romanica che domina il Borgo antico di Rutigliano, ricca di pregevoli testimonianze artistiche come, tra gli altri, il celebre polittico del Vivarini e l'icona trecentesca bizantina dell'Odegitria.\nMinoranze etniche e linguistiche.\nRutigliano vanta una rilevante comunit\u00e0 albanese, insediatasi gradualmente in loco, a partire dagli anni novanta del secolo scorso. Questa minoranza \u00e8 notevolmente integrata nel tessuto socio-economico della citt\u00e0, grazie all'impiego prevalente nei settori dell'industria ortofrutticola. A questa si aggiungono anche le comunit\u00e0 rumene, polacche, slave e georgiane notevolmente attive nei campi dell'assistenza agli anziani. Oggi l'integrazione \u00e8 molto migliorata soprattutto grazie al lavoro della scuola dell'obbligo e della libera universit\u00e0 della terza et\u00e0 (attiva dal 1999), sempre pi\u00f9 multietniche e rispettose delle differenze culturali, e anche grazie all'impegno delle associazioni no profit, quali Pro Loco Rutigliano, Archeoclub d'Italia e Prato Fiorito, che stimolano la cooperazione sociale.\nIl \"Passa passe\".\nUsanza molto arcaica in voga fino a qualche decennio fa nelle campagne di Rutigliano. Ogni anno nel giorno del Luned\u00ec dell'Angelo (Pasquetta), presso la Chiesa rurale della SS. Annunziata si svolgeva per l'appunto il \"passa passe\", una forma di comparatico fra amici. Alcuni nastri variopinti venivano prima benedetti nella cappella e poi allacciati al braccio sinistro dei due \"compari\" che divenivano dall'ora in poi amici inseparabili.\nPi\u00f9 anticamente, sempre all'intorno della Chiesa dell'Annunziata, un rito omonimo, ma pi\u00f9 ancestrale e profano, contemplava la cura delle ernie attraverso il \"passaggio\" (passa pass) dell'infermo denudato fra cespi di lentisco fesso. Dopo la pratica, il ramo di lentisco veniva legato. La ripresa della vegetazione del fuscello era di buon auspicio ed era presa quale segno di grazia ricevuta e premonizione di presta guarigione dell'ammalato. Il rito fu oltretutto qualificato dalle autorit\u00e0 ecclesiastiche dell'epoca (come testimoniano i documenti antichi) \"abominevole superstizione\" per gli evidenti caratteri pagani e superstiziosi che lo contraddistinguevano.\nNegli ultimi anni la pi\u00f9 recente pratica di comparatico \u00e8 stata riportata alla ribalta e ancora oggi si svolge, spesso in occasione del Luned\u00ec di Pasqua, presso l'attrezzata Oasi Materdomini, sorta sul sagrato e tutt'intorno alla Chiesa rurale di Maria SS. Materdomini, sita sulla via vecchia per Casamassima.\nIndustria e agricoltura.\nA Rutigliano \u00e8 famoso il pastificio \"Divella\", fondato nel 1890, ed \u00e8 rilevante la storica vocazione viticola, infatti abbondano le aziende ortofrutticole adibite all'imballaggio e all'esportazione dell'uva da tavola con denominazioni di origine controllata; tra queste sono da menzionare le uve Vittoria, Italia, Red Globe, Paglieri e Crimson. Questo settore produttivo assorbe la maggior parte della manodopera locale, creando molta occupazione autoctona e straniera.\nIl centro \u00e8 noto come \"Citt\u00e0 dell'Uva\" per la produzione su larga scala di pregiate variet\u00e0 da tavola (Uva Italia, Vittoria e Red Globe). \u00c8 inoltre, nel mezzogiorno, conosciuta quale capitale dei \"Fischietti in Terracotta\".\nInfrastrutture e trasporti.\nStrade.\nI collegamenti stradali principali sono rappresentati dalla strada provinciale 240 (gi\u00e0 strada statale 634 delle Grotte Orientali) che la connette a nord-ovest a Capurso e alla strada statale 100, in direzione di Bari, e a sud-est a Conversano. Il tratto rutiglianese della strada \u00e8 interamente in variante. Inoltre, Rutigliano \u00e8 collegata a Mola di Bari e alla strada statale 16 Adriatica mediante la strada provinciale 111 e mediante le strade provinciali 84, 122 e 179 ai comuni di Adelfia, Turi e Casamassima.\nFerrovie.\nRutigliano dispone di una stazione delle ferrovie del Sud Est lungo la linea Bari-Putignano-Martina Franca, che la collega al centro del capoluogo provinciale con treni a carattere metropolitano.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nLa principale squadra di calcio della citt\u00e0 \u00e8 l'A.S.D. Rinascita Rutiglianese, militante nel girone A pugliese di Promozione.\nLa Polisportiva Olympia Rutigliano ha una squadra di basket, iscritta al campionato regionale di Serie D, e gioca le sue gare casalinghe alla Tensostruttura Comunale."}
{"id": "2598058", "revid": "27153146", "url": "https://it.wikipedia.org/wiki?curid=2598058", "title": "Venti solari", "text": ""}
{"id": "2598060", "revid": "124123", "url": "https://it.wikipedia.org/wiki?curid=2598060", "title": "Konstantin Nikolaevi\u010d Batju\u0161kov", "text": "Biografia.\nNato a Vologda, nella Russia occidentale, quarto figlio di una famiglia di antica nobilt\u00e0, dei suoi primi anni non si hanno notizie certe.\nDal 1797 al 1800 comp\u00ec i primi studi accertati a San Pietroburgo, presso una scuola privata dove apprese il francese ed il tedesco. Ebbe modo di imparare l'italiano presso la scuola diretta dal signor Tripoli, che frequent\u00f2 dal 1801 e dove si diplom\u00f2 l'anno successivo. Il suo primo scritto fu pubblicato nel 1801 con l'aiuto di un conoscente di famiglia, che fece mandare alle stampe la sua traduzione in francese del discorso del metropolita Platon fatto in occasione dell'incoronazione dello zar Alessandro I.\nDa una lettera inviata a Nikolaj I. Gnedi\u010d e datata 10 ottobre 1810, \u00e8 lo stesso poeta a riferire il particolare della datazione della sua prima opera, dichiarando di averla scritta all'et\u00e0 di quindici anni. Nella lettera riport\u00f2 anche due versi della stessa. La circostanza non \u00e8 altrimenti documentata.\nDopo il diploma, fu ospite di un cugino paterno, Michail N. Murav'\u00ebv, (che dal 1787 fu precettore del granduca Alessandro, divenuto poi zar) e poeta lui stesso. La sua vicinanza esercit\u00f2 una notevole influenza, riconosciuta dallo stesso Batju\u0161kov, sulla sua formazione, indirizzandone gli interessi verso la letteratura classica e avvicinandolo alla lingua latina. E sar\u00e0 lo stesso nipote, insieme a Vasilij A, \u017dukovskij, a curarne la \"Polnoe sobranie so\u010dinenij\" (Raccolta completa delle opere), nel 1819/20.\nLa sua predilezione del mondo classico si rispecchi\u00f2 anche nella sua opera, caratterizzata da richiami ancora settecenteschi, in senso classicista, a differenza dello stesso \u017dukovskij, pi\u00f9 proiettato verso una lirica tendenzialmente romantica, ma con lo stesso condivise l'avversione all'utilizzo di arcaismi derivati dallo slavo ecclesiastico. Il suo linguaggio poetico si presenta scevro da qualsiasi rudezza, la cui grazia e delicatezza \u00e8 cos\u00ec distante dal russo virile di Gavriil R. Der\u017eavin.\nCon lo scoppio delle guerre napoleoniche, si arruol\u00f2 nell'esercito, partecipando alle campagne del 1807-1809, rimanendo gravemente ferito nella battaglia di Heilsberg, e successivamente nella campagna del 1813-1814, combattendo a Lipsia. Nel 1817 pubblic\u00f2 \"Opyty v stikach i proze\", (Saggi in versi e in prosa), una raccolta di critiche in poesia e prosa. A quel tempo la fama di Batju\u0161kov come poeta era gi\u00e0 diffusa, venendo considerato, al pari di \u017dukovskij, il principale esponente della corrente karamziniana. Entr\u00f2 a far parte dell'Arzamas e partecip\u00f2 all'intenso dibattito che vedeva coinvolti le due maggiori personalit\u00e0 della letteratura dell'epoca, Karamzin, appunto, e Aleksandr S. \u0160i\u0161kov.\nNel 1818 part\u00ec per un viaggio con un incarico diplomatico, raggiungendo Napoli. La lunga permanenza in Italia, durata tre anni, gli rese possibile un approfondimento della conoscenza della lingua e della letteratura italiana. In questo periodo le sue crisi depressive si fecero frequenti, e al ritorno in patria la sua salute mentale si aggrav\u00f2, e le fasi della malattia, da alterne quali erano, si trasformarono in uno stato cronico ed irreversibile, con rarissimi momenti di lucidit\u00e0, portando il poeta a vivere in questa condizione di alienazione fino alla morte, avvenuta nel 1855.\nLa sua non vasta produzione consta prevalentemente di alcune elegie e liriche. Come epigono di Karamzin, ne continu\u00f2 l'opera di modernizzazione del linguaggio poetico. La sua profonda avversione per lo slavo ecclesiastico e la sua continua ricerca di una lingua armoniosa lo portarono a produrre lavori in cui la dolcezza del verso \u00e8 finalizzata alla rappresentazione di temi richiamanti la tradizione letteraria latina, con particolare attenzione a Tibullo."}
{"id": "2598061", "revid": "399", "url": "https://it.wikipedia.org/wiki?curid=2598061", "title": "Speak - Le parole non dette", "text": "Speak - Le parole non dette \u00e8 un film per la televisione del 2004 diretto da Jessica Sharzer.\nIl film si basa sull'omonimo romanzo di Laurie Halse Anderson, pubblicato nel 1999. Dal 14 ottobre 2009 \u00e8 stato messo in commercio nelle librerie italiane un cofanetto contenente film e romanzo.\nTrama.\nMelinda Sordino ha quattordici anni e un terribile segreto. L'estate prima di entrare al liceo, durante una festa, viene violentata da uno dei ragazzi pi\u00f9 popolari della scuola, Andy Evans. Ancora sconvolta, Melinda chiama la polizia, e nel fuggi fuggi generale non riesce a confessare la violenza subita. Quando pochi giorni dopo le amiche di Melinda scoprono che \u00e8 stata lei a chiamare la polizia e a rovinare il party, non pensano a chiederle spiegazioni, ma la maltrattano e smettono addirittura di salutarla. Melinda si isola e comincia ad avere difficolt\u00e0 a parlare sia a scuola che a casa. Iniziato il liceo, si trova immersa in un clima di diffidenza e subisce atti di bullismo dato che le sue ex amiche hanno diffuso la voce dell'accaduto durante l'estate, facendole guadagnare la reputazione di guastafeste. Solo le attenzioni di un insegnante d'arte e l'amicizia con un suo compagno di classe, Dave, riusciranno a far emergere la triste verit\u00e0. Alla fine della scuola Melinda confessa di essere stata violentata ad una delle sue ex amiche, che per\u00f2 \u00e8 fidanzata proprio con il ragazzo colpevole della violenza. Il giovane lo viene a sapere e per rabbia tenta di nuovo di abusare di Melinda. Fortunatamente le sue ex amiche la trovano e la salvano. In seguito il preside, venuto a conoscenza di tutta la vicenda, chiama la madre della protagonista e Melinda finalmente riesce a raccontare tutta la verit\u00e0 su quella festa."}
{"id": "2598066", "revid": "30445", "url": "https://it.wikipedia.org/wiki?curid=2598066", "title": "Chiesa Presbiteriana", "text": ""}
{"id": "2598075", "revid": "125195581", "url": "https://it.wikipedia.org/wiki?curid=2598075", "title": "Coppa del Re 2009-2010", "text": "La Copa del Rey 2009-2010 \u00e8 stata la 106\u00aa edizione della competizione. Il torneo \u00e8 cominciato il 22 agosto 2009 ed \u00e8 terminato con la finale del 19 maggio 2010 a Barcellona, vinta dal sull'. Il era la squadra campione in carica.\nSquadre qualificate.\nLe seguenti squadre partecipano alla Coppa del Re 2009\u201310:\nSquadre La Liga 2008-2009.\n20 squadre della Liga 2008\u201309:\nSquadre Segunda Divisi\u00f3n 2008-2009.\n21 squadre della Segunda Divisi\u00f3n 2008\u201309, (il Sevilla Atl\u00e9tico ne \u00e8 escluso in quanto squadra riserve del ):\nSquadre Segunda Divisi\u00f3n B 2008-2009.\n24 squadre della Segunda Divisi\u00f3n B 2008\u201309. Le squadre qualificate sono le prime 5 di ognuno dei 4 gruppi della categoria (escluse le squadre riserva) e le quattro migliori quinte, purch\u00e9 non squadre riserva (*):\nSquadre Tercera Divisi\u00f3n 2008-2009.\n18 squadre della Tercera Divisi\u00f3n 2008\u201309. Le squadre qualificate sono le vincitrici di ognuno dei 18 gruppi della categoria (o quelle con il maggior numero di punti classificatesi dopo il vincitore che \u00e8 una squadra riserva)\nLe squadre in grassetto sono ancora in competizione.\nPrimo turno.\nGli incontri sono stati giocati il 22, 25, 26 e 27 agosto 2009.\nSecondo turno.\nGli incontri sono stati giocati nei giorni 1, 2, 3, 9 e 16 settembre 2009. Recreativo passa il turno direttamente.\nTerzo turno.\nGli incontri sono stati giocati il 7 ottobre 2009. Murcia passa direttamente il turno.\nSedicesimi di finale.\nLe gare di andata si sono disputate tra il 27 ed il 28 ottobre 2009, mentre quelle di ritorno il 10 novembre 2009.\nOttavi di finale.\nLe gare di andata si sono disputate tra il 5 ed il 7 gennaio 2010, mentre quelle di ritorno tra il 12 ed il 14 gennaio 2010.\nQuarti di finale.\nLe gare di andata si sono disputate il 20 e 21 gennaio, quelle di ritorno il 27 gennaio.\nSemifinali.\nLe gare di andata si sono disputate il 3 e 4 febbraio, quelle di ritorno il 10 ed 11 febbraio."}
{"id": "2598076", "revid": "767487", "url": "https://it.wikipedia.org/wiki?curid=2598076", "title": "The Spiders from Mars", "text": "The Spiders from Mars \u00e8 stata la band di supporto britannica che nei primi anni settanta accompagnava nei concerti e nelle registrazioni discografiche la rockstar David Bowie (incisero insieme, fra le altre cose, la canzone \"Changes\"). Era composto dal chitarrista Mick Ronson (poi nella Rolling Thunder Revue di Bob Dylan), dal bassista Trevor Bolder (poi negli Uriah Heep) e dal batterista Mick Woodmansey.\nStoria.\nLa genesi degli Spiders si pu\u00f2 far risalire al 1969, durante il missaggio dell'album \"Space Oddity\", quando il batterista John Cambridge present\u00f2 a David Bowie il suo amico Mick Ronson. Per Bowie fu l'occasione per la prima collaborazione con il chitarrista di Hull, che contribu\u00ec in particolare alla traccia \"Wild Eyed Boy from Freecloud\". A questo primo incontro ne segu\u00ec un altro il 3 febbraio 1970, durante un concerto al Marquee Club di Londra, e due giorni dopo Ronson debutt\u00f2 come chitarrista del nuovo gruppo che accompagnava Bowie, e che si sarebbe chiamato Hype di l\u00ec a qualche giorno, in occasione della sessione BBC per il Sunday Show di John Peel. Il 25 marzo gli Hype registrarono un'altra sessione per la BBC e cinque giorni dopo il gruppo fece il suo ultimo concerto, che fu anche l'ultimo concerto di John Cambridge con Bowie. Il mese successivo infatti, terminato il lavoro in studio per il singolo \"Memory of a Free Festival\", il batterista torn\u00f2 a Hull e fu sostituito da Mick Woodmansey su suggerimento di Ronson che aveva gi\u00e0 suonato con lui nei Rats.\nDurante l'estate, terminate le registrazioni di \"The Man Who Sold the World\", il produttore e bassista degli Hype Tony Visconti se ne and\u00f2 a causa di alcuni contrasti con Bowie. Mantenendo il nome della band ingaggi\u00f2 il cantante dei Rats, Benny Marshall, che si aggiunse a Ronson e Woodmansey. Rinominata Ronno, la formazione pubblic\u00f2 un singolo chiamato \"Fourth Hour of My Sleep\" per l'etichetta Vertigo ma gli impegni di Visconti con Marc Bolan lo costrinsero ad abbandonare e venne sostituito al basso da Trevor Bolder, altra conoscenza di Ronson proveniente da Hull. Marshall non rimase a lungo nel gruppo e i Ronno si avviarono verso lo scioglimento.\nCirca un anno dopo, nella primavera del 1971, Bowie telefon\u00f2 a Ronson chiedendogli di tornare a Londra per partecipare alle registrazioni di \"Hunky Dory\" e gli chiese di portare con lui Mick Woodmansey e un bassista che potesse rimpiazzare Visconti. Ronson decise di portare proprio Trevor Bolder e il 25 settembre David Bowie e il suo nuovo gruppo suonarono al Friars Club di Aylesbury in quello che pu\u00f2 essere considerato il primo concerto vero e proprio della band che presto sarebbe diventata nota come The Spiders from Mars.\nNel 1972 gli Spiders affiancarono Bowie durante la registrazione dell'epocale concept album \"The Rise and Fall of Ziggy Stardust and the Spiders from Mars\" e durante l'imponente Ziggy Stardust Tour che si protrasse con numerose tappe anche l'anno successivo. Durante l'ultimo concerto, tenutosi il 3 luglio 1973 all'Hammersmith Odeon di Londra, Bowie annunci\u00f2 ai numerosi fan accorsi (e all'insaputa degli altri membri della band) la \"fine\" di Ziggy Stardust e, di conseguenza, degli Spiders from Mars:\nIl concerto venne immortalato nell'album live \"Ziggy Stardust - The Motion Picture\" e nel video omonimo, ma la collaborazione degli Spiders con Bowie prosegu\u00ec con gli album \"Aladdin Sane\" e \"Pin Ups\", entrambi del 1973, anche se nel secondo caso Woodmansey venne rimpiazzato da Aynsley Dunbar alla batteria.\nLa reunion del 1975.\nNel 1975, due anni dopo che Bowie aveva \"mandato in pensione\" lo Ziggy Stardust e si era separato dagli Spiders from Mars, Woodmansey, assieme al bassista Trevor Bolder, ricostitu\u00ec nuovamente il gruppo per pubblicare un album. Questo rese necessario il rinnovamento della formazione, con Dave Black alla chitarra solista e Pete McDonald nel ruolo di cantante. Ospite, in qualit\u00e0 di tastierista, era quel Mike Garson che era stato un componente di spicco della formazione di Bowie fin dai tempi dello Ziggy Stardust.\nL'album venne pubblicato nel 1976 ma non ebbe successo, cosicch\u00e9 il gruppo si sciolse definitivamente nello stesso anno: Bolder divenne un membro degli Uriah Heep mentre Woodmansey form\u00f2 una propria band, i Woody Woodmansey's U Boat.\nStile.\nIl gruppo si era conformato a Bowie, sfoggiando uno stile appariscente durante le loro performance. La chitarra di Ronson e gli arrangiamenti musicali, esibiti dagli Spiders from Mars durante tutto il loro periodo di attivit\u00e0, non solo ricalcavano questo stile, ma gettarono anche delle solide basi per i futuri musicisti punk rock."}
{"id": "2598081", "revid": "123154377", "url": "https://it.wikipedia.org/wiki?curid=2598081", "title": "Gambrinus", "text": "Gambrinus \u00e8 un leggendario re delle Fiandre, ritenuto inventore della birra.\nStoria.\nL'origine del personaggio viene attribuita principalmente alla figura di Giovanni senza Paura, da alcuni ritenuto inventore della birra con malto e luppolo. Altre fonti riportano che uno dei coppieri alla corte di Carlo Magno si chiamasse Gambrinus. Nel 1543, il poeta tedesco Burkart Waldis menzion\u00f2 questo personaggio, spiegando che aveva appreso l'arte della birra da Iside, l'antica dea egizia della maternit\u00e0 e della fertilit\u00e0.\nVi sono diverse ipotesi sull'etimologia del nome: potrebbe derivare dal termine latino \"cambarus\" (cellerario, addetto alle cantine) o da \"ganeae birrinus\" (colui che beve in una taverna), oppure si tratterebbe di una storpiatura del nome \"Jan Primus\", riferito al duca Giovanni I di Brabante. Altre ipotesi farebbero, inoltre, derivare Gambrinus da un errore di trascrizione del nome \"Gambrivius\" o dal termine celtico \"camba\", che indica la pentola dove viene preparata la birra.\nPer via del forte legame con la bionda bevanda alcolica, il nome e la figura di Gambrinus compaiono in molte marche di birra europee e nordamericane. Tra di esse la Gambrinus, prodotta dalla birreria ceca Plze\u0148sk\u00fd Prazdroj presso la citt\u00e0 di Plze\u0148, essendo lo sponsor ufficiale del campionato di calcio ceco, ha fatto s\u00ec che per ragioni pubblicitarie il torneo fosse denominato \"Gambrinus Liga\"."}
{"id": "2598088", "revid": "83549", "url": "https://it.wikipedia.org/wiki?curid=2598088", "title": "Buono da Malamocco", "text": ""}
{"id": "2598089", "revid": "124140010", "url": "https://it.wikipedia.org/wiki?curid=2598089", "title": "Scienza dell'alimentazione", "text": "La scienza dell'alimentazione \u00e8 lo studio relativo a tutti gli aspetti tecnici degli alimenti, cominciando dalla raccolta e dalla macellazione, per finire con la cottura ed il consumo. Viene considerata una delle scienze dell'agricoltura, e normalmente viene tenuta distinta dal campo della nutrizione.\nEsempi.\nEsempi delle attivit\u00e0 degli scienziati alimentari comprendono lo sviluppo di nuovi prodotti alimentari, la progettazione dei processi atti a produrre tali alimenti, la scelta dei materiali di confezionamento, gli studi sulla \"vita-di-scaffale\", la valutazione sensoriale del prodotto con gruppi di esperti addestrati (\"panel\") o potenziali consumatori, e ancora analisi microbiologiche e chimiche. Presso le universit\u00e0 gli scienziati alimentari possono studiare altri fenomeni fondamentali che sono direttamente collegati con la produzione di un particolare prodotto e con le sue propriet\u00e0.\nLa scienza dell'alimentazione \u00e8 una scienza applicata notevolmente interdisciplinare. Essa contiene concetti appartenenti a molti campi diversi incluse la microbiologia, la chimica, l'ingegneria, la biochimica, e molte altre.\nAlcune delle subdiscipline della Scienza dell'alimentazione comprendono:\nA coordinare le iniziative di scienza alimentare a livello mondiale c'\u00e8 l\"International Union of Food Science and Technology\" (IUFoST). Le organizzazioni nazionali dell'Europa fanno capo all\"European Federation of Food Science and Technology\" (EFFoST) con sede all'Universit\u00e0 di Wageningen nei Paesi Bassi.\nNel numero di ottobre 2006 di \"Food Technology\", Dennis R. Heldman, Presidente dell\"'Institute of Food Technologists\" (IFT) per il biennio 2006-2007, segnal\u00f2 che il Comitato per l'Educazione Superiore aveva dato la seguente definizione di scienza alimentare: \u201dScienza alimentare \u00e8 la disciplina in cui le scienze ingegneristiche, biologiche e fisiche vengono utilizzate per studiare la natura degli alimenti, le cause di deterioramento, i principi che sono alla base delle lavorazioni dei prodotti alimentari, ed i miglioramenti degli alimenti per il pubblico consumatore\u201d."}
{"id": "2598093", "revid": "83549", "url": "https://it.wikipedia.org/wiki?curid=2598093", "title": "Bon di Malamocco", "text": ""}
{"id": "2598095", "revid": "1391549", "url": "https://it.wikipedia.org/wiki?curid=2598095", "title": "South Landing", "text": "South Landing \u00e8 un'area non incorporata nella Contea di Mono in California. Sita sulla sponda sud del Lago Crowley si trova a 3 miglia (4,80\u00a0km) ovest nordovest di Toms Place a un'altezza di 6804 piedi, pari a 2074\u00a0m."}
{"id": "2598101", "revid": "7", "url": "https://it.wikipedia.org/wiki?curid=2598101", "title": "Spiders from Mars", "text": ""}
{"id": "2598107", "revid": "1793900", "url": "https://it.wikipedia.org/wiki?curid=2598107", "title": "Crestview (California)", "text": "Crestview \u00e8 una comunit\u00e0 non incorporata nella Contea di Mono in California. Sita sulla sponda est del Lago Crowley si trova a 9.5 miglia (15\u00a0km) sud di Mono Mills ad un'altezza di 7520 piedi, pari a 2292\u00a0m."}
{"id": "2598118", "revid": "161718", "url": "https://it.wikipedia.org/wiki?curid=2598118", "title": "Dubris", "text": ""}
{"id": "2598121", "revid": "72396", "url": "https://it.wikipedia.org/wiki?curid=2598121", "title": "Opite", "text": "Opite, (greco, \"\u1f48\u03c0\u03af\u03c4\u03b7\u03c2\"), figura mitologica dell'Iliade (XI, v. 301), fu un guerriero acheo.\nOpite fu ucciso da Ettore in un'azione bellica descritta nel libro XI dell'Iliade relativo alle \"Gesta di Agamennone\"."}
{"id": "2598130", "revid": "1391549", "url": "https://it.wikipedia.org/wiki?curid=2598130", "title": "Montgomery City (California)", "text": "Montgomery City \u00e8 una area non incorporata nella Contea di Mono in California. Si trova a 4\u00a0km est nordest di Benton a un'altezza di 1966\u00a0m."}
{"id": "2598131", "revid": "1543377", "url": "https://it.wikipedia.org/wiki?curid=2598131", "title": "Feldgendarmerie", "text": "La Feldgendarmerie era la polizia militare delle forze armate della Germania dalla met\u00e0 del XIX secolo fino alla fine della Seconda guerra mondiale.\nStoria iniziale.\nLe prime formazioni della Feldgendarmerie nacquero durante le mobilitazioni dell'esercito tedesco durante le guerre del 1866 e del 1870. Allo scoppio della Prima guerra mondiale la Feldgendarmerie comprendeva 33 compagnie, con 60 soldati e due sottufficiali ciascuna. Nel 1918 il numero di compagnie era salito a 115.\nGermania nazista.\nDopo la prima guerra mondiale tutte le unit\u00e0 esistenti di polizia militare furono sciolte senza essere rimpiazzate durante Repubblica di Weimar; i compiti che erano stati della Feldgendarmerie furono ricoperti da normali soldati dotati di poteri di polizia.\nCon la salita al potere di Adolf Hitler e l'instaurarsi del regime nazista nel 1933, la Feldgendarmerie fu reintrodotta nella Wehrmacht. Il personale ad essa assegnato, addestrato anche come fanteria, riceveva ampi poteri di polizia: una scuola di polizia militare fu costituita a Potsdam, vicino a Berlino, per addestrare il personale della ricostituita gendarmeria, e il cui programma di formazione comprendeva il codice penale, i poteri di polizia, i doveri di rapporto, passaporto, le norme di identificazione, le tecniche di autodifesa, la metodologia di polizia giudiziaria e la materia amministrativa in generale.\nTutte le future reclute prestavano servizio al comando della Feldgendarmerie gi\u00e0 alla fine dei primi esami. I corsi duravano un anno e la proporzione di non idonei al termine di essi era piuttosto alta, nel 1935 ad esempio soli 89 soldati furono promossi rispetto ad un numero iniziale di 219 candidati. Le formazioni di Feldgendarmerie erano incardinate nelle divisioni dell'esercito o quali unit\u00e0 autonome sotto il comando di un corpo d'armata.\nLa Feldgendarmerie (chiamata spregiativamente \"Kettenhunde\", letteralmente \"cani con la catena\" per via del distintivo di riconoscimento che indossavano al collo) ebbe un ruolo significativo verso la fine della Seconda guerra mondiale in quanto divent\u00f2 responsabile del destino di decine di migliaia di disertori (detti in lingua tedesca \"Fahnenfl\u00fcchtiger\", letteralmente \"coloro che fuggono dalla bandiera\"); la ricerca dei disertori avveniva spesso tra reparti ancora incalzati dal nemico e fiumi di profughi. Seguendo l'opinione di Hitler: \"Il soldato pu\u00f2 morire, ma il disertore deve morire\", molti disertori furono sommariamente giustiziati.\nQuando un'unit\u00e0 combattente abbandonava una regione, la supervisione di questa era trasferito all'autorit\u00e0 di occupazione SS- und Polizeif\u00fchrer (letteralmente: \u00abComandante delle SS e della Polizia\u00bb) e il ruolo della Feldgendarmerie formalmente terminava. Tuttavia, alcune unit\u00e0 della Feldgendarmerie rimasero dislocate nei territori occupati: le loro missioni spaziavano dal semplice controllo del traffico e compiti di polizia civile sino alla soppressione ed esecuzione di partigiani ed oppositori nemici.\n\u00c8 noto che i Comandanti delle SS e della Polizia abbiano commesso numerosi crimini di guerra, inclusi arresti di massa e deportazioni ai campi di concentramento e perfino di eccidi di interi villaggi, specialmente di ebrei e di altre popolazioni diffidate. L'estensione della partecipazione della Feldgendarmerie a queste attivit\u00e0 non \u00e8 ben comprovata sebbene Antony Beevor abbia esposto alcuni casi ben documentati nel suo libro \"Stalingrad\".\nDopoguerra.\nCon la creazione della Bundeswehr nel 1955, armi e corpi furono rinominati per ragioni politiche, onde distinguerle e dissociarle dagli equivalenti della Wehrmacht nazista. Cos\u00ec, la polizia militare nella rinata Bundeswehr non fu pi\u00f9 chiamata Feldgendarmerie: in origine, l'intento era quello di definire la polizia militare \"Milit\u00e4rpolizei\", letteralmente polizia militare. Questa proposta incontr\u00f2 l'opposizione delle autorit\u00e0 dei \"L\u00e4nder\", gli Stati federati componenti la nuova Repubblica federale tedesca, i quali per Costituzione detenevano il compito di mantenere l'ordine pubblico: il termine \"polizei\" (polizia) era gelosamente protetta dagli stessi stati, ed assegnarlo anche ad un corpo militare, per di pi\u00f9 assoggettato solo al governo federale (come del resto tutte le forze armate), nell'opinione delle autorit\u00e0 locali rievocava la terminata esperienza nazionalsocialista e il suo centralismo. In virt\u00f9 di queste obiezioni, il ministero della Difesa federale opt\u00f2 per la designazione di Feldj\u00e4ger, riprendendo la denominazione di un reggimento di fanteria prussiano che aveva storicamente ricoperto anche ruoli che in retrospettiva erano assimilati alla contemporanea polizia militare."}
{"id": "2598136", "revid": "3082", "url": "https://it.wikipedia.org/wiki?curid=2598136", "title": "Anderitum", "text": ""}
{"id": "2598138", "revid": "293377", "url": "https://it.wikipedia.org/wiki?curid=2598138", "title": "Portus Dubris", "text": "Portus Dubris, noto anche semplicemente come Dubris o Dubrae, era un porto della provincia romana della Britannia sul sito dell'attuale citt\u00e0 di Dover, nel Kent, in Inghilterra.\nCome punto pi\u00f9 vicino all'Europa continentale e all'estuario del fiume Dour, il sito scelto per Dover era l'ideale per costruire porto per attraversare lo stretto della Manica. Il fiume Dour \u00e8 ora coperto per gran parte del suo corso dalla citt\u00e0 di Dover. In epoca romana, divenne un importante porto militare, mercantile e di attraversamento del Canale e, con \"Rutupiae,\" uno dei due punti di partenza della strada pi\u00f9 tardi conosciuta come la Watling Street. Fu fortificato e presidiato inizialmente dalla flotta Classis Britannica, e in seguito dalle truppe con base in un forte della \"litus Saxonicum\".\nGiulio Cesare.\nAll'inizio del suo primo tentativo di conquistare l'Inghilterra nel 55 a.C., Giulio Cesare cerc\u00f2 inizialmente di sbarcare a \"Dubris\", il cui porto naturale fu presumibilmente identificato da Voluseno come un approdo adatto. Tuttavia, quando arriv\u00f2 in vista della riva, le affollate forze dei Britanni si radunarono sulle colline e le falesie lo dissuasero allo sbarco, poich\u00e9 le falesie erano \"cos\u00ec vicine alla riva che i giavellotti potevano essere lanciati da loro\" verso chiunque avesse sbarcato l\u00ec. Dopo l'attesa all'ancora \"fino alla nona ora\" (circa le 15:00), aspettando che le sue navi da rifornimento arrivassero dal secondo porto e nel frattempo convocando un consiglio di guerra, ordin\u00f2 ai suoi subordinati di agire di propria iniziativa per poi salp\u00f2 con la flotta a circa sette miglia lungo la costa per una spiaggia aperta.\nForte della Classis Britannica.\nLa flotta romana nelle acque britanniche era la Classis Britannica che aveva lo scopo principale di proteggere le rotte dalla Gallia verso la Britannia e sostenere l'esercito di terra in Britannia, ma non aveva uno scopo difensivo delle Isole Britanniche da un'invasione. Per questo motivo, il suo porto principale era a \"Gesoriacum\" (Boulogne-sur-Mer), non a Dover. Tuttavia, aveva altre basi pi\u00f9 piccole nella stessa Britannia, a \"Rutupiae\" e \"Dubris\".\nFari.\nDue fari, ciascuno chiamato \"pharos\", furono costruiti poco dopo la conquista. Le ipotesi del periodo della loro costruzione vanno dal 50 (solo sette anni dopo l'invasione del 43), al 80 o (poich\u00e9 l'edificio ancora esistente include mattonelle identiche alla \"mansio\" nella citt\u00e0 costruita in quel periodo) nel 138 circa, sebbene il consenso generale sia per una datazione del I secolo. Furono costruite sui siti delle due fortezze (Eastern Heights e Western Heights) e modellati sul faro costruito per l'invasione programmata da Caligola, poi fallita, a Boulogne.\nIl faro costruito sul sito della \"Eastern Heights\" si trova ancora nei terreni del castello di Dover con un'altezza di , prossimo all'altezza originale, ed \u00e8 stato adattato per essere usato come campanile della vicina chiesa del castello di Santa Maria di Castro. Questo \"pharos\" romano \u00e8 stato un edificio classificato come monumento di I grado dal 1974. Ci\u00f2 che rimane del faro occidentale \u00e8 chiamato \"Bredenstone\" o \"Devil's Drop of Mortar\" (Goccia di mortaio del diavolo) dopo il presunto villaggio sperduto di Braddon, all'interno del Drop Redoubt sulla Dover Western Heights, era ricoperto da opere murarie del XVIII secolo, ma poi riscoperto in opere pi\u00f9 recenti degli anni '60 del 1800, ed era il tradizionale sito dell'investitura del Lord guardiano dei cinque porti.\nCulmine.\nAl suo apice, \"Dubris\" era un importante centro commerciale, prendendo il posto di \"Rutupiae\" come principale porto romano della Manica. Con \"Rutupiae\", era uno dei punti di partenza per la Watling Street, la strada romana per \"Durovernum Cantiacorum\" (Canterbury) e per Londra.\nLa casa romana decorata.\nDurante la costruzione della nuova tangenziale A256 di York Street, negli anni '70 furono scoperti resti di epoca romana e ne segu\u00ec uno scavo di otto settimane. Gli archeologi hanno scoperto una mansio romana ora nota come la \"Roman Painted House\" (la casa romana decorata). La \"mansio\", un ostello per funzionari governativi, fu costruita nel 200 circa. Fu scoperta nel 1970 dalla Kent Archaeological Rescue Unit (l'unit\u00e0 di soccorso archeologico del Kent) e, poich\u00e9 ospita alcuni dei migliori esempi di affreschi romani in Britannia, oltre , di intonaco dipinto, il pi\u00f9 esteso mai trovato a nord del Alpi), \u00e8 stata definita \"la Pompeii sepolta della Britannia\".\nSopra un dado inferiore, rosso o verde, \u00e8 ancora visibile uno schema architettonico di pannelli multicolori incorniciati da colonne scanalate. Le colonne si trovano su basi di proiezione sopra un livello, producendo un chiaro effetto tridimensionale. Parti di 28 pannelli sopravvivono, ciascuna con un motivo relativo a Bacco, il dio romano del vino. Questo legame bacchico, e la vicinanza dell'edificio ai bagni, al porto e al forte, \u00e8 stato detto da alcuni per suggerire che la \"mansio\" decorata era una volta un bordello. Tuttavia, questa \u00e8 una prova del tutto circostanziale (gli affreschi nei bordelli tendevano a essere pi\u00f9 espliciti, come in quelli di Pompeii, e i motivi bacchici si trovano molto comunemente in semplici aree domestiche) e quindi la maggior parte degli accademici ritiene che le stanze siano troppo piccole per supportare questa attivit\u00e0 e invece sostengono la sua designazione come \"mansio\".\nAltre caratteristiche della casa decorata includono le gemme di Dover, un taglio medievale nel pavimento che permette di vedere il sistema dell'ipocausto e uno scheletro medievale rinvenuto nella vicina chiesa di San Martin-le-Grand, soprannominata \"Fred\" dai volontari che tiene in funzione il museo.\nForte della riva sassone.\nLa \"mansio\" di Dubris fu demolita nel 270 per la costruzione di un forte sul \"Litus Saxonicum\". Questa demolizione preserv\u00f2 la \"mansio\" e le sue pitture murali meglio del solito, poich\u00e9 i piedi delle mura erano contenuti nel bastione del forte.\nResti visibili.\nUna piccola parte dei resti del forte \u00e8 ora visibile, su richiesta, presso la Dover Library and Discovery Center (l'ex White Cliffs Experience). Inoltre un pub fuori dalla Market Square \u00e8 stato costruito su di esso e prende il nome di \"Roman Quay\".\nResti pi\u00f9 estesi ed accessibili al pubblico si trovano presso la \"Roman Painted House\", dove sono visibili parti della \"mansio\", il forte della costa sassone ed il forte della Classis Britannica.\nScavi del 1980.\nIl consiglio comunale aveva in programma di costruire un parcheggio sul sito, quando la KARU (l'unit\u00e0 di soccorso archeologico del Kent), guidata da Brian Philp, inizi\u00f2 a trovare resti di epoca romana. Dopo una battaglia contorta con il consiglio comunale ed i costruttori, fu autorizzata la continuazione dello scavo e posizionata una copertura sul sito dalla stessa KARU, mentre il parcheggio fu costruito altrove, ed il museo completato prima del parcheggio.\nDa allora ha ricevuto migliaia di visitatori, tra cui la Regina Madre, che ha firmato un libro degli ospiti appositamente presentato. Altri manufatti, tra cui una nave di vetro estremamente importante, sono tenuti sul sito, attirando negli ultimi anni studi accademici."}
{"id": "2598142", "revid": "1391549", "url": "https://it.wikipedia.org/wiki?curid=2598142", "title": "Mesa Camp", "text": "Mesa Camp \u00e8 una comunit\u00e0 non incorporata nella Contea di Mono in California. Si trova a 7.5 miglia (12\u00a0km) est sudest di Toms Place a un'altezza di 5761 piedi, pari a 1756\u00a0m."}
{"id": "2598153", "revid": "380453", "url": "https://it.wikipedia.org/wiki?curid=2598153", "title": "Campionato sovietico di pallavolo femminile", "text": "Il campionato sovietico di pallavolo femminile era un torneo per club dell'Unione Sovietica posto sotto l'egida della Federazione pallavolistica dell'Unione Sovietica."}
{"id": "2598157", "revid": "1543377", "url": "https://it.wikipedia.org/wiki?curid=2598157", "title": "Lake Mary (California)", "text": "Lake Mary \u00e8 una comunit\u00e0 non incorporata nella Contea di Mono in California. Sita sulla sponda sudest del Lago Mary si trova a 2,5 miglia (4\u00a0km) sud sudovest di Mammoth Lakes ad un'altezza di 8966 piedi, pari a 2733\u00a0m.\nFu attivo un ufficio postale dal 1944 al 1968. Il codice di avviamento postale \u00e8 93546. La posta destinata a \"Lake Mary\" deve essere indirizzata a Mammoth Lakes."}
{"id": "2598162", "revid": "1543377", "url": "https://it.wikipedia.org/wiki?curid=2598162", "title": "Sottogruppo di Frattini", "text": "In algebra, e pi\u00f9 precisamente in teoria dei gruppi, il sottogruppo di Frattini formula_1 di un gruppo formula_2 \u00e8 l'intersezione di formula_2 e di tutti i sottogruppi propri massimali di formula_4 In particolare, secondo la definizione, se formula_2 non ha sottogruppi propri massimali allora formula_1 coincide con formula_2 stesso. \u00c8 simile al radicale di Jacobson che si incontra nella teoria degli anelli. Intuitivamente pu\u00f2 essere pensato come il sottogruppo di \"piccoli elementi\", infatti \u00e8 caratterizzato dall'essere l'insieme di tutti i \"non generatori\" di formula_4\nIl suo nome deriva da Giovanni Frattini, che ne defin\u00ec il concetto in un lavoro pubblicato nel 1885.\nEsempio.\nUn esempio di gruppo con sottogruppo di Frattini non banale \u00e8 un gruppo ciclico di ordine formula_35 con formula_25 numero primo. Se indichiamo con formula_2 il gruppo ciclico e con formula_12 un suo generatore, allora si ha formula_39."}
{"id": "2598175", "revid": "1543377", "url": "https://it.wikipedia.org/wiki?curid=2598175", "title": "Gruppo abeliano elementare", "text": "In algebra, e pi\u00f9 precisamente in teoria dei gruppi, un gruppo abeliano si dice elementare quando \u00e8 un gruppo finito e tutti i suoi elementi hanno lo stesso ordine \"p\" (ad eccezione, ovviamente, dell'unit\u00e0). Ne discende che \"p\" \u00e8 un numero primo.\nLa definizione equivale a dire che il gruppo \u00e8 isomorfo alla somma diretta di un certo numero di gruppi ciclici di ordine \"p\"."}
{"id": "2598176", "revid": "38120", "url": "https://it.wikipedia.org/wiki?curid=2598176", "title": "The quiet earth", "text": ""}
{"id": "2598181", "revid": "38120", "url": "https://it.wikipedia.org/wiki?curid=2598181", "title": "La Terra silenziosa", "text": ""}
{"id": "2598182", "revid": "38120", "url": "https://it.wikipedia.org/wiki?curid=2598182", "title": "The Quiet Earth", "text": ""}
{"id": "2598183", "revid": "38120", "url": "https://it.wikipedia.org/wiki?curid=2598183", "title": "The quiet Earth", "text": ""}
{"id": "2598186", "revid": "287204", "url": "https://it.wikipedia.org/wiki?curid=2598186", "title": "Social Futebol Clube", "text": "Il Social Futebol Clube, noto anche semplicemente come Social, \u00e8 una societ\u00e0 calcistica brasiliana con sede nella citt\u00e0 di Coronel Fabriciano, nello stato del Minas Gerais.\nStoria.\nIl club \u00e8 stato fondato il 1\u00ba ottobre 1944, pi\u00f9 di quattro anni prima dell'emancipazione di Coronel Fabriciano da Ant\u00f4nio Dias. Il nome \"Comercial\" inizialmente fu preso in considerazione per il nome del nuovo club, a causa dell'influenza di uomo d'affari proveniente dalla citt\u00e0 di Ant\u00f4nio Dias. Ma il nome Social fu scelto per rappresentare tutte le classi sociali della citt\u00e0.\nNei primi anni della storia del club i giocatori erano di solito i lavoratori della Belgo Mineira Siderurgic e i tifosi erano gente che abitava nel centro di Fabriciano, da diverse classi sociali. Il club ha giocato la sua prima partita professionistica nel 1981.\nNel 1997, il Social ha partecipato al Campeonato Brasileiro S\u00e9rie C, dove ha raggiunto la seconda fase, dove \u00e8 stato eliminato dalla Juventus di San Paolo."}
{"id": "2598188", "revid": "1573940", "url": "https://it.wikipedia.org/wiki?curid=2598188", "title": "Ochrilidia nuragica", "text": "Ochrilidia nuragica \u00e8 un insetto ortottero della famiglia Acrididae, endemico della Sardegna .\nDescrizione.\nAdulto.\nHa una livrea \u00e8 di colore dal grigio al marrone, con evidenti striature scure orizzontali ai lati delle carene del pronoto; i femori posteriori presentano una macchia nera sul lobo genicolare inferiore interno, meno marcata di quella analoga presente in \"O. sicula\" e \"O. geniculata\"; le tibie posteriori sono di colore grigio chiaro con striature violacee, e spine nere .\nDistribuzione e habitat.\n\"O. nuragica\", endemismo della Sardegna, \u00e8 una delle 3 specie presenti in Europa del genere \"Ochrilidia\", genere prevalentemente diffuso in Africa e Medio Oriente (le altre due specie europee sono \"O.\u00a0sicula\", endemismo della Sicilia, e \"O. tibialis\", endemismo insulare greco).\nUn tempo ritenuta presente solo nel \"locus typicus\" (Villasimius), \u00e8 stata segnalata anche in altre localit\u00e0 della Sardegna meridionale .\n\u00c8 una specie termofila, che popola le aree sabbiose ad \"Ammophila\"."}
{"id": "2598193", "revid": "767487", "url": "https://it.wikipedia.org/wiki?curid=2598193", "title": "Ram Narayan", "text": "Nel 2005 gli \u00e8 stato assegnato il Padma Vibhushan, la seconda pi\u00f9 alta onorificenza civile indiana."}
{"id": "2598194", "revid": "92723", "url": "https://it.wikipedia.org/wiki?curid=2598194", "title": "Lingua udmurt", "text": ""}
{"id": "2598197", "revid": "7", "url": "https://it.wikipedia.org/wiki?curid=2598197", "title": "Mick &quot;Woody&quot; Woodmansey", "text": ""}
{"id": "2598206", "revid": "92723", "url": "https://it.wikipedia.org/wiki?curid=2598206", "title": "Lingua karakalpak", "text": ""}
{"id": "2598211", "revid": "339392", "url": "https://it.wikipedia.org/wiki?curid=2598211", "title": "Karakalpak", "text": ""}
{"id": "2598215", "revid": "80598", "url": "https://it.wikipedia.org/wiki?curid=2598215", "title": "Tanta voglia di lei", "text": ""}
{"id": "2598216", "revid": "371529", "url": "https://it.wikipedia.org/wiki?curid=2598216", "title": "Red West", "text": "Biografia.\nNato come Robert Gene West a Memphis nel Tennessee, figlio di Lois e Newton Thomas West. Fu amico intimo, durante il periodo della scuola superiore, e in seguito guardia del corpo, del cantante di rock and roll Elvis Presley. Fu anche un eccellente atleta ed ex U.S. Marine. West gioc\u00f2 il football per la scuola superiore e fu nella squadra juniores del college, nonch\u00e9 pugile nei campionati Golden Gloves.\nSeppur abbastanza celebre per essere stato uno dei componenti principali della cosiddetta \"Memphis Mafia\" (il gruppo di amici e bodyguard che circondava Elvis Presley sin dal 1955) e aver anche composto qualche canzone poi cantata dallo stesso Elvis, oggi, \u00e8 probabilmente maggiormente conosciuto al pubblico cinematografico per il ruolo di Red in \"Il duro del Road House\", accanto a Patrick Swayze.\nRed West e Elvis.\nNel 1955, West era l'autista di Presley e dei membri della sua band: Scotty Moore, Bill Black (e in seguito anche D. J. Fontana), quando giravano per il sud degli Stati Uniti tenendo concerti esibendosi con il nome di \"Blue Moon Boys\". Nel 1960, Red West inizi\u00f2 a lavorare a tempo pieno come guardia del corpo di Elvis.\nWest fu anche un talentuoso compositore che scrisse canzoni non solo per Presley ma anche per altri artisti come Ricky Nelson, Pat Boone e Johnny Rivers.\nRed West compose insieme a Elvis Presley due canzoni, \"You'll Be Gone\" e \"That's Someone You Never Forget\" nel 1961. \"You'll Be Gone\" venne scritta da Elvis Presley, Red West, e Charlie Hodge e apparve nell'album della colonna sonora del film \"Pazzo per le donne\" \"(Girl Happy)\" e come singolo nel 1965. \"That's Someone You Never Forget\" fu invece inclusa nell'album \"Pot Luck with Elvis\" del 1962. La canzone natalizia \"If Everyday Was Like Christmas\" venne composta da West e registrata da Elvis nel 1966. Inoltre, West scrisse anche la ballata \"Separate Ways\", che Elvis incise nei primi anni settanta.\n\"Elvis: What Happened\".\nNel 1976, West venne coinvolto in una serie di incidenti a Las Vegas dove malmen\u00f2 pesantemente alcuni fan di Elvis troppo aggressivi e si attir\u00f2 le critiche di gran parte dei media. In pi\u00f9, West parlava spesso in giro dei problemi di droga di Presley e di quanto il cantante necessitasse di disintossicarsi. Come risultato, Red West e altri due bodyguard furono licenziati in tronco dal padre di Elvis, Vernon Presley. West continu\u00f2 quindi la sua carriera come attore e nel 1977 collabor\u00f2 (insieme a suo cugino Sonny West e a Dave Hebler, entrambi ex guardie del corpo di Presley) alla stesura del provocatorio libro \"\" (ISBN 0-345-27215-3) che racconta del loro periodo passato alle dipendenze di Elvis tra eccessi e stravaganze varie. Questo fu il primo libro a svelare i retroscena della vita privata di Elvis e che si focalizzava sulla sua dipendenza da svariate droghe (per lo pi\u00f9 farmaceutiche). Il libro usc\u00ec poche settimane prima della morte di Presley.\nCarriera come attore.\nDurante gli anni sessanta, mentre Presley girava un film dopo l'altro a Hollywood, Red West apparve in piccoli ruoli in sedici dei film interpretati dal cantante. Nello stesso periodo, West divent\u00f2 un buon amico dell'attore Nick Adams e le sue qualit\u00e0 fisico-atletiche fecero s\u00ec che egli venisse scritturato in qualit\u00e0 di stuntman nella serie televisiva dove recitava Adams, \"The Rebel\". Dopo questo esordio, West lavor\u00f2 sempre pi\u00f9 frequentemente nel mondo del cinema, sia come controfigura, sia come attore in ruoli di caratterista. Lavorando sul set della serie \"Selvaggio West\", strinse una forte amicizia con la star Robert Conrad.\nSuccessivamente West interpret\u00f2 il ruolo del Sergente Andy Micklin nella serie televisiva del 1978 \"La squadriglia delle pecore nere\". Fece due apparizioni nel serial \"Magnum, P.I.\", quattro nell\"'A-Team\", e recit\u00f2 nell'episodio pilota di \"Supercar\".\nVita privata.\nNel 1961, Red West ha sposato una delle segretarie di Elvis Presley. Dalla loro unione \u00e8 nato un figlio, John Boyd West."}
{"id": "2598218", "revid": "92723", "url": "https://it.wikipedia.org/wiki?curid=2598218", "title": "Caracievo-Circassia", "text": ""}
{"id": "2598222", "revid": "80598", "url": "https://it.wikipedia.org/wiki?curid=2598222", "title": "Tutto alle tre", "text": ""}
{"id": "2598223", "revid": "75835394", "url": "https://it.wikipedia.org/wiki?curid=2598223", "title": "Pensiero (brano musicale)", "text": ""}
{"id": "2598224", "revid": "984922", "url": "https://it.wikipedia.org/wiki?curid=2598224", "title": "Luciano De Luca", "text": "Biografia.\nSi \u00e8 fatto conoscere dal pubblico nei primi anni novanta nella pubblicit\u00e0 della Martini; e per una buona interpretazione, con ruolo protagonista, in una miniserie tv di grande successo della Rai intitolata: \"Il prezzo della vita\" per la regia di Stefano Reali.\nTra gli altri suoi lavori, la partecipazione alla soap opera di Canale 5, \"Vivere\", dove dal 2005 al 2007 \u00e8 stato protagonista con il ruolo di \"Massimo Draghi\"."}
{"id": "2598225", "revid": "838137", "url": "https://it.wikipedia.org/wiki?curid=2598225", "title": "A un minuto dall'amore", "text": ""}
{"id": "2598227", "revid": "339392", "url": "https://it.wikipedia.org/wiki?curid=2598227", "title": "Repubblica di Sacha", "text": ""}
{"id": "2598228", "revid": "767487", "url": "https://it.wikipedia.org/wiki?curid=2598228", "title": "L'impiegata di pap\u00e0", "text": "L'impiegata di pap\u00e0 \u00e8 un film del 1934, diretto da Alessandro Blasetti, remake del film tedesco \"Ritorno alla felicit\u00e0\" (\"Heimkehr ins Gl\u00fcck\") (1933) di Carl Boese.\n\u00c8 il secondo dei due remake di successi stranieri diretti da Blasetti, l'altro \u00e8 \"Il caso Haller\" (1933). Di entrambi non \u00e8 stata conservata alcuna copia.\nTrama.\nCarla fa la bella vita con i soldi del padre. Ottiene un posto di lavoro nell'azienda ma in cambio dovr\u00e0 vivere del solo stipendio come tutte le colleghe. Tra i colleghi c'\u00e8 anche Renato, un giovane di cui si innamora. Il ragazzo per\u00f2, notata una certa familiarit\u00e0, la crede amante del titolare e si presenta presso la villa di famiglia dove tutti gli equivoci vengono chiariti."}
{"id": "2598229", "revid": "92723", "url": "https://it.wikipedia.org/wiki?curid=2598229", "title": "Bandiera della Kara\u010dajevo-\u010cerkessia", "text": ""}
{"id": "2598230", "revid": "984922", "url": "https://it.wikipedia.org/wiki?curid=2598230", "title": "Il prezzo della vita", "text": "Il prezzo della vita \u00e8 una miniserie televisiva del 1995 diretta da Stefano Reali.\nUna storia drammatica dove si intrecciano storie d'amore, di gelosie, di mafia ma anche di buoni sentimenti, con varie scene d'azione, sapientemente dosate dal regista che, in questa occasione, fa debuttare sul piccolo schermo anche la sua figlia neonata.\nLa miniserie ebbe tale gradimento con uno share di 5.498.000 spettatori che Rai 2 decise di riproporla in un'unica serata la settimana successiva."}
{"id": "2598232", "revid": "101260", "url": "https://it.wikipedia.org/wiki?curid=2598232", "title": "Lena Sj\u00f6\u00f6blom", "text": ""}
{"id": "2598234", "revid": "287204", "url": "https://it.wikipedia.org/wiki?curid=2598234", "title": "Lenna Sjooblom", "text": ""}
{"id": "2598237", "revid": "76963", "url": "https://it.wikipedia.org/wiki?curid=2598237", "title": "Hilary Henkin", "text": "Fu nominata per il Golden Globe per Academy Award, nel 1997, a seguito del suo lavoro nella sceneggiatura di Wag the Dog. La sceneggiatura fu inizialmente accrditata a David Mamet fino a quando la Writers Guild of America intervenne a favore dell'Henkin che fu accreditata per l'elaborazione della struttura della sceneggiatura, che fu in seguito adattata al romanzo di Larry Beinhart: American Hero. Le sue altre sceneggiature includono: V per Vendetta (2006) (non accreditato), Romeo Is Bleeding (1993), Il duro del Road House (1989), Lost Angels (1989), Fatal Beauty (1987), Flowers in the Attic (1987), Blue Heaven (1985), Prisoners (1981), e Headin' for Broadway (1980)."}
{"id": "2598244", "revid": "2120780", "url": "https://it.wikipedia.org/wiki?curid=2598244", "title": "Lira bizantina", "text": "La Lira bizantina (Latino: \"lira\", Greco: \u03bb\u03cd\u03c1\u03b1, Turco: \"kemen\u00e7e\") \u00e8 uno strumento ad arco medievale proprio dell'impero bizantino. Ha un corpo piriforme ed \u00e8 tenuta in verticale appoggiata sulle ginocchia. Le corde sono messe in vibrazione sfregandole con l'arco e, per variare le note, sono tastate lateralmente con le unghie. In diverse regioni che un tempo appartenevano all'impero bizantino sono tuttora in uso versioni della lira bizantina. \nStoria.\nIl primo riferimento scritto alla lira ad arco risale al IX secolo ad opera del geografo persiano Ibn Khordadhbeh; nella sua discussione lessicografica sugli strumenti musicali cita la lira (l\u016br\u0101) come uno strumento tipico dei bizantini insieme all' \"urghun\" (tipo di organo), allo \"shilyani\" (probabilmente un tipo di arpa) e al \"salandj\" (probabilmente un tipo di cornamusa).\nLa pi\u00f9 antica raffigurazione iconografica conosciuta di questo strumento si trova su uno scrigno bizantino di avorio (900-1100 d.C.), conservato al museo nazionale del Bargello a Firenze (\"Museo Nazionale, Firenze, Coll. Carrand, No. 26\").\nSono stati rinvenuti due esemplari di lira bizantina risalenti all'anno 1190 negli scavi a Novgorod (all'epoca una stazione commerciale sulla via variago-greca che collegava Bisanzio con il Baltico e la Scandinavia).\nSecondo il compositore ottomano del XIV secolo Abd\u00fclkadir Mer\u00e2g\u00ee, questo strumento era diffuso anche fra i turchi e i persiani con il nome di \"kem\u00e2n\u00e7e-i rum\u00ee\" (\"lira dei romei\", cio\u00e8 dei bizantini); tuttavia non esiste nessuna miniatura o fonte che documenti in questi paesi uno strumento analogo prima del XVIII secolo.\nInsieme all'arabo rebab, la lira \u00e8 considerata l'antenato degli strumenti ad arco europei.\nLa lira si diffuse ampiamente attraverso le rotte commerciali bizantine, che collegavano i tre continenti. Nel XI e XII secolo gli autori europei utilizzavano i termini lira e fidula in modo intercambiabile per riferirsi agli strumenti ad arco.. Nello stesso periodo il rebab, lo strumento ad arco del mondo arabo, fu introdotto nell'Europa occidentale, probabilmente attraverso la penisola iberica, ed entrambi gli strumenti si diffusero ampiamente attraverso l'Europa, dando origine a diversi strumenti ad arco, come la ribeca, la talharpa e la crotta. Un importante esempio \u00e8 l'italiana lira da braccio, uno strumento del XV secolo, che \u00e8 considerata da molti il predecessore del violino contemporaneo.\nTerminologia.\nDa un punto di vista organologico la lira bizantina appartiene alla famiglia dei liuti ad arco; tuttavia la parola lira \u00e8 utilizzata anche per designare uno strumento a corde pizzicate molto popolare nell'antica Grecia (vedi lira), appartenente ad una famiglia totalmente differente. L'uso del termine lira per uno strumento ad arco risale al IX secolo, probabilmente come applicazione del nome a uno strumento che condivideva con quello pi\u00f9 antico il fatto di essere cordofono.\nCaratteristiche.\nLa lira bizantina ha un caratteristico corpo piriforme. Viene suonata tenendola verticalmente e facendo vibrare le corde tramite sfregamento con un arco. Per variare le note le corde sono tastate lateralmente con le unghie, invece che pigiate da sopra con i polpastrelli come nel violino; per questo motivo non \u00e8 provvista di tastiera. La cavigliera \u00e8 piatta con i piroli retroposti. La lira rappresentata sullo scrigno bizantino conservato al Bargello di Firenze ha due corde e una cassa di risonanza a forma di pera con un manico lungo e stretto. La tavola armonica \u00e8 raffigurata senza fori di risonanza, ma questa potrebbe essere una stilizzazione raffigurativa. Le lire di Novgorod (1190 d.C.) sono morfologicamente pi\u00f9 simili alle lire attuali (vedi la galleria d'immagini): esse hanno una forma a pera e sono lunghe 40\u00a0cm; hanno fori di risonanza semicircolari, e hanno tre corde. La corda centrale ha funzione di bordone, mentre le altre servono per la melodia.\nUtilizzo odierno.\nLa lira bizantina sopravvive in molte regioni che un tempo appartenevano all'impero bizantino, in alcuni casi anche con morfologia molto simile a quella antica. Alcuni esempi sono la \"Politiki lyra\" (lira della Polis, riferito a Costantinopoli) (Greco: \u03c0\u03bf\u03bb\u03af\u03c4\u03b9\u03ba\u03b7 \u03bb\u03cd\u03c1\u03b1, turco: Klasik kemen\u00e7e o Armud\u00ee kemen\u00e7e) in uso in Grecia e Turchia; la lira cretese (Greco: \u03ba\u03c1\u03b7\u03c4\u03b9\u03ba\u03ae \u03bb\u03cd\u03c1\u03b1); il gadulka (Bulgaro: \u0413\u044a\u0434\u0443\u043b\u043a\u0430) in Bulgaria; il gusle in Serbia e Montenegro; la lira calabrese; la lijerica in Dalmazia; la lira pontiaca (Greco: \u03c0\u03bf\u03bd\u03c4\u03b9\u03b1\u03ba\u03ae \u03bb\u03cd\u03c1\u03b1, turco: Karadeniz kemen\u00e7e) nelle comunit\u00e0 dei greci del Ponto sulle coste turche del Mar Nero.\nAnalogamente alle lire trovate a Novgorod, la lira cretese, la gadulka, la lira calabrese e le lire greche di Macedonia, Tracia e Monte Olimpo sono costruite a partire da un unico blocco di legno da cui si ricava la cassa armonica unita al manico, questo termina in un blocco in cui sono fissati i piroli per le corde. Sopra alla cassa viene incollata la tavola armonica, che presenta due piccoli fori armonici semicircolari o circolari. \nLa lira cretese \u00e8 probabilmente la forma superstite di lira bizantina maggiormente diffusa e utilizzata, sebbene anche la pi\u00f9 influenzata, dal punto di vista sia morfologico che esecutivo, da altri strumenti, in particolare dal violino."}
{"id": "2598251", "revid": "663182", "url": "https://it.wikipedia.org/wiki?curid=2598251", "title": "Silvio Berlusconi nella cultura di massa", "text": "La figura di Silvio Berlusconi \u00e8 stata rivisitata molto spesso nella cultura di massa da cineasti, cantanti, fumettisti, letterati e comici. Di seguito, una lista delle principali produzioni in cui Berlusconi \u00e8 il protagonista oppure citato.\nFumetti.\nBerlusconi \u00e8 apparso nelle seguenti serie animate o a fumetti:\nMusica.\nSono molte nel panorama musicale le canzoni che si riferiscono a Silvio Berlusconi. Nella maggior parte dei testi, non viene citato direttamente ma sottinteso con riferimenti alla sua vita privata e pubblica (ad esempio sulla sua statura, sui lifting e sulla storia della sua carriera politica e imprenditoriale). Sono quasi tutti testi critici, ma non mancano le eccezioni. Tra questi:\nTelevisione.\nSempre in ambito televisivo numerosi comici si sono cimentati in imitazioni di Silvio Berlusconi, tra questi Maurizio Crozza e Sabina Guzzanti."}
{"id": "2598252", "revid": "88812", "url": "https://it.wikipedia.org/wiki?curid=2598252", "title": "La critica", "text": ""}
{"id": "2598257", "revid": "767487", "url": "https://it.wikipedia.org/wiki?curid=2598257", "title": "Gatefold", "text": "Gatefold \u00e8 il terzo album in studio del gruppo statunitense screamo Orchid, pubblicato nel 2002."}
{"id": "2598261", "revid": "125361815", "url": "https://it.wikipedia.org/wiki?curid=2598261", "title": "Club Deportivo Legan\u00e9s", "text": "Il Club Deportivo Legan\u00e9s \u00e8 una societ\u00e0 calcistica con sede a Legan\u00e9s, nella comunit\u00e0 autonoma di Madrid, in Spagna. Milita attualmente nella Segunda Divisi\u00f3n, la seconda serie del campionato spagnolo di calcio. Disputa le partite interne allo stadio Municipale Butarque (12.454 posti).\nFondato nel 1928, milit\u00f2 per un trentennio nelle divisioni regionali. Nel 1954 esord\u00ec nella Tercera Divisi\u00f3n. Ha debuttato in massima serie nella stagione 2016-2017. In Coppa del Re ha raggiunto come miglior risultato le semifinali nel 2017-2018.\nStoria.\nFondato il 23 giugno 1928 da F\u00e9lix P\u00e9rez de la Serna, il club ebbe come primo presidente Ram\u00f3n del Hierro ed esord\u00ec il 1\u00ba luglio dello stesso anno, assumendo i colori sociali rosso-blu. Dopo l'iscrizione alla Federaci\u00f3n Regional Centro (attualmente Real Federaci\u00f3n de F\u00fatbol de Madrid), negli anni '30 sal\u00ec sino alla Segunda Categor\u00eda Preferente. Nel 1936 dovette, tuttavia, sospendere le proprie attivit\u00e0 a causa dello scoppio della guerra civile spagnola e rimase inattiva per un decennio.\nFu ricostituito il 4 settembre 1946, data della sua iscrizione alla Federaci\u00f3n Castellana dalla Segunda Categor\u00eda Ordinaria, da cui avanz\u00f2 sino a esordire in Tercera Divisi\u00f3n nel 1954-1955. La sua militanza in questa categoria non fu positiva, dato che negli anni '60 si divise tra Tercera e divisioni regionali. L'incremento demografico della citt\u00e0 di Legan\u00e9s determin\u00f2 la costruzione di nuove infrastrutture quali il Campo Municipal Luis Rodr\u00edguez de Miguel, inaugurato nel 1966 e sede degli incontri casalinghi per pi\u00f9 di tre decenni.\nNel 1978 ascese alla presidenza del club l'imprenditore mancego Jes\u00fas Polo Gonz\u00e1lez, che avrebbe conservato la carica sino al 2005. La squadra militava in Tercera Divisi\u00f3n, dove si consolid\u00f2 sino a ottenere la promozione in Segunda Divisi\u00f3n B nel 1986-1987, beneficiando anche dell'allargamento del numero di squadre partecipanti al torneo. Un altro uomo-chiave della promozione fu l'allenatore Luis \u00c1ngel Duque, ingaggiato nella stagione 1989-1990 e a capo di un solido gruppo di calciatori determinati a salire di categoria.\nDal 1987 al 1993 la squadra milit\u00f2 nella Segunda Divisi\u00f3n B, la terza divisione spagnola. La promozione in Segunda Divisi\u00f3n fu ottenuta nella stagione 1992-1993, esattamente il 27 giugno 1993, grazie al primo posto nel proprio girone e alla vittoria nei play-off contro , e , squadre contro cui il Legan\u00e9s non sub\u00ec alcuna sconfitta. Il 21 settembre 1995 la squadra divenne una \"sociedad an\u00f3nima deportiva\", con Jes\u00fas Polo quale maggiore azionista. A causa del penultimo posto del 1994-1995, aveva perso sul campo la categoria, ma si salv\u00f2 per l'allargamento della Primera Divisi\u00f3n a 22 squadre e alla retrocessione del decisa dalla giustizia sportiva per irregolarit\u00e0 amministrative. Il club si piazz\u00f2 ottavo nel 1995-1996 e nel 1996-1997, stagione in cui fu anche in lotta per la promozione.\nIl 14 febbraio 1998 il Legan\u00e9s inaugur\u00f2 il nuovo Stadio Municipale di Butarque, calcato da calciatori quali Catanha, Samuel Eto'o e Patxi Pu\u00f1al, ai loro esordi prima di ascendere alla massima serie.\nLa caduta in Segunda Divisi\u00f3n B avvenne alla fine della stagione 2003-2004, con Jos\u00e9 Pekerman come direttore sportivo e Carlos Aimar come allenatore di una rosa che comprendeva ben sedici calciatori sudamericani, voluti dal nuovo presidente, il produttore musicale argentino Daniel Grinbank. Questi abbandon\u00f2 il progetto gi\u00e0 in inverno, quando, tra l'altro, si scopr\u00ec che l'acquisto del club non era stato realizzato. Al suo posto torn\u00f2 alla presidenza Jes\u00fas Polo, mentre i cattivi risultati portarono alla retrocessione del Legan\u00e9s in terza serie.\nTornato in Segunda Divisi\u00f3n dopo undici anni (nel 2014), nel 2014-2015 concluse al decimo posto e nel 2015-2016 si classific\u00f2 secondo con 74 punti, uno in meno dell'Alav\u00e9s capolista, conseguendo cos\u00ec la prima promozione nella Liga della sua storia. La certezza della promozione giunse il 4 giugno 2016 sul campo del .\nIl 22 agosto 2016 il Legan\u00e9s debutt\u00f2 in massima divisione vincendo per 1-0 contro il al Bala\u00eddos, con gol di V\u00edctor D\u00edaz. Una settimana dopo pareggi\u00f2 a reti bianche sul difficile campo dell'. La squadra concluse positivamente l'annata 2016-2017, salvandosi con una giornata di anticipo dalla retrocessione grazie al pareggio per 1-1 al penultimo turno al San Mam\u00e9s contro l' con rete di Alexander Szymanowski. Il Legan\u00e9s chiuse dunque con quattro punti di margine sulla zona retrocessione, senza aver mai occupato posizioni a rischio nel corso dell'annata.\nNella stagione 2017-2018, dopo aver perso la gara di andata (0-1) in casa, ottenne una clamorosa vittoria in rimonta (2-1) allo Stadio Santiago Bernab\u00e9u contro il ben pi\u00f9 quotato , vittoria che valse un'inopinata qualificazione alla semifinale di Coppa del Re, dove fu eliminato dal Siviglia. Nella stagione di esordio ottenne la salvezza in Primera Divisi\u00f3n. La squadra termin\u00f2 l'annata con un nuovo diciassettesimo posto in campionato, bissando la tranquilla salvezza dell'anno precedente. Nella stagione successiva, guidato in panchina da Mauricio Pellegrino, il club ottenne il suo miglior piazzamento in campionato, qualificandosi tredicesimo, e riuscendo a battere a dicembre i futuri campioni del in casa. Al termine dell'annata 2019-2020 il club retrocede in Segunda Divisi\u00f3n a causa del diciottesimo posto in classifica, pur lottando per la salvezza fino all'ultima giornata di campionato.\nColori e simboli.\nColori.\nLa maglia del Legan\u00e9s \u00e8 di colore bianco e blu, a strisce verticali, tradizionalmente abbinata a pantaloncini di colore bianco. La squadra ha adottato questa uniforme nel 1954, senza modificarla radicalmente da allora. Al momento della sua fondazione nel 1928 il club vestiva una divisa rossa ed azzurra, presto abbandonata con l'adozione di una casacca tricolore, con due strisce rossa e verde ai lati di una fascia centrale bianca (combinazione questa ripresa in tempi moderni per la divisa da trasferta). Dal 1946 al 1954 l'uniforme era invece di colore interamente verde, completo che in seguito \u00e8 stato utilizzato solamente per alcune versioni della maglia da trasferta.\nStemma.\nLo stemma del Legan\u00e9s ha la forma di un triangolo rovesciato, con iscritta sulla parte superiore la denominazione ufficiale della squadra e nella parte inferiore il nome della citt\u00e0, contornato da una corona trionfale. All'interno, un bisante strato di bianco e azzurro esibisce i colori sociali, sormontato da una corona marchesale che richiama la tradizione del marchesato di Legan\u00e9s.\nStadio.\nDal 1998 la squadra disputa le partite casalinghe allo Stadio Municipale Butarque, cos\u00ec chiamato in onore del patrono della citt\u00e0 (\"Nuestra Se\u00f1ora de Butarque\"). L'impianto, che ha sostituito il vecchio stadio, che aveva ospitato le partite del club dal 1966) ha una capienza ufficiale di 12.454 posti ed \u00e8 utilizzato anche per concerti ed altri eventi cittadini.\nSociet\u00e0.\nSettore giovanile.\nCome da tradizione spagnola, anche il Legan\u00e9s dispone di una squadra giovanile, il \"Legan\u00e9s B\", attualmente iscritto alla Tercera Divisi\u00f3n, il quarto livello del calcio nazionale.\nTifoseria.\nGemellaggi e rivalit\u00e0.\nLa rivalit\u00e0 maggiormente sentita a livello di tifoseria \u00e8 quella nei confronti del , sobborgo confinante e formazione con cui il Legan\u00e9s si \u00e8 incontrato numerose volte nelle divisioni minori e, in epoca pi\u00f9 recente, anche in massima serie. Le due squadre disputano il cosiddetto \"derby del sud di Madrid\".\nOrganico.\nRosa 2021-2022.\n\"Aggiornata al 29 gennaio 2022.\""}
{"id": "2598263", "revid": "102247783", "url": "https://it.wikipedia.org/wiki?curid=2598263", "title": "Conducente", "text": "Un conducente o autista \u00e8 una persona che per professione guida un mezzo di trasporto su gomma o su rotaria cittadina, come l'automobile, l'autobus, il tram, il camion. \nDescrizione.\nIl mezzo guidato dal conducente pu\u00f2 a sua volta essere adibito a mansioni specifiche, come il furgone, il taxi o l'autoambulanza.\nI conducenti di mezzi adibiti al trasporto pubblico tipicamente guidano lungo un percorso prestabilito che collega un capolinea a un altro. Effettuano un certo numero di fermate durante il tragitto, permettendo ai passeggeri di scendere e salire durante il percorso. Per essere riconoscibile, il conducente indossa generalmente una divisa, fornita dall'azienda o ente per cui lavora (per esempio, l'azienda municipale dei trasporti)."}
{"id": "2598264", "revid": "647919", "url": "https://it.wikipedia.org/wiki?curid=2598264", "title": "Conducente d'autobus", "text": ""}
{"id": "2598265", "revid": "647919", "url": "https://it.wikipedia.org/wiki?curid=2598265", "title": "Autista d'autobus", "text": ""}
{"id": "2598271", "revid": "1335892", "url": "https://it.wikipedia.org/wiki?curid=2598271", "title": "Titolo di viaggio", "text": "Il titolo di viaggio, o pi\u00f9 comunemente biglietto, corrisponde ad un'imposta da pagare per usufruire del servizio di trasporto pubblico come autobus, tram e alcuni tratti ferroviari urbani. \nIl titolo II del DPR 11 luglio 1980, n. 753, \"Nuove norme in materia di polizia, sicurezza e regolarit\u00e0 dell'esercizio delle ferrovie e di altri esercizi di trasporto\", disciplina le regole per gli utenti e il personale di servizio nei vettori di trasporto pubblico.\nPer dimostrare l'avvenuto pagamento le societ\u00e0 di trasporto pubblico locali all'immissione nel mercato di particolari ticket che variano dal tipo di trasporto alla lunghezza della tratta. Un titolo di viaggio per\u00f2 non abilita ad usufruire in modo illimitato del servizio. Infatti il titolo ha una scadenza variabile tra un minimo stabilito ad un massimo illimitato stabilito dalla societ\u00e0 che ha rilasciato il ticket. Aspetto molto importante che spesso viene sottovalutato \u00e8 il fatto che non basta acquistare il biglietto per poter usufruire del servizio di trasporto richiesto. Dopo averlo comperato, infatti, \u00e8 necessario timbrarlo in una macchina apposita (detta validatore), generalmente situata all'interno del mezzo, ma molto spesso presente anche presso le relative fermate o stazioni. Dal momento della timbratura il titolo di viaggio \u00e8 valido e da questo momento avviene il calcolo dei minuti di scadenza.\nTutti questi punti devono essere documentabili al momento della richiesta del controllore.\nAlcuni titoli di viaggio non devono essere vidimati: ad esempio, non si devono timbrare i biglietti ferroviari per treni nei quali la prenotazione \u00e8 obbligatoria. Nel biglietto sono riportati numero del treno, orario e tratta di percorrenza, dati che impediscono di usare il biglietto due volte, anche se non \u00e8 vidimato. In generale, possono non essere vidimati i titoli di viaggio associati ad una certa tratta e orario di percorrenza, o direttamente al mezzo di trasporto e al posto prenotato.\nI soggetti deputati alla controlleria possono agire in collaborazione con agenti delle forze di polizia ovvero obbligare i trasgressori a scendere dal mezzo di trasporto. I controllori rivestono la qualifica di pubblici ufficiali. Ai fini della qualifica di pubblico ufficiale non \u00e8 giuridicamente rilevante il fatto che il controllore abbia un rapporto di lavoro dipendente con una societ\u00e0 di diritto privato, ma il fatto che essi sono muniti di poteri autoritativi e certificativi e svolgenti una funzione amministrativa disciplinata da norme di diritto pubblico. \nIl mancato pagamento delle sanzioni pu\u00f2 comportare una denuncia per il reato di insolvenza fraudolenta.\nIl passeggero sprovvisto di un valido titolo di viaggio pu\u00f2 essere obbligato a scendere dal mezzo di trasporto, perde il diritto al rimborso del titolo di viaggio non pienamente fruito, fatto salvo il diritto del vettore di trasporti al risarcimento del danno patito dalla condotta. In alcuni casi, la facolt\u00e0 di escludere dal trasporto persone o cose \u00e8 limitata a passeggeri maggiorenni e motivata dal fatto che la loro condotta compia atti tali da compromettere la sicurezza e regolarit\u00e0 del servizio, nonch\u00e9 l'incolumit\u00e0 degli altri viaggiatori.\nSe i controllori non rivestono la qualifica di pubblici ufficiali, i possessori di titolo di viaggio possono legittimamente rifiutarsi di esibire un documento di identit\u00e0 e non possono essere ovviamente perquisiti, perch\u00e9 il personale preposto possa emettere le contravvenzioni. Dal 2015, alcune regioni italiane come il Piemonte e la Puglia hanno attribuito ai controllori la qualifica di agente di polizia amministrativa (diversi da quelli di polizia giudiziaria), invece della precedente qualifica di \u00abincaricato di pubblico servizio\u00bb tutelato solo nel momento in cui compila li verbale della multa, con il potere-dovere di chiedere ai trasgressori di esibire un documento di identit\u00e0. \nDall'ammenda all'aggressione, il verbale redatto dal controllore non ha alcuna efficacia probatoria nel caso in cui il trasgressore abbia dato riferimenti sbagliati. L'onere della prova spetta all'azienda di trasporto pubblico che deve provare sia l'identit\u00e0 di chi ha commesso l'infrazione, sia di aver notificato la contravvenzione: se \u00e8 errato l'indirizzo, manca l'elemento della notifica; se viene dato un nominativo falso, manca l'identificazione del trasgressore. \nTuttavia, se i viaggiatori dovessero rifiutarsi di fornire i propri dati, non avendo la qualifica di polizia giudiziaria, i controllori non potranno perquisirli, trattenerli, fermarli o accompagnarli presso gli uffici di Polizia o verificare in alcun modo l'identit\u00e0 dei passeggeri. Invece, il titolo di \"giurato\" attribuirebbe al verificatore la qualifica di agente di polizia giudiziaria e la legalit\u00e0 ai verbali dallo stesso redatti.\nI controllori di alcune aziende di trasporto erano autorizzati a fotografare la contravvenzione insieme al documento di identit\u00e0, in modo da provare la trasgressione e la \"notifica sul posto\", con obbligo di farla firmare al trasgressore stesso. Un secondo elemento di prova \u00e8 dato dall'installazione di telecamere a circuito chiuso a bordo dei mezzi pubblici. \nIl ddl DelRio di riforma del trasporto pubblico locale prevede che le aziende di trasporto possano adottare per i controlli personale esterno \"addestrato\" e formato quali vigilantes e guardie giurate, oppure pagare un servizio di polizia in affiancamento al proprio personale di servizio.\nInnovazioni.\nUna serie di innovazioni permettono di superare il tradizionale titolo di viaggio cartaceo.\nAlcune aziende, soprattutto per i biglietti di bus e tram, hanno introdotto nei biglietti cartacei una banda magnetica che viene letta dalla obliteratrice, in modo da evitare che il titolo di viaggio possa essere vidimato pi\u00f9 volte di quelle consentite.\nAltre, come Trenitalia, permettono di sostituire il biglietto cartaceo con un codice di pagamento, che viene comunicato al personale di bordo prima della partenza, e che servir\u00e0 a dimostrare il regolare acquisto del titolo di viaggio.\nIn Francia.\nIl biglietto si pu\u00f2 acquistare di persona presso una stazione ferroviaria, un aeroporto, una stazione della metropolitana, ovvero ai distributori automatici di biglietti. Pi\u00f9 di recente \u00e8 apparsa la vendita di biglietti on-line, accompagnati in alcuni casi da un codice identificativo privo di stampa cartacea,\nIl prezzo pu\u00f2 essere determinato in base alla distanza percorsa e alla classe di trasporto utilizzata quando non \u00e8 in modo forfettario per linea o sezione di linea per arei, o consente di muoversi su una intera tratta ferroviaria.\nSconti od omaggi gratuiti sono in genere offerti su base commerciale (abbonamento, tariffa di gruppo, offerta turistica ecc.) o in base a criteri sociali (per aiutare svantaggiati, studenti, anziani ecc.), misure il cui costo \u00e8 in genere sostenuto dalle autorit\u00e0 locali.\nIl titolo pu\u00f2 essere valido per un solo viaggio, un viaggio di ritorno, diversi viaggi successivi, o per un determinato periodo di tempo (abbonamento).\nIn Francia, i viaggiatori sorpresi senza un biglietto valido sono passibili di una sanzione pecuniaria, e in alcuni casi di recidiva possono essere perseguiti penalmente per legge.\nI controlli sono regolati dalla legge del 15 luglio 1845 sulla Polizia delle Ferrovie, che \u00e8 stata modificata dalla legge del 15 novembre 2001 in tema di sicurezza quotidiana (LSQ) che istituisce il reato di \"d\u00e9lit d'habitude\" per coloro che \u00abin un periodo non superiore a dodici mesi, commettano pi\u00f9 di dieci reati sanzionati al primo e al secondo comma dell'articolo 80-3 del Dlgs 730 del 22 marzo 1942, che non si siano conclusi in una transazione economica ai sensi dell'articolo 529-3 del codice di procedura penale. Il \"d\u00e9lit d'habitude\" \u00e8 punibile con una pena detentiva\u00bb.\nLa Commission nationale de l'informatique et des libert\u00e9s (autorit\u00e0 per la privacy) ha emanato nel 2007 una autorizzazione unica per l'elaborazione automatica dei dati personali e sensibili raccolti da \u00aborganismi di diritto pubblico o privato che realizzano un servizio di trasporto pubblico\u00bb ai fini della \u00abgestione delle infrazioni\u00bb.\nSi noti che il possesso di un titolo di trasporto valido offre ai viaggiatori diritti legali. Infatti, il vettore \u00e8 tenuto a trasportare il passeggero alla sua destinazione in modo sicuro, avendo il vettore l'onere di provare la eventuale responsabilit\u00e0 del passeggero."}
{"id": "2598272", "revid": "73843", "url": "https://it.wikipedia.org/wiki?curid=2598272", "title": "Gruppo del Venediger", "text": "Il Gruppo del Venediger (in tedesco \"Venedigergruppe\", che significa \"gruppo \"veneziano\"\") \u00e8 un gruppo montuoso degli Alti Tauri. Si trova in Austria (Salisburghese e Tirolo) ed in parte minore in Italia (Provincia autonoma di Bolzano). In Austria buona parte del gruppo \u00e8 inserita nel Parco nazionale Alti Tauri.\nToponimo.\nL'origine del nome \u00e8 incerta. Una leggenda vuole che quando un gruppo di pastori vide per la prima volta la massa scintillante dei ghiacciai, la scambi\u00f2 per l'acqua di una citt\u00e0 come Venezia.\nClassificazione.\nSecondo la SOIUSA il Gruppo del Venediger \u00e8 un supergruppo alpino con la seguente classificazione:\nSecondo l'AVE costituiscono il gruppo n. 36 di 75 nelle Alpi Orientali.\nSuddivisione.\nSecondo la SOIUSA il Gruppo del Venediger \u00e8 suddiviso in tre gruppi e sette sottogruppi:\nVette.\nLe vette principali sono:\nRifugi alpini.\nPer facilitare l'escursionismo e la salita alle vette il gruppo montuoso \u00e8 dotato di diversi rifugi:"}
{"id": "2598275", "revid": "1543377", "url": "https://it.wikipedia.org/wiki?curid=2598275", "title": "Cladonia fleigiae", "text": "Cladonia fleigiae Ahti &amp; S. Stenroos (2002), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dalla dottoressa Mariana Fleig, che nei laboratori di Porto Alegre, insieme ai lichenologi Ahti e Stenroos, ha distinto la specie.\nCaratteristiche fisiche.\nAbbastanza cospicua come specie in quanto forma cuscinetti biancastri piuttosto evidenti. Pu\u00f2 essere confusa con C. obscurata, che \u00e8 per\u00f2 di colore pi\u00f9 scuro per un maggiore annerimento delle parti basali e una parete del podezio molto pi\u00f9 sottile in quanto lo stereoma \u00e8 meno sviluppato.\nIl tallo primario non \u00e8 stato rilevato. I podezi sono eretti poggianti su un cuscinetto basale largo 10-15 centimetri; sono di colore verde-biancastro, non annerenti alla base; l'altezza varia da 3 a 6 centimetri e lo spessore da 0,8 a 1,5 millimetri, di colore marrone alle estremit\u00e0. Nella parte estremale si ramificano indifferentemente in modo dicotomico, tricotomico o tetracotomico; hanno gli assili perforati, col margine delle perforazioni incurvato. La superficie del podezio \u00e8 opaca, tomentosa, di colore bianco-pruinoso verso le punte, di forma regolare e maculate.\nI conidiomi sono sulle punte apicali e frequentemente anche nei pressi delle punte; di forma conica, contengono gelatina rossa. I dischi imeniali sui rametti apicali sono di colore bruno; non sono stati rilevati nella forma matura. All'esame cromatografico sono state rilevate consistenti quantit\u00e0 di acido thamnolico e tracce di acido decarbossithamnolico.\nIl fotobionte \u00e8 principalmente un'alga verde delle Trentepohlia.\nHabitat.\nSi trova sui pendii costantemente bagnati da acque di infiltrazione. In colonie sparse si trova fra i muschi del genere Sphagnum. L'altitudine massima raggiunta \u00e8 di 1400 metri sul livello del mare.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie dalla maggior parte dei lichenologi viene attribuita alla sezione Unciales; alcuni, (Stenroos e altri), ritengono che costituisca una sezione a parte, detta Divaricatae, a causa di un aspetto \"spinoso\" che condivide anche con C. albofuscescens, C. consimilis, C. divaricata, C. minarum, C. steyermarkii e C. variegata; \na tutto il 2008 non sono state identificate forme, sottospecie e variet\u00e0."}
{"id": "2598276", "revid": "1929898", "url": "https://it.wikipedia.org/wiki?curid=2598276", "title": "Cronaca di Peterborough", "text": "La Cronaca di Peterborough (detta anche Manoscritto di Laud) \u00e8 una delle versioni della \"Cronaca anglosassone\". Essa contiene elementi unici in riferimento alla storia dell'Inghilterra dopo la conquista normanna. Secondo il filologo J. A. W. Bennett, sarebbe il solo testo di storia in prosa in lingua inglese conosciuto tra il 1066 e il XIV secolo.\nLe \"Cronache anglosassoni\" furono redatte e aggiornate in diversi monasteri inglesi. Esse rappresentavano un tentativo di riassumere la storia dell'isola dalla sua cristianizzazione. Iniziano generalmente con la nascita di Cristo, presa dalla Bibbia e dalla storia della Roma antica, per poi risalire cronologicamente fino\ndalla data di stesura. Tutte le principali abbazie dell'epoca possedevano un proprio volume delle Cronache, questo ne faceva dei testi unici, difficilmente comparabili tra di loro non essendo uniformi in nessuna parte. Vi era invece una riproduzione di testi pi\u00f9 antichi ogni qual volta, un nuovo monastero veniva fondato, esso riceveva dai conventi pi\u00f9 antichi un testo da copiare, che quindi era identico per la parte iniziale e che poi di anno in anno veniva redatto autonomamente, divergendo quindi, a partire dalla data di fondazione del monastero. Questo \u00e8 evidente per Peterborough dove un incendio, costrinse i redattori a riprendere le cronache di altri monasteri fino al 1120.\nQuando Guglielmo il Conquistatore si impadron\u00ec dell'Inghilterra e l'anglo-normanno divenne la lingua ufficiale, si smise di aggiornare le \"Cronache anglo-sassoni\". Nello stesso tempo per\u00f2, i monaci dell'abbazia di Peterborough continuarono a scrivere nuovi capitoli nella loro. Se le \"Cronache anglo-sassoni\" non sono una rigorosa opera storica, ed obbligano dunque a riferirsi a libri di storia scritti in latino (come la \"Gesta Regum Anglorum\" di Guglielmo di Malmesbury), essa \u00e8 pur sempre uno dei primi resoconti di prima mano per quanto riguarda il periodo 1070-1154 in Inghilterra, scritto in inglese e da un punto di vista esterno rispetto alla corte.\nLa Cronaca \u00e8 anche una preziosa fonte di informazioni sulla nascita del medio-inglese. Per esempio, la prima continuazione \u00e8 scritta in tardo inglese-antico, ma la seconda inizia a presentare forme miste, fino alla sua conclusione, che viene redatta in una forma primitiva, ma chiara, di medio-inglese. Le novit\u00e0 linguistiche presenti nella seconda continuazione sono numerose, e vi si trova almeno una grande innovazione: il pronome femminile \"she\" appare per la prima volta nella \"Cronaca di Peterborough\", nella forma di \"sc\u00e6\" (Bennett).\nL'incendio e le continuazioni.\nLa \"Cronaca di Peterborough\" \u00e8 oggi riconosciuta come una delle quattro versioni della \"Cronaca anglosassone\", insieme alla \"Cronaca di Winchester\", la \"Cronaca di Abingdon\" e la \"Cronaca di Worcester\", ma da queste non \u00e8 totalmente distinta (Bennet, \"Early\"). Un incendio a Peterborough devast\u00f2 la biblioteca del monastero, e la prima parte della \"Cronaca anglosassone\" della citt\u00e0 \u00e8 dunque una copia della \"Cronaca di Winchester\" (Ramsay). Per l'XI secolo, i due testi invece divergono, e si presume che una proto \"Cronaca del Kent\", portavoce di interessi nazionalisti e regionalisti, fu la fonte per quanto riguarda quegli anni; ma tale dato resta un'ipotesi (Cambridge). I cronisti di Peterborough impiegarono certamente molteplici fonti per coprire gli anni mancanti, ma lo scioglimento dei monasteri rende qualsiasi dato molto incerto. Comunque sia, le interpolazioni sul XII secolo, fino al 1122, sono un mix di testi tratti da altre cronache, mescolate e inframezzate tra loro. Tale complessit\u00e0 d\u00e0 dunque adito all'ipotesi di un'unica cronaca che fece da fonte.\nA partire dal 1122 il manoscritto di Peterborough diviene unico. Il documento della cronaca viene dunque diviso in \"prima continuazione\" e \"seconda continuazione\", quest'ultima parte dal momento dell'incendio e della copia. Le due parti sono \"sui generis\", sia per i contenuti che per lo stile. La \"prima continuazione\" copre il periodo 1122-1131, la seconda quello tra il 1132 e il 1154 e il regno di re Stefano di Inghilterra.\nPrima continuazione (1122\u20131131).\nSe la \"seconda continuazione\" \u00e8 la pi\u00f9 importante, la prima include delle testimonianze uniche circa gli avvenimenti nella regione di Peterborough, e offre una panoramica sulla vita del popolo. La \"prima continuazione\" riguarda la conquista, l'incursione di Sven di Danimarca e le voci di altre insidie intorno al trono. Allo stesso tempo, non si fa riferimento a nessun tentativo di spodestare o cacciare Guglielmo e i suoi figli. Una testimonianza incerta parla proprio dell'incendio dell'abbazia di Peterborough, e fa risalire la sua causa alla vita peccaminosa dei monaci. Questa sezione tratta inoltre di scandali ecclesiastici, come il ricorso, da parte dell'abate di Glastonbury, a truppe mercenarie per controllare la sua zona di influenza. Peraltro, la lingua inizia a cambiare significativamente, mischiando vocaboli e sintassi dell'inglese antico con quelli del medio (quindi semplificazione dei pronomi e dei verbi forti, diminuzione delle declinazioni).\nGli autori di entrambe le sezioni nutrono simpatia per l'uomo comune. Come suggerisce Bennet, quella di Peterborough \u00e8 l'unica cronaca del tempo in cui traspare la compassione dei religiosi. Nella \"prima continuazione\" traspare inoltre l'indignazione per l'impiccagione di 44 ladri nel 1122, alcuni dei quali innocenti, oltre che per l'incendio del monastero di Gloucester. L'autore suggerisce che le imposte erano troppo elevate, e questo costringeva i poveri contadini a scegliere tra la morte per fame e il furto. I nobili appaiono dunque come doppiamente colpevoli: uccisori crudeli di poveri innocenti, e colpevoli del peccato di avarizia. Quando re Enrico I d'Inghilterra nomin\u00f2 un suo parente abate di Peterborough (questi aveva gi\u00e0 ricoperto tale incarico a Saint-Jean-d'Ang\u00e9ly), l'autore si sofferma sull'illegalit\u00e0 e l'ingiustizia di tale nomina. L'autore dice inoltre che la \"caccia selvaggia\" in quegli anni era molto praticata, e questo rappresentava un cattivo augurio. Quando l'abate nominato mor\u00ec, il monaco dice che si tratta del castigo divino, poich\u00e9 aveva tentato di riunire il monastero alla Congregazione cluniacense e di fare di suo nipote il suo successore, \u00ab \"oc Crist it ne uuolde\" \u00bb (\"ma il Cristo non lo permise affatto\").\nSeconda continuazione (1132\u20131154).\nLa seconda continuazione \u00e8 sintetizzabile in una solo voce: quella che riguarda la Guerra civile inglese (1135-1154). Si presume che il testo sia stato dettato (visto che la lingua riflette una forma di alto medio-inglese che la situa dopo l'epoca di Stefano e Matilde) o scritto come i ricordi di un solo vecchio monaco. Si tratta di una narrazione a tinte forti, che richiama la tortura, la paura, la confusione e la carestia.\nEnrico I mor\u00ec nel 1135, e sia Stefano d'Inghilterra che l'Imperatrice Matilde avevano dei diritti sul trono. L'autore descrive la rivolta dei baroni contro Stefano, l'evasione di Matilde, e le malefatte commesse a danni del popolo da parte dei soldati dei baroni. L'autore biasima Stefano, \"dolce e buono\" quando invece era il momento di dimostrarsi duri e forti. Quando questi cattur\u00f2 i baroni rivoltosi infatti, li liber\u00f2 subito dopo in cambio di un giuramento di alleanza. Cos\u00ec l'autore:\nI baroni tentarono allora di racimolare la maggior quantit\u00e0 di denaro nel minor tempo possibile: necessitavano di soldi e braccia per costruire dei castelli (che l'autore considera edifici nuovi e rari), e derubavano quindi chiunque capitasse nella loro strada:\nL'autore simpatizza per contadini e artigiani ed evoca la devastazione del Paese, egli \u00e8 indignato per il racconto colmo di torture che deve riportare, e si lamenta:\nMorte e carestia si susseguivano, le fattorie venivano saccheggiate e i contadini uccisi. Se due o tre cavalieri entravano in un villaggio, racconta il monaco, tutti fuggivano, per paura che fosse un ladro. I commerci quindi, calarono nettamente, e i viaggiatori che possedevano denaro venivano derubati o uccisi durante il cammino. I baroni si dichiaravano \u00ab senza Dio\". Il cronista riporta che il popolo diceva apertamente che Cristo si era addormentato, e con lui i santi; e prosegue dicendo che \"soffrimmo diciannove inverni per i nostri peccati \u00bb.\nDopo il racconto dell'anarchia, il cronista prosegue con gli avvenimenti ecclesiastici. Parla dell'abate Martino, che rimpiazz\u00f2 l'illegittimo Enrico, come di un buon abate. Egli fece ricostruire il tetto del monastero e trasloc\u00f2 i monaci in un nuovo edificio. A detta dell'autore, l'abate riguadagn\u00f2 anche alcune terre monastiche fino a quel momento trattenute dai nobili con la forza. La \"Cronaca\" termina con l'arrivo di un nuovo abate alla morte di Martino, un tale William, che senza dubbio pose fine alla stesura della \"Cronaca\".\nAutore unico.\nLe due continuazioni di Peterborough simpatizzano con i poveri, e questo le rende uniche o quasi nell'ambito delle cronache storiche latine e inglesi. Esse sono inoltre maggiormente incentrate sulla vita all'esterno dell'abbazia rispetto alle altre \"Cronache\". La \"Cronaca\" generale \u00e8 un po' isolata. Se la maggior parte delle versioni riportano gli avvenimenti nazionali, come il succedersi dei re o lo scorrere dei regni, le informazioni riguardanti i dintorni del monastero sono limitate. Presagi e auguri sono coperti, ma i cronisti parlano raramente delle alleanze politiche (come fa il cronista della seconda continuazione denunciando i vescovi alleatisi con Matilde) o la legalit\u00e0 della sovranit\u00e0 monastica (come si legge nella prima continuazione riguardo all'arrivo dell'abate Enrico). I monaci che scrissero la continuazione a Peterborough stavano sia prendendo deliberatamente un nuovo orientamento (forse sotto l'influsso dell'abate Martino), sia proseguendo un tipo di cronaca tipico del loro monastero (e che fu perso durante l'incendio). Sembra poco probabile che Peterborough abbia avuto un monastero lassista o secolare, dato che la descrizione della vita peccaminosa come causa dell'incendio non avrebbe comunque reso l'abbazia unica al suo tempo.\nLe continuazioni sono inoltre uniche per quanto riguarda i loro cambiamenti stilistici. Copiando la versione di Winchester, l'ortografia e la sintassi dell'inglese antico sono preservate, ma giungendo alla parte originale, la lingua passa immediatamente a forme pi\u00f9 recenti. Visto che il prestito deve avere avuto luogo subito prima della stesura delle continuazioni, le modificazioni possono riflettere sia un tentativo massiccio da parte degli autori di avvicinarsi al volgare, sia rapidi cambiamenti linguistici avvenuti sotto l'influenza normanna. Essendo la cronaca in prosa, non vi \u00e8 alcun aspetto artificiale dei versi che intacchi il preservarsi degli arcaismi linguistici, e gli storici della lingua inglese possono scoprire in queste pagine le origini del medio-inglese.\nStoria del manoscritto.\nIl manoscritto della \"Cronaca\" si trova attualmente alla Bodleian Library. Fu donato alla biblioteca da William Laud, a quel tempo cancelliere della Oxford university e arcivescovo di Canterbury, il 28 giugno 1639. Il manoscritto appartiene ad un gruppo di altri documenti che a loro volta fanno parte della terza donazione che Laud fece alla biblioteca negli anni precedenti alla Prima rivoluzione inglese."}
{"id": "2598277", "revid": "767487", "url": "https://it.wikipedia.org/wiki?curid=2598277", "title": "Totality", "text": "Totality \u00e8 una raccolta del gruppo musicale screamo statunitense Orchid pubblicata nel 2005, ovvero tre anni dopo lo scioglimento ufficiale della band, avvenuto nel 2002."}
{"id": "2598278", "revid": "125964906", "url": "https://it.wikipedia.org/wiki?curid=2598278", "title": "Storia di Dorgali", "text": "La storia di Dorgali riguarda le vicende del paese di Dorgali, in Sardegna, dalla sua fondazione sino ad oggi.\nIl periodo nuragico.\nIl territorio dorgalese era gi\u00e0 densamente popolato in periodo prenuragico, nuragico, punico e romano. Il periodo prenuragico \u00e8 attestato dalla presenza di numerosi dolmen, menhir e domus de janas. Durante il periodo nuragico fu interessato dalla costruzione di innumerevoli nuraghi e villaggi e tombe dei giganti. Fra i pi\u00f9 importanti: villaggio Serra Orrios, villaggio e Nuraghe Mannu e villaggio Nuraghe Arvu sopra Calagonone. Famose le tombe di giganti di Thomes , Biristeddi e Lottoni.\nIl periodo romano: \"Sulcalis\", \"Cares\", il \"Castrum\" e \"Viniolae\".\nIn periodo romano i centri pi\u00f9 importanti del territorio dorgalese erano quelli di \"Sulcalis\" (o \"Thurcali\"), \"Cares\" (o \"Qares\") e \"Viniolae\" in latino.\nSuccessivamente, nel X secolo, scompare il centro urbano costiero di Nuraghe Mannu, \"Thurcali\", chiamato dallo storico romano imperiale Claudianus \"Cartagine Sulcos\" il cui nome romano comune \"Sulcalis\" si deduce dal nome \"Thurcali\" con il quale i locali denominavano volgarmente questa citt\u00e0. Il porto di \"Thurcali\" era ubicato sotte le falesie di \"Sos D'Orroles\". Anche la vasta area di Nuraghe Arvu nella periferia di Gonone, che era ricompresa dall'area di Sulcali, era popolata in periodo romano. Sulla montagna in agro di Dorgali i passi montani carreggiabili sul Monte Santo, che dalle aree interne consentivano l'accesso all'area portuale costiera di Nuraghe Mannu, erano quelli di \"Monte Ruiu\" (poco pi\u00f9 a Sud del passo di \"Irghiriai\" secondo accesso di Cala Gonone) e di \"Suttaterra\". Il termine romano \"sulcos\" era riferito ai canaloni del Golfo di Orosei che fungevano da approdi. Si pu\u00f2 ragionevolmente ipotizzare che Sulcali fosse proprio il nome volgare della citt\u00e0 romana di Sulci Tirrena collocata nella costa orientale sarda e richiamata nelle carte medioevali con la dizione di Civita Diruta collocata quasi sempre pi\u00f9 a Sud di Capo Comino e della foce del rio Coedrus (Cedrino).\nQuesta antichissima realt\u00e0 urbana sarda della costa orientale fu gi\u00e0 un importante porto nuragico e cartaginese e probabilmente sede vescovile in periodo tardo imperiale. La citt\u00e0 collass\u00f2 tragicamente intorno al 700 d.C. in seguito a un sanguinoso attacco saraceno quando, secondo la tradizione locale, molta della sua popolazione fu catturata e tradotta per mare come schiava perendo quasi tutta in un naufragio al largo delle coste tunisine. Intorno alla fine del primo millennio l'esigua popolazione superstite della Sulci della costa orientale, per ragioni difensive, scelse un nuovo sito di collocazione nell'entroterra. Si trattava di un'area prossima al munito castro nell'agro di Dorgali, il \"castrum\" dell'esercito romano, collocato in un punto imprecisato lungo l'antica orientale sarda romana presso il paese.\nSempre in questo periodo scompare il centro urbano costiero di \"Cares\", posto lungo l'orientale romana, i cui approdi erano invece collocati nelle insenature di \"Cartoe\" e di \"Osala\" e quindi raggiungibili senza passare le montagne. \"Cares\" (o \"Qares\", in lingua punica) \u00e8 un termine punico che ha dato origine al termine \"Cartoe\". Il centro di \"Cares\" era collocato in un'area limitrofa alle terme romane di San Giovanni Battista, dove ora si trova la chiesa dei Santi Giovanni Battista e Lorenzo Martire. Nella valle del \"riu Siddai\" (o \"riu Littu\"), che sfocia a \"Cartoe\", \u00e8 stato ritrovato il congedo bronzeo di \"Tunila\" e la targa bronzea del IV secolo della locale caserma dei \"vigiles urbani\" romani del centro di \"Cares\". Quest'ultima ricorda il finanziamento della caserma a cura del Prefetto dei Vigili dell'Urbe \"Egnatuleio Anastasio\". I vigili romani erano probabilmente preposti al controllo della dogana nel passo della montagna di accesso all'area portuale di Sulcali.\nSulla \"orientalis\" romana era presente la \"mansio\" di \"Viniolae\", a circa sei miglia romane a sud di \"Cares\", in localit\u00e0 \"Sos Mucarzos\". Questa campagna veniva ancora chiamata Viniola da alcuni anziani fino agli anni novanta.\nIl periodo bizantino.\nNel V secolo croll\u00f2 l'Impero romano e dopo un breve periodo di dominazione vandalica e gota subentr\u00f2 la giurisdizione bizantina che, tra alterne vicende legate agli attacchi costieri dei corsari barbareschi musulmani, fin\u00ec nel IX secolo.\nIn un documento del XVI secolo in lingua catalana si parla della chiesa dei Santi Nicola e Sebastiano di Sena (oggi scomparsa) facendo riferimento all'antico \"Bisbat de Dorgaly\" (Vescovado di Dorgali) riferito al periodo bizantino o successivamente ad un'abbazia (\"nullius dioecesis\") che aveva giurisdizione sul territorio ed aveva un abate di riferimento cui era demandata la funzione vescovile.\nIl periodo dei Giudicati: la \"Gallura Felix\".\nInizialmente la chiesa sarda era di rito greco/bizantino. Con lo Scisma d'Oriente del 1054 la Sardegna abbandon\u00f2 il rito greco-ortodosso e pass\u00f2 al rito latino.\nFino al 1054 la Sardegna fu gestita prevalentemente da ordini monastici greci, basiliani e studiti. Ai bizantini subentr\u00f2 il potere dei Giudicati.\nIl papato, per latinizzare la chiesa sarda, invi\u00f2 dei monaci. I primi monaci latini, arrivati nell'area di Dorgali nell'XI secolo, sono stati i vittorini provenzali di lingua occitana dell'abbazia di San Vittore di Marsiglia e di sant'Onorato dell'abazia di Lerino, benedettini cistercensi.\nAll'area dorgalese \u00e8 ascrivibile la cessione Giudicale di Sant'Andrea di Corte e quella della Corte di Gisalle in agro di Dorgali per i vittorini nonch\u00e9 Santa Maria de Turris (Torraie), oggi Santu Cristos, in agro di Galtell\u00ec per i lerinensi. Seguirono i cistercensi di San Giovanni del Giglio (Santu Juanni \"Su Lillu\", Il comune del Giglio \u00e8 in Provincia di Livorno) e San Felice di Vada (comune di Castiglion della Pescaia in provincia di Livorno), che dipendevano dall'abbazia delle Tre Fontane di Roma.\nL'area geografica dorgalese costituiva in ultima epoca giudicale la propaggine pi\u00f9 meridionale del Giudicato di Gallura. La pi\u00f9 antica affiliazione al Giudicato di Arborea fu preceduta dall'appartenenza nel XII secolo al Giudicato Unitario di Torres-Arborea che successivamente si scisse in due giudicati e perse i territori della Sardegna orientale conquistati dai pisani per la Gallura.\nLa parte pi\u00f9 meridionale del giudicato gallurese nella quale erano ricomprese le attuali Baronie e quindi anche Dorgali costituiva la \"Gallura Felix\" e cio\u00e8 la parte pi\u00f9 ricca d'acqua e quindi la parte pi\u00f9 ubertosa dal punto di vista agricolo.\nLa dominazione pisana.\nIl Giudicato di Gallura fu protettorato della Repubblica di Pisa; il primo giudice fu Manfredi, un cittadino pisano.\nDorgali fu occupato dalle truppe della Repubblica di Pisa nel XIII secolo che procedevano per occupare il Giudicato di Cagliari sotto il comando di Lamberto Visconti, un nobile lombardo che spos\u00f2, nel 1206, Elena di Gallura.\nSecondo la tradizione, Elena fece restaurare la chiesa di Sant'Elena di Scopeta sull'omonimo colle (oggi allo stato di rudere) e acquist\u00f2 una veste in seta per la Madonna dormiente dell'Assunta. A questa Regina, che probabilmente stazion\u00f2 per un periodo a Dorgali, fu dedicata una via nel quartiere di \"Sa Serra\".\nL'occupazione pisana di Castro (da non confondere con Castellum Castri=Cagliari) fu seguita da quella aragonese, interrotta per un breve periodo da quella arborense che aveva interessato i capisaldi di castello Paules (o Ghirtalu) in localit\u00e0 \"Pappadosa\", al confine con l'agro di Galtell\u00ec, e Golcone (oggi \"Corocodde\") in agro di Oliena presso la localit\u00e0 \"Oloeo\" e \"Su Gologone\" alla fine del XIV secolo.\nI pisani consolidarono le fortificazioni del castro dorgalese (oggi quartiere di Sa Serra e Sa Porta) e, per ragioni legate al controllo politico, anche a Dorgali cercarono sempre pi\u00f9 di concentrare la popolazione in un unico centro urbano; questo tentativo venne definitivamente portato a compimento dai successivi dominatori iberici.\nNel XII secolo fu istituita dal Papa, su richiesta di Pisa, la Diocesi suffraganea di Galtell\u00ec e di Castro. La seconda dizione di un vescovado in genere indica la sede precedente della diocesi di nuova istituzione. Allora molte incombenze patrimoniali ecclesiastiche continuavano ad essere gestite dal Vescovo di Civita (Olbia) con la propria mensa vescovile.\nLa Franca di Girifai e l'Ordine di San Giovanni di Malta.\nIn parte degli agri di Dorgali, Oliena, Nuoro, Orgosolo, Loculi, Galtell\u00ec si era formata, nel XII secolo, incastonata tra i confini dei quattro giudicati sardi (Torres, Arborea, Gallura e Cagliari), una franca extragiudicale monastica, una sorta di ministato, alla quale erano concesse esenzioni fiscali, chiamata Girifai. La franca, dove il Giudicato di Gallura aveva rinunciato nel 1160 con atto registrato alla sovranit\u00e0 statale, fu costituita per cessione del Giudice di Gallura Costantino de Lacon ai monasteri.. Qui nel secolo XIII erano pervenuti gli ospitalieri. Nel primo decennio del XIII secolo circa la met\u00e0 dell'attuale giurisdizione di Dorgali era ricompresa nella Zona Franca di Girifai.\nNel salto si insediarono i benedettini (nella seconda met\u00e0 del XII secolo), dei monasteri di San Felice di Vada, di Santa Maria di Gultudolfe (monte Ortobene) e di San Giovanni, detto di \"Su Lillu\" (del Giglio), il quale dipendeva dal Monastero di San Giovanni dell'Isola del Giglio collegato all'Abbazia di San Giovanni a Orbetello, a loro volta emanazione del Monastero cistercense di \"Aquas Salvias\" o \"Abbazia delle Tre Fontane\" di Roma dedicata a Sant'Anastasio Persiano. \"Su Lillu\" viene trascritto dalle fonti medioevali come: \"Ossillili\" o \"Su Lilli\" o \"Offilo\" o \"Ossilo\". In ultimo la Precettoria di San Giovanni \"Su Lillu\" che gestiva lo scalo marittimo di Portu Nonu (Gonone), appartenne all'Ordine Gerolosimitano di San Giovanni di Rodi (oggi Ordine di Malta).\nDa quest'antica autonomia abbaziale (nullius) il Vescovado di Nuoro eredit\u00f2 estesi latifondi, passati in ultimo ai gesuiti (secolo XIX), e il titolo araldico di Barone di Iloghe, Pranos e Biriddo (tutte localit\u00e0 ricomprese nel Girifai).\nI cavalieri ospitalieri.\nIl nucleo originario e pi\u00f9 importante di Dorgali \u00e8 quello che nel Medioevo era costituito dalla fortificazione del Castrum o Curtis, chiamato dagli antichi \"Su Crastu de Sant'Antoni\", dove si trovavano i monasteri degli ordini ospedalieri: Sant'Antonio di Vienne e L'Ordine Militare di San Lazzaro.\nTeobaldo era un membro dell'Ordine Militare di San Lazzaro e viene ricordato da un sigillo ritrovato a Dorgali. Fu il fondatore del locale ospedale e di quello di Oristano. In questi due centri erano presenti gli ospedale di Sant'Antonio (Hospitalis Sancti Antonii) che si pensa abbiano comune origine con i lazzareti. In origine Teobaldo era probabilmente un templare.\nI templari sardi dipendevano gerarchicamente dalla Lombardia. Quando i templari venivano colpiti dalla lebbra continuavano la loro missione passando all'Ordine di San Lazzaro. Sia i lazzariti che i templari erano collegati strettamente ai cistercensi, loro cappellani militari. Grazie a questa presenza cistercense, si diffuse il culto nel territorio (Nuoro e Oliena) di San Mamiliano Vescovo di Palermo, Santu Milianu nel Monte Ortobene (gi\u00e0 Goltofe nel Medioevo) a Nuoro e a Corcodde (gi\u00e0 Golcone nel Medioevo) a Oliena.\nI villaggi di \"Castrum\", \"Gonarium\" e \"La Thorpeia\" di San Giovanni : \"Su Crastu de Sant'Antoni\"(\"Sant'Antoni\"), \"Gonare\" e \"Sa Dobora\".\nNel XIII secolo Dorgali non aveva l'attuale unitariet\u00e0 urbana. Nelle cronache del tempo il nome compare nel 1347 nell'atto di presentazione dei paesi del feudo al Sovrano d'Aragona del feudatario locale Gerardo de Torrents.\nNel 1321 il nobile aragonese Senmenat con una lettera aveva chiesto al Sovrano d'Aragona, in cambio della propria partecipazione alla campagna di conquista della Sardegna, il paese di Orosei e di Norgale. Norgale stando alla statistica del Casalis Angius non era Dorgali ma un borgo ubicato nelle campagne di Bitti.\nI nomi comunemente in uso fino al XIII secolo per indicare i centri dell'agro e dell'urbano dorgalese non contemplavano il nome Dorgali. Le denominazioni degli antichi borghi perdono il loro significato perch\u00e9 gli antichi borghi dell'urbano dorgalese si erano fusi a formare un centro pi\u00f9 grande della Dorgali che conosciamo oggi. Infatti nell'alto Medioevo attorno ad importanti monasteri si erano sviluppati dei borghi.\nDorgali potrebbe essersi originato da tre borghi, o \"vici\", ubicati nell'attuale cerchia urbana e cio\u00e8 quelli che nella documentazione del XIII secolo riferita al Giudicato di Gallura venivano probabilmente indicati come \"Castrum\", \"Thorpeia\" e \"Gonarium\". Il centro urbano risultava diviso da due fiumi: il Rio di San Giovanni Battista (detto anche \"Riu Surgale\"), oggi quasi tutto corso Umberto e un piccolo tratto di via Dante a \"S'Eremu\", e il Rio di Sa Lepora oggi le vie: Galileo, Cavallotti, Cleopatra e Amsicora. \u00c8 probabile che dalla divisione che si determinava in parte con i due corsi d'acqua si caratterizzassero i confini dei borghi allora conosciuti, chiamati nell'ordine, il borgo di \"Castrum\", e oltre il fiume di San Giovanni a sud-est del castro il borgo di \"Thorpeia\". Sempre nell'attuale perimetro urbano dorgalese, oltre il rio di \"Sa Lepora\" a nord-est del castro, e collocato in area sovrastante il castro, c'era il borgo \"Gonarium\", oggi \"Gonare\".\nIl borgo di castro sono i quartieri del paese denominati rispettivamente \"Sa Serra-Sa Porta\" (il Castro) e \"Gorito e Sena\" mentre Torpeia \u00e8 a \"Sa Chejedda\", prima e seconda, che costituivano l'antico borgo di \"Sancta Maria Magdalena Ecclesia Galtellinsis de Thorpeia\" (Thorpeia). La parte alta del paese oggi \u00e8 denominata \"Su Fundale\".\nThorpeia, costituita dai rioni di \"Sa Chejedda\", era chiamata cos\u00ec proprio perch\u00e9 costituita da quartieri collocati al di fuori delle mura del castro. Il termine \u00e8 originato dal latino \"torpesco\", cio\u00e8 essere privo di mezzi o impedito, riferito alle umili condizioni della popolazione residente al servizio del monastero.\nLe strutture difensive utilizzate nel Castro (oggi Rioni di Sa Serra e di Sa Porta) di Dorgali, detto anche \"Su Crastu de Sant'Antoni\" (poi pi\u00f9 semplicemente \"Sant'Antoni\") si presentavano nel XIII secolo, con la porta delle mura, \"sa porta\", ad est, castro era il borgo capo scolca ed organizzava con i borghi vicini i turni di guardia. Vi era un castro pi\u00f9 antico e strettamente bizantino che era nei rioni di Gorito e Gurgu Longu sulla sponda sinistra del rio di San Giovanni. I quattro lati di questo erano dedicati ai santi (Santu Cristos o S.S. Salvatore a sud, via Carlo Alberto, San Michele a est, via Margherita, Santa Maria a nord, Via Itria, San Potito a ovest). Il Castro castellato dopo dagli ospitalieri di Sant'Antonio (Sa Serra e Sa Porta) pi\u00f9 recente e risalente al XIII secolo, essendo cinto da mura in caso di attacco esterno, aveva l'obbligo di accogliere al suo interno la popolazione dei borghi vicini.\nCastro per l'importanza che rivestiva nel territorio \u00e8 il borgo progenitore di Dorgali. La porta del castro era collocata nel tratto di mura non protetto o da fossati, i rii a nord ed a sud, o da una barriera naturale, infatti a ovest nel castro Dorgalese vi era una ripida scarpata. In caso di assedio gli assedianti dovevano raggrupparsi obbligatoriamente sotto la porta dove nei pomeriggi assolati erano abbagliati dal sole che volgeva al tramonto e in estate venivano attanagliati dalla calura e tutto questo li rendeva pi\u00f9 vulnerabili ai dardi dei difensori asserragliati dietro le mura. La scelta di questa collocazione geografica del castro era il frutto di una precisa decisione logistica di ingegneristica militare che era prerogativa di militari (prima bizantini poi giudicali e templari). la Cinta muraria era \"sa serra\" in sardo o la \"therra\" in lingua toscana antica che come si \u00e8 detto era collocata a sud, ovest e nord. La denominazione \"Sa Serra\" \u00e8 ancora utilizzata come nome del quartiere dorgalese coincidente con l'antico borgo di Castro. I fossati del castro erano di origine naturale e coincidevano con il Rio di San Giovanni Battista, oggi Corso Umberto, presente a sud ed il Rio di Sa Lepora oggi Via Galileo presente a Nord. Il significato dell'adiacente localit\u00e0 di Castula \u00e8 riferita ad un nome di persona (Donna Castula nell'inventario gesuitico) e non al castro.\nCastro viene citato come borgo della Gallura fino a tutto il XIII secolo poi nel XIV secolo viene citato nel censimento aragonese \"Compartiment Nou\", riferito spesso ad una raccolta di informazioni spesso obsolete (certi centri erano gi\u00e0 scomparsi) che riporta due borghi con il nome Castro con parametri demografici diversi, probabilmente l'ubicazione era riferita per uno alla Gallura Settentrionale (Sant'Antonio di Gallura) e per l'altro alla Gallura Meridionale (Dorgali).\nL'ospedale, il lazzareto e la presenza degli ordini religiosi monastici.\nExtra muros del castro dorgalese, alla destra della sponda (dando le spalle alla sorgente) del rio di Sa Lepora (la lebbra) fu collocato dall'ordine ospedaliero lazzarita presente a Dorgali nel secolo XII il lebbrosario, \"su leprosariu\", oggi \u00e8 l'isolato racchiuso dalle vie Lepora, Vittorio Emanuele, Garibaldi e via Galileo. Dentro le mura del castro di Dorgali si pensa fossero presenti le strutture degli ospedalieri antoniti.\nIl romitorio o \"su remitarzu\" per il pellegrini con accesso dall'esterno delle mura era collocato in Via del Pellegrino, ora parzialmente caduto.\nL'ospedale di Sant'Antonio o \"S'ispidale de Sant'Antoni\" (Hospitalis Sancti Antoni) oggi parzialmente demolito era in via Venezia, resta solo il portico di accesso e la sala del refettorio in una corte privata entrambi del XIII secolo. Nel tempo si succedettero in queste strutture vari ordini religiosi.\nIl balivato, \"thu palathu de su bajulu\", in sardo medievale, sede del balivo con la celletta di sicurezza nel sotterraneo era collocato in via Cagliari. Un sottopassaggio di sicurezza collega ancora la antica sede del balivo con la chiesa di Sant'Antonio.\nL'orfanotrofio, \"sa domo de sos orfanos\", era esistente in piazza Sant'Antonio.\nDi questi monumenti, come si \u00e8 detto, restano spesso i resti o le stesse strutture.\nSanta Maria del Castro, \"sa cresia de Sas Grassias\" dorgalese: rettoria per i borghi di Castro e di Scopetu (La Teotokos o Madre di Dio) \u00e8 oggi denominata Madonna delle Grazie o chiesa dell'Assunta. Era la chiesa torre collocata nella estremit\u00e0 ovest della fortificazione castrense. Una classica struttura architettonica templare con facciata rivolta ad Ovest e le entrate laterali antiche, oggi murate, rivolte a nord e a sud. Fino al secolo XIX si sono riuniti i gruppi di difesa civica (prima la scolca del Castro di Dorgali nel Medioevo e in ultimo, in epoca moderna, i barracelli).\nIl monastero di Gorito (dallo spagnolo Orito) era collocato nella chiesa d'Itria in via Vittorio Emanuele.\nDel Castro esistono ancora le chiese di Sant'Antonio e di Santa Caterina e sono scomparse le chiese di Santa Croce, del Rosario e quella dei santi Andrea, Marco e Giovanni Battista. Nell'estremit\u00e0 ovest del Castro era ubicato il santuario territoriale della grande chiesa dei santi Cornelio e Cipriano (\"Santu Croneli e Cripiane\") dotata di un campanile e con un cimitero annesso, era dedicata anche a san Michele Arcangelo.\n\"Thorpeia (Thoppora)\": la precettoria templare di San Giovanni \"Su Lillu\".\nIl monastero di San Giovanni \"Su Lillu\" era una precettoria templare. San Giovanni \"Su Lillu\" (Il Giglio) era il Monastero, o Precettoria, annesso al borgo di Santa Maria Magdalena Thorpeiae, dove era ubicato un antichissimo monastero residenza di importanti religiosi situato presso l'isolato di \"S'Eremu\", in via Dante a Dorgali (la struttura originaria \"casa Mereu-Cupedda \u00e8 stata demolita negli anni sessanta).\nLa curtis del monastero di San Giovanni oggi costituisce il quartiere di Sa Chejedda.\n\"Sa chejedda de unu\" era collocata sempre a Dorgali in via Eleonora ed era la \"Curtis\" della \"ecclesia galtellinensis de Thorpeia\" e cio\u00e8 la chiesa dei Santi Lucifero Vescovo e Maria Maddalena. In via Goito si trovava \"Sa Chejedda de Duos\". \"Sa Chejedda\" in logudorese antico, che non aveva il rotacismo della \"l\", infatti conservava la \"l\", e che non pronunciava il \"cr\" in \"cresia\", introdotto (a pg. 170 dello stesso libro su lillu da lys, giglio, starebbe per luce). successivamente con gli spagnoli, era la chiesetta, che oggi si pronuncia \"cresiedda\", quindi \"chejedda\" significava proprio chiesetta che era quella della Maddalena di Torpeia.\nIl borgo di Thorpeia del Giudicato di Gallura \u00e8 stato citato solo nel XII secolo, poi scompare perch\u00e9 assorbito da un centro limitrofo (Castro).\nQuesta chiesa della Maddalena fu restaurata nel 1645 ma risale all'alto Medioevo la parte posteriore e l'abside pi\u00f9 antiche dell'ampliamento e dimostrano che in questo periodo antico la chiesa era la met\u00e0 in lunghezza dell'attuale ed era appunto definita come una chiesetta.\nIl Monastero di San Giovanni \"Su Lillu\" ha dato il nome al rio che separava Thorpeia (quartieri di Gorito e di Sas Chejeddas) da Castro (Sa Serra-Sa Porta). Il rio oggi scorre sotto Corso Umberto a Dorgali. Il simulacro di San Giovanni Battista \"Su Lillu\", quando il Monastero cess\u00f2, in periodo spagnolo, fu traslato dall'altra parte di questo rio a Castro o Corte nelle chiesa di Sant'Andrea e Marco come riportato negli esaustivi regesti parrocchiali di Santa Caterina, redatti nel XVII secolo dal notaio Sebastiano Mele.\nLa grotta di questo Eremo di via Dante che secondo i vecchi veniva usato dai monaci per pregare \u00e8 ancora presente dentro un'abitazione privata (Casa Fancello \" 'Antzellu\" e Casa Gisellu oggi Mundula in via Dante).\nThorpeia \u00e8 un borgo citato in una cessione giudicale del 1160 a favore dell'Opera di Santa Maria di Pisa, l'opera in sardo dorgalese antico \u00e8 Th'oppora (per esempio epoca \u00e8 ancora opoca). Oggi \u00e8 \"Sa Thopora\" \u00e8 la localit\u00e0 \"Sa Dobbora\" che sovrasta l'isolato di \"S'Eremu\" in via Dante dove era collocato il monastero di San Giovanni \"Su Lillu\".\nDi Thorpeia \u00e8 stata citata nel 1160 la chiesa dei santi Lucifero e Maria Maddalena ancora esistente.\nLa chiesa dei Santi Sebastiano e Nicola di Mira di Sena, oggi scomparsa con la chiesa della Madonna di Sena e Teresa d'Avila e la chiesa dei santi Bachisio, Cosimo e Damiano (scomparsa) appartenevano ad un borghetto quello di Sena collocato nella parte bassa del Rione di Gorito. Sena \u00e8 un termine originatosi dal catalano \"La Seu\" e cio\u00e8 la sede da cui Seuna a Nuoro e Sena a Dorgali. Sena e la parte bassa di Gorito e la Chiesa di San Paolo probabilmente appartenevano sempre a Castro.\nLa chiesa della Madonna di Loreto, originariamente una ridedicazione a Santo Stefano, apparteneva al salto abitato di \"S'Armulanza\" di Thorpeia.\nIl Monastero di San Giovanni Battista \"Su Lillu\" diede il nome al rio che separava il borgo di Thorpeia da quello del Castro.\nI salti di \"Thorpeia (Thoppora)\".\nThorpeia, contrariamente al castro, era un villaggio monastico ubicato extra muros e costituito da popolazione di condizione servile.\nLe torpeie (Torp\u00e8) villaggi di popolazione servile a favore del locale monastero ospitaliero nell'area di Galtell\u00ec e di Posada erano almeno tre.\nCome risulta da un documento catalano del XVI secolo pubblicato nella prima edizione della \"Diocesi di Galtell\u00ec\" di Monsignor Ottorino Alberti, possedeva due salti.\nIl salto di \"S'Armulanza\" \u00e8 la localit\u00e0 di Mulattai. Il termine \u00e8 originato dal sardo antico s'armulanza o sa armulatta e cio\u00e8 il cavolo selvatico. In questa localit\u00e0 era presente la chiesa di Santo Stefano.\nL'altro salto di Thorpeia era \"Miriai\" (oggi Mariscai e Iriai) e dove sono ancora presenti le chiese di San Pantaleo Dottore e della Madonna degli Angeli.\nQuesti salti costituivano la continuit\u00e0 territoriale, infatti erano attraversati da una strada romana, dei borghi di Gonare e di Torpeia, con l'alveo del Cedrino e con la restante parte della vasta ansa fluviale che costituiva il Salto di Girifai.\nGonarium: \"Gonare\".\nGonare, gi\u00e0 Gonarium nel Medioevo, era una corte (Curtis) monastica, e rispetto al Castro dorgalese era ubicata a Nord Est.\nIl borgo di Gonare appartenente al Giudicato di Gallura \u00e8 stato citato nel XIII secolo poi scompare probabilmente perch\u00e9 assorbito da un centro vicino (Castro). Nel 1321 con il nobile aragonese Senmenat il borgo pu\u00f2 essere stato citato per l'ultima volta, tra i paesi che chiedeva in feudo al sovrano, con l'accezione \"Correvoca\" (la c era con la cediglia) riferito al toponimo limitrofo a Gonare di \"corr'\u00e8 atha\" (estremit\u00e0 della rupe). Il termine poteva essere riferito anche a Thorpeia e quindi a tutta la parte alta di Dorgali.\nGonarium aveva il \"Monastero della Chiesa di Sant'Angelo e della Madonna di Bonaria\", esistono ancora i ruderi retrostanti alla chiesa ancora esistente, ed era presente anche la chiesa dei santi Cecilia e Lamberto di Liegi.\nIl centro \u00e8 citato in una Bolla Papale del 1245 di Gregorio VII di esenzione fiscale a favore del monastero di Sant'Angelo di Porcarzos che ratificava la concessione firmata a Gonarium dal Vescovo di Olbia.\nDi Gonare oggi esistono anche le chiese di Santa Lucia e di San Lussorio. Il monastero del borgo di Gonare aveva un eremo sulla punta della collina basaltica di Pirisch\u00e9 che sovrasta Gonare dedicato a San Lamberto.\nNella Chiesa di Santa Cecilia era presente il simulacro di Santa Lucia. La Chiesa di Santa Lucia fu costruita dopo. La festa pi\u00f9 sentita nel borgo era Santa Lucia per la quale veniva organizzata una festa dove veniva offerto dolci e vino per tutti.\nEsisteva vicino a questo borgo la chiesa della Decapitazione (o Conversione) di San Paolo Apostolo. Nella chiesa di San Paolo erano custoditi i simulacri di Sant'Eusebia Abadessa e di San Mauro Vescovo, santi cistercensi e poi di San Bonaventura, Dottore della Chiesa, francescano. San Paolo per\u00f2 poteva appartenere al borgo di Castro.\nI borghi dell'agro.\nVi erano poi anche i borghi o \"vici\" medioevali (secolo XIII) distribuiti nelle campagne, anche negli agri dei paesi confinanti, oggi scomparsi.\nDi seguito si elencano i nomi dei borghi riportando tra parentesi la dedicazione agiografica della chiesa annessa.\nDa sud a nord, sulla sponda destra del Cedrino, dando le spalle alla sorgente, \"Siffilinu\" o Siffilionis (SS. Maria e Anastasio Persiano oggi Buocammino): Filine, \"Scopeta\" (S. Elena e Costantino) o Scopetu: Iscopidana, \"Ortomurcato\" (S. Timoteo Vescovo, Santu Tammeu, oggi Mossen Tommeu): Sor Mucarzos, \"Gonarium\" (Chiesa dei SS Cecilia e Lamberto di Liegi e Chiesa e Monastero di S.Angelo: Michele, Gabriele e Raffaele festa il 29 settembre): quartiere di Gonare, \"Castrum\" (S.Maria del Castro unica Rettoria con Scopeta oggi L'Assunta): quartieri di Sa Serra ei Sa Porta, \"Torpeia\"(S.Maria Maddalena e San Lucifero Vescovo, Precettoria di San Giovanni \"Su Lillu\", SS.Nicola e Sebastiano): quartieri di Sa Chejedda e Gorito, \"S'Armulantha\" (S. Stefano Protomartire) di Thorpeia con \"Miriai\" (S. Pantaleo Dottore) di Thorpeia: Mulattai e Icor\u00e8-Isportana con Iriai-Mariscai e Gurennoro (allora Gurgurai o Gorgolennoro?), \"Corache\" (S. Annunciazione oggi Valverde): Oroviddo, \"Suddai\" (S. Giovanni Battista e S. Giorgio): Siddai gi\u00e0 Cares in epoca romana, \"Nurachi\" (Lo Spirito Santo), \"Aghugheda o Agughion\" (Lo Spirito Santo): Cucch\u00e8, \"Villa de Muru\" (S. Bartolomeo): Muru.\nDa sud a nord, sulla sponda sinistra del Cedrino, nell'antico \"Girifai\" detto anche \"Salto di Jirifai\" (oggi Iriai): \"Ilohe o Iloi\" (S. Pietro Apostolo) (oggi Iloghe), \"Nurulis\" (S. Basilio Magno) (oggi Orrule), \"Isarlis\" (S. Cristina) (oggi Isalle), in agro di Loculi (propriet\u00e0 di Dorgali) \"Ossio\" (S.Marco), in Agro di Orune e di Lula \"Dilisorre I\" (S. Pietro Angelo), \"Dilisorre II\" (S.Pietro d'Alessandria, Martire), \"Gulinneri\" (S.Eulalia), in agro di Lula \"Duascor\" (Duoscoros) (San Nicola da Tolentino e San Matteo), e vicino a Iloghe, in agro di Oliena, erano presenti: \"Golcone\" (S. Mamiliano Vescovo di Palermo) (oggi localit\u00e0 Corcodde), \"Gadu\" (SS. Elena e Costantino) (oggi localit\u00e0 Giumpadu), \"Filihuri\" (S. Maria dei Poveri) (Filihuri in olianese e Filicore in nuorese), \"Nothule\" (La Misericordia) o Nodule (oggi localit\u00e0 Dule), in agro di Orgosolo: \"Locoe\" (S. Leonardo) e in agro di Nuoro: \"Goltofe o Gortobe\" (S. Mamiliano Vescovo di Palermo nell'Ortobene) con \"Loy\" (S. Maria Maddalena) oggi Lollove.\nLollove, per chi interessa questo periodo \u00e8 da visitare, infatti \u00e8 un retaggio storico del Medioevo dato che con le sue esigue dimensioni \u00e8 l'unico esempio esistente degli antichi vici medioevali scomparsi o assorbiti da centri pi\u00f9 grossi, qui citati, ad essere pervenuto all'epoca contemporanea.\nI sigilli medioevali.\nA Dorgali sono stati trovati due sigilli medioevali di un lazzareto e di un monastero: uno \u00e8 quello di Padre Tibaldo o Teobaldo Priore di San Lazzaro (secolo XIII, trovato a casa Mereu in Via Galileo) del locale lazzareto, il sigillo \u00e8 custodito nel Museo Nazionale di Cagliari. Tibaldo era sicuramente un personaggio di livello europeo legato al mondo delle crociate vista anche la pregiata fattura del sigillo.\nL'altro sigillo pi\u00f9 recente \u00e8 quello dell'Ordine di Vienne o forse di San Francesco (secolo XVI) che \u00e8 custodito nel Museo Comunale.\nLa matrice del sigillo oltre la scritta reca al centro una torre che si leva da uno scoglio in mezzo al mare simbolo di fermezza nella fede. Occorre ricordare che a Dorgali alla fine del XIV secolo il Rettore era un certo Daniel Casta.\nLa fine dei borghi.\nLa maggior parte dei villaggi dell'agro dorgalese scompaiono nella seconda met\u00e0 del XIV secolo non solo per cause politiche ma anche per via della peste nera, del nuovo sistema di esazione fiscale aragonese, non pi\u00f9 a corv\u00e9 come quello giudicale, ma monetario, della povert\u00e0 conseguente agli eventi bellici allora intercorsi tra gli aragonesi e gli arborensi, dei furti e delle ruberie.\nIl pi\u00f9 grande paese a scomparire nel XV secolo nell'agro dorgalese \u00e8 stato Iloghe (Villa di Iloi).\nIl penultimo paese a scomparire in ordine cronologico in agro dorgalese, e penultimo in Baronia, fu Isalle che si estinse nel primo decennio del XVII secolo.\nL'ultimo paese a scomparire in ordine cronologico, che ricadeva solo in parte nell'agro dorgalese, e ultimo in Baronia, fu Torpee de S'Iscra de Garteddi che si estinse nel 1680 circa.\nIn agro di Orgosolo scompariva Locoe nel XVII secolo.\nSi afferma Dorgali.\nNella seconda met\u00e0 del XIV secolo il borgo del Castro di Dorgali, per via della sua importanza, inizia ad attirare la popolazione che abbandona i borghi dell'agro.\nDorgali come nome proprio compare con certezza nella documentazione aragonese e per la prima volta nel 1347, nell'atto di presentazione del Feudo da parte del feudatario Gerardo di Torrents al Sovrano di Aragona.\nPer dare unitariet\u00e0 toponomastica ad una situazione urbanisticamente articolata fu attribuito il nome della copiosa fontana collocata nell'incrocio tra Via Dante e Corso Umberto, parte alta di Corso Umberto, chiamata \"sorga\" o \"surgale\" da cui \"thurgale\" il nome del paese.\nNel XIV secolo non viene pi\u00f9 citato nella documentazione il borgo \"Gonarium\" gi\u00e0 considerato semplicemente un sobborgo di Dorgali. Nel XV secolo i due borghi il castro di Dorgali e Gonarium (Gonare) si fondono anche dal punto di vista urbanistico e costituiscono la Dorgali moderna.\nLa dizione Thorpeia cade in disuso e viene oramai chiamata semplicemente con i nomi dei quartieri \"Gorito\" e \"Sa Chejedda\" che urbanisticamente restano separati dal resto del paese fino al XIX secolo per via del fiume di San Giovanni e degli orti ricavati sullo sponde di questo rio.\nLa dominazione catalano-aragonese e spagnola.\nLa Costa Orientale era caduta in mano alle armate aragonesi. Ma gli eventi bellici con gli arborensi non si erano ancora definitivamente conclusi.\nAlla fine del Trecento gli arborensi occuparono il Castello \"Paules\" e cio\u00e8 \"Casteddu \u00e8 Ghirtalu\" in agro di Dorgali in localit\u00e0 \"Papadosa\" al confine con Galtell\u00ec e il castello di \"Elcono\" o \"Golcone\", in localit\u00e0 \"Iloghe\" o \"Corcodde\" in agro di Oliena e Dorgali.\nLa dominazione spagnola inizi\u00f2 con l'Aragona, di lingua catalana, nel 1321; prosegu\u00ec con la lingua castigliana dalla fine del secolo XIV e si concluse il 1713.\nGli spagnoli sostituirono i monaci cistercensi pisani con i mercedari, presenti a \"Gonare\", e in luogo dei francescani conventuali (di estrazione italiana) dopo il 1567 insediarono i frati minori francescani alcantarini presso i conventi di Sant'Antonio e della Vergine di Orito (gi\u00e0 Chiesa d'Itria). I francescani conventuali si reisediarono per un breve periodo in epoca sabauda avendo un loro convento a Dorgali in Via Mannu.\nI gesuiti si insediarono a Dorgali in Vico Carlo Alberto (gi\u00e0 Via Cristos) a Gorito nella seconda met\u00e0 del Seicento. L'uso della lingua e le tracce della cultura spagnola si protraggono per tutto il XVIII secolo.\nL'esercito spagnolo in Sardegna attingeva la forza per il \"Tercio de Cerdena\" punta di diamante nella battaglia di Lepanto (secolo XVI) qui comandato da Giovanni d'Austria. Allora come orgoglio militare regionale equivaleva all'odierna Brigata Sassari. L'esercito spagnolo aveva a Dorgali un piccolo distaccamento, \"El Cuartel\", nel rione di Gorito, isolato di \"Mur'\u00e8 Cuarteri\"(\"Muro del Cuartel\"), tra Via Vittorio Emanuele e Via Dante. Le forze dell'ordine erano costituite dai temutissimi \"dragones\", archibugieri a cavallo.\nL'area ricompresa tra Via Vittorio Emanuele, Via Dante e Via Carlo Alberto costituisce il quartiere spagnolo ricompreso nel rione di Gorito il cui nome \u00e8 riferito alla spagnola \"Virgen de Orito\".\nIl periodo sabaudo.\nLa Spagna, per effetto del Trattato di Utrecht, nel 1713 perse la Sardegna che fu ceduta prima all'Austria e poi, nel 1718, al Ducato di Savoia, con capitale Torino.\nLa Sardegna strettamente alleata della Catalogna durante la devastante guerra di successione spagnola scatenatasi nel 1700 si schier\u00f2 con questa a favore del pretendente austriaco, Carlo d'Asburgo, ritenuto pi\u00f9 rispettoso delle autonomie dei regni regionali. La Catalogna fu riconquistata nel 1714 dal pretendente francese dei Borboni, Filippo V, designato dall'ultimo sovrano spagnolo e vincitore della guerra di successione, e cos\u00ec annientata dal nuovo governo di Madrid. Questo non riusc\u00ec con la Sardegna malgrado due anni di rioccupazione spagnola a cura del cardinale Alberoni Primo Ministro di Spagna. Gli austriaci per\u00f2 scaricarono dopo la Catalogna anche la Sardegna e dopo solo due anni di sovranit\u00e0 nel 1720 la cedettero definitivamente ai Savoia che acquistarono il titolo di Re di Sardegna ma furono obbligati a riconoscere fino al 1846 i titoli della nobilt\u00e0 spagnola di Sardegna.\nA Dorgali come in molti centri della Sardegna si continu\u00f2 ad usare, nella redazione dei documenti ufficiali, lo spagnolo fino ai primi decenni dell'Ottocento.\nNel 1761 Dorgali era in predicato di essere scelta dall'Arcivescovado quale sede della nuova Diocesi di Galtell\u00ec e Castro.\nOccorreva verificare se gli alloggiamenti della Casa Rettorale di Dorgali fossero sufficientemente dignitosi per ospitate il nuovo Vescovo. Ma, per le conseguenze di un esecrabile fatto di cronaca nera, che si verific\u00f2 in quell'anno a Dorgali, e che interess\u00f2 il Vicario generale dell'Arcivescovado Don Francesco Cao, incaricato per l'incombenza e che allora risiedeva a Dorgali (Vice Arcivescovo), fu preferita dalla Chiesa quale nuova sede vescovile la futura citt\u00e0 Nuoro.\nUna delle incombenze del governo dei Savoia fu cancellare l'uso della lingua del pregresso stato spagnolo sminuendone la storia e la cultura, italianizzare i toponimi e i cognomi. Gli ultimi vecchi dorgalesi ispanofoni morirono nei primi anni del Novecento. \u00c8 emblematico l'atteggiamento di irrisione da parte delle \u00e9lite burocratiche governative nel 1800 nei confronti di chi usava i saluti sardissimi \u201cBonas Dies\u201d e \u201cBonas Tardas\u201d perch\u00e9 ritenuti troppo spagnoleggianti.\nNel frattempo per l'incombenza era stata gi\u00e0 costruita a Dorgali la vasta Cattedrale di Santa Caterina d'Alessandria con interni spagnoleggianti e facciata in stile neo classico piemontese i cui lavori erano iniziati nel 1713 grazie alla generosa donazione del notaio dorgalese Sebastiano Melis (oggi Mele).\nLa Chiesa fu ricostruita sull'impianto di una piccola Chiesa dedicata a Santa Caterina che per\u00f2 aveva la facciata orientata ad Ovest e prospiciente la Casa Rettorale.\nNel 1846 fu abrogata dai Savoia l'autonomia sarda del Regnum Sardiniae nato nel 1321. Questa abrogazione contraddiceva le ragioni di salvaguardia del Regno Sardo che avevano portato alla separazione della Sardegna dalla metropoli spagnola.\nNel 1948 fu concessa alla Sardegna una nuova autonomia istituendola come Regione a Statuto Speciale.\nCentro urbano: monumenti scomparsi.\nNel centro urbano sono presenti varie targhe apposte dal comune a ricordo di questi monumenti scomparsi.\nAntichi ponti sul rio San Giovanni Battista (attuale Corso Umberto):\nNell'agro vi sono chiese ancora esistenti e ruderi di antichi monumenti:\nNel XIII secolo erano presenti tre monasteri, in un centro del Giudicato di Gallura chiamato \"Castro\", con i rispettivi ordini monastici:"}
{"id": "2598284", "revid": "83549", "url": "https://it.wikipedia.org/wiki?curid=2598284", "title": "Giovanni II di Lusignano", "text": ""}
{"id": "2598285", "revid": "767487", "url": "https://it.wikipedia.org/wiki?curid=2598285", "title": "Rolf R\u00fcssmann", "text": "\u00c8 scomparso nel 2009 a 58 anni per un tumore alla prostata.\nCarriera.\nIngaggiato dallo , \nTornato allo Schalke nel 1974, nel 1977, per le sue buone prestazioni nel club e la revoca della sospensione dalle nazionali, R\u00fcssmann venne convocato nella Nazionale di calcio della Germania Ovest, con cui disput\u00f2 da titolare il Campionato mondiale di calcio 1978 in Argentina. Dopo il Mondiale concluso con l'eliminazione al secondo turno, R\u00fcssmann torn\u00f2 in Nazionale in una sola occasione, disputando complessivamente 20 incontri andando a segno in una partita contro l'Unione Sovietica.\nNel 1980, a causa di una crisi economica del club di Gelsenkirchen, fu ceduto i rivali del , rimanendo coi giallo-neri fino a fine carriera.\nTerminata l'attivit\u00e0 agonistica, ha intrapreso quella di direttore sportivo, ricoprendo quel ruolo per Schalke 04, Borussia M\u00f6nchengladbach e Stoccarda."}
{"id": "2598286", "revid": "1305772", "url": "https://it.wikipedia.org/wiki?curid=2598286", "title": "Funkadelic (album)", "text": "Funkadelic \u00e8 l'album di debutto del gruppo statunitense Funkadelic, pubblicato nell'aprile del 1970.\nClassifica.\nAlbum\nSingoli"}
{"id": "2598289", "revid": "253269", "url": "https://it.wikipedia.org/wiki?curid=2598289", "title": "Carrie Snodgress", "text": "Nel 1971 vinse il Golden Globe per la migliore attrice in un film commedia o musicale ed il Golden Globe per la migliore attrice debuttante per la sua interpretazione nel film \"Diario di una casalinga inquieta\".\nBiografia.\nCarrie Snodgress frequent\u00f2 la Northern Illinois University prima di dedicarsi alla recitazione, e si form\u00f2 sul palcoscenico alla Goodman School of Drama, a Chicago. Dopo diverse apparizioni televisive minori, nel 1969 fece il suo debutto cinematografico con un breve ruolo non accreditato in \"Easy Rider - Libert\u00e0 e paura\", seguito l'anno successivo da una parte pi\u00f9 consistente in \"Coniglio, non scappare\" (1970). L'affermazione definitiva giunse con il ruolo di Tina Balser nel film \"Diario di una casalinga inquieta\" (1970), che le valse una candidatura all'Oscar alla miglior attrice e la conquista di due Golden Globe, uno come migliore attrice in una commedia o in un musical uno come nuova stella dell'anno.\nDal 1971 al 1974 fu sentimentalmente legata al cantautore canadese Neil Young, dal quale ebbe un figlio di nome Zeke. In quel periodo fu lontana dalle scene per dedicarsi alla famiglia, e fece ritorno sul set nel 1978 per recitare nella pellicola \"Fury\" di Brian De Palma e in alcuni film per la televisione. Nel 1981 esord\u00ec a Broadway nella pi\u00e8ce \"A Coupla White Chicks Sitting Around Talking\", e in seguito apparve in altre opere teatrali come \"All the Way Home\", \"Cesare e Cleopatra\", \"Il Tartuffo\", \"Il balcone\", tutti andati in scena al Goodman Theatre di Chicago. \nSul grande scherm\u00f2 lavor\u00f2 ancora con importanti registi come John G. Avildsen in \"Nudi in paradiso\" (1983) e \"Otto secondi di gloria\" (1994), J. Lee Thompson in \"La legge di Murphy\" (1986), Clint Eastwood nel western \"Il cavaliere pallido\" (1985), e Tony Richardson in \"Blue Sky\" (1994). L'attrice mor\u00ec a Los Angeles nel 2004, all'et\u00e0 di 58 anni, per insufficienza cardiaca, mentre era in attesa di un trapianto di fegato."}
{"id": "2598292", "revid": "339392", "url": "https://it.wikipedia.org/wiki?curid=2598292", "title": "Giano I di Lusignano", "text": ""}
{"id": "2598298", "revid": "287204", "url": "https://it.wikipedia.org/wiki?curid=2598298", "title": "Free Your Mind... and Your Ass Will Follow", "text": "Free Your Mind... and Your Ass Will Follow \u00e8 il secondo album del gruppo funk statunitense Funkadelic, pubblicato nel 1970."}
{"id": "2598299", "revid": "2176804", "url": "https://it.wikipedia.org/wiki?curid=2598299", "title": "Rickrolling", "text": "Il rickrolling, o anche rick-rolling, \u00e8 una burla e meme di internet che riguarda l'apparizione improvvisa del video musicale della canzone del 1987 \"Never Gonna Give You Up\", interpretata da Rick Astley. \nFunzionamento.\nIl fenomeno si basa su un meccanismo \"ad esca\": un utente di internet pubblica su un sito un collegamento web aggiungendo una descrizione particolarmente accattivante; il collegamento rimanda in realt\u00e0 al video della canzone di Rick Astley, invece di rimandare a ci\u00f2 che ci si aspettava di trovare. L'indirizzo web \u00e8 generalmente mascherato in modo tale da non permettere di identificare l'URL di destinazione prima di cliccarvi sopra. Una persona che clicca sul collegamento e viene rimandata alla pagina web del video subisce un \"rickroll\". Il fenomeno si \u00e8 esteso anche all'utilizzo del testo della canzone in luoghi inaspettati.\nOrigine.\nSi \u00e8 sviluppato da un meccanismo simile chiamato \"duckrolling\", che era popolare sul sito web 4chan nel 2006. Il trucco del video ad esca \u00e8 diventato popolare su 4chan dal giorno del pesce d'aprile 2007 e si \u00e8 diffuso in altri siti web nello stesso anno. \nIl primo rickrolling avrebbe avuto luogo il 5 maggio 2007, tramite un video pubblicato da un utente di YouTube. \nIl fenomeno ha attirato l'attenzione del pubblico nel 2008 attraverso diversi eventi pubblicizzati, in particolare nel primo aprile del 2008, quando YouTube sostitu\u00ec tutti i link della pagina principale con uno del video musicale di Rick Astley.\nRick Astley.\nInizialmente, Astley, che era tornato a esibirsi solo di recente dopo una pausa di dieci anni, esitava a utilizzare la sua ritrovata popolarit\u00e0 dal meme per promuovere la sua carriera, ma ha accettato la fama quando ha \"rickrollato\" la \"Macy's Thanksgiving Day Parade\" del 2008 con un'esibizione a sorpresa della canzone. \nDa allora, Astley ha visto la sua carriera rivitalizzata dalla popolarit\u00e0 del fenomeno.\nCon l'aumento del fenomeno, il 28 luglio 2021 il videoclip del brano ad oggi ha superato il miliardo di visualizzazioni su YouTube.."}
{"id": "2598300", "revid": "1543377", "url": "https://it.wikipedia.org/wiki?curid=2598300", "title": "Cladonia fruticulosa", "text": "Cladonia fruticulosa Kremp. (1882), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dall'aggettivo tardo latino \"fruticulosus\", diminutivo di \"fruticosus\", che significa quindi \"che mette su piccoli germogli, ricco di piccoli germogli\", ad indicare la maturazione copiosa degli apoteci.\nCaratteristiche fisiche.\nHa squamule basali persistenti, lunghe da 2 a 4 millimetri e dal diametro da 1 a 2 millimetri, da poco a profondamente laciniate e occasionalmente provviste di soredi in granuli sui margini.\nI podezi, crescenti dalle squamule basali, arrivano fino a 4 centimetri di altezza e 1 millimetro di diametro; raramente sono ramificati, parzialmente sono squamulosi e corticati. Gli scyphi hanno da 0,5 a 4 millimetri di diametro.\nGli apoteci sono convessi, muniti di pedicello, di 1-2 millimetri di diametro e di colore che va dal bruno pallido al bruno scuro. All'esame cromatografico sono state rilevate quantit\u00e0 di acido fumarprotocetrarico, psoromico e usnico; oltre a tracce di acido protocetrarico e compsoromico.\nIl fotobionte \u00e8 principalmente un'alga verde delle Trentepohlia.\nHabitat.\nQuesta specie cresce su suolo.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Cladonia; a tutto il 2008 non sono state identificate forme, sottospecie e variet\u00e0."}
{"id": "2598302", "revid": "729019", "url": "https://it.wikipedia.org/wiki?curid=2598302", "title": "Aeritalia AIT-320", "text": "L'Aeritalia AIT-320 era lo studio (mai coronato dalla produzione di prototipi) di un moderno caccia leggero da superiorit\u00e0 aerea, sviluppato a partire dal 1976.\nPensato come erede dell'Lockheed F-104 Starfighter, sarebbe stato equipaggiato con un singolo turboreattore RB.199, lo stesso che aveva equipaggiato il cacciabombardiere Tornado, il quale per\u00f2 \u00e8 bimotore. Concettualmente simile all'F-16, ricordava un piccolo F-18 monoreattore. Anche Francia (con lo ACT-88 - Avion de Combat Tactic), Gran Bretagna (con i suoi BAe P.96, P.106 LCA e P.110) e Germania (con lo MBB TKF-90) avevano sviluppato modelli concettualmente simili di aereo monomotore da attacco leggero e combattimento diurno; i prototipi o studi sviluppati a questo scopo, tra i quali appunto lo studio AIT-320/15, andarono a confluire nei vari progetti multinazionali che avrebbero poi condotto all'EF-2000.\nAltri progetti AIT-320.\nLa sigla venne usata anche per riferirsi ad uno studio relativo ad un velivolo civile da trasporto regionale da 30-40 posti, da costruirsi in joint venture tra Aeritalia (oggi Alenia) ed A\u00e9rospatiale. Lo studio iniziale assegnava il nome in codice AS-35 per la A\u00e9rospatiale ed, appunto, AIT.320 (col punto) per l'Aeritalia. Il progetto venne poi evoluto in quello che attualmente \u00e8 l'ATR 42. Altre fonti riportano lo stesso progetto col nome in codice AIT-230."}
{"id": "2598307", "revid": "108951425", "url": "https://it.wikipedia.org/wiki?curid=2598307", "title": "Liverpool College of Art", "text": "Il Liverpool College of Art \u00e8 una prestigiosa scuola d'arte inglese, situata al numero 68 di \"Hope Street\" nella citt\u00e0 portuale. La sede storica \u00e8 classificata come monumento di secondo grado. L'edificio \u00e8 attualmente di propriet\u00e0 della Liverpool John Moores University e fu messo in vendita nel gennaio del 2006. Potr\u00e0 essere convertito in appartamenti oppure diventare un'estensione del Liverpool Institute for Performing Art. Fino al dicembre del 2008 \u00e8 stato utilizzato per l'amministrazione e come parte della Liverpool School of Art and Design."}
{"id": "2598311", "revid": "13833", "url": "https://it.wikipedia.org/wiki?curid=2598311", "title": "Campagna dell'Africa del Sud-Ovest Tedesca", "text": ""}
{"id": "2598313", "revid": "339392", "url": "https://it.wikipedia.org/wiki?curid=2598313", "title": "Giano I di Cipro", "text": ""}
{"id": "2598314", "revid": "1305772", "url": "https://it.wikipedia.org/wiki?curid=2598314", "title": "Caucasia", "text": "Caucasia \u00e8 un comune della Colombia facente parte del dipartimento di Antioquia.\nIl centro abitato venne fondato da Clemente Arrieta Viloria nel 1886, mentre l'istituzione del comune \u00e8 del 1942."}
{"id": "2598315", "revid": "124527172", "url": "https://it.wikipedia.org/wiki?curid=2598315", "title": "The Immaculate Collection (video)", "text": "The Immaculate Collection \u00e8 la seconda raccolta di video della cantante Madonna, pubblicato dalla Warner Music il 13 novembre 1990 insieme ad una raccolta omonima di alcune hit dell'artista dal 1983 al 1990."}
{"id": "2598321", "revid": "767487", "url": "https://it.wikipedia.org/wiki?curid=2598321", "title": "Fame - Saranno famosi", "text": "Fame - Saranno famosi \u00e8 un film del 2009 diretto da Kevin Tancharoen, remake del film del 1980 \"Saranno famosi\".\nIl film \u00e8 uscito nelle sale cinematografiche italiane il 9 ottobre 2009, su distribuzione Lucky Red.\nTrama.\nCome il precedente del 1980, il film \u00e8 incentrato su un gruppo di cantanti, ballerini e attori che per quattro anni frequentano la New York City High School of Performing Arts coltivando il sogno di avere successo. Tra impegno e sudore, e le immancabili rivalit\u00e0, vengono raccontate le storie degli studenti e dei professori dell'istituto."}
{"id": "2598325", "revid": "287204", "url": "https://it.wikipedia.org/wiki?curid=2598325", "title": "Chigorod\u00f2", "text": ""}
{"id": "2598326", "revid": "38120", "url": "https://it.wikipedia.org/wiki?curid=2598326", "title": "Il Prezzo della Vita", "text": ""}
{"id": "2598327", "revid": "287204", "url": "https://it.wikipedia.org/wiki?curid=2598327", "title": "Chigorodo", "text": ""}
{"id": "2598331", "revid": "767487", "url": "https://it.wikipedia.org/wiki?curid=2598331", "title": "Mrs. Dalloway", "text": "Mrs. Dalloway \u00e8 un film del 1997 diretto da Marleen Gorris e tratto dall'omonimo romanzo di Virginia Woolf."}
{"id": "2598336", "revid": "1305772", "url": "https://it.wikipedia.org/wiki?curid=2598336", "title": "Cisneros (Colombia)", "text": "Cisneros \u00e8 un comune della Colombia facente parte del dipartimento di Antioquia.\nIl centro abitato venne fondato da Francisco Javier Cisneros e Jos\u00e9 Mar\u00eda Duque il 3 febbraio 1910, mentre l'istituzione del comune \u00e8 del 3 aprile 1923."}
{"id": "2598337", "revid": "31185", "url": "https://it.wikipedia.org/wiki?curid=2598337", "title": "Corsica settentrionale", "text": ""}
{"id": "2598341", "revid": "1679099", "url": "https://it.wikipedia.org/wiki?curid=2598341", "title": "Gibba", "text": "Biografia.\nPioniere del cartone animato italiano, nasce ad Alassio, in Liguria. Inizia a lavorare nel campo dell'animazione appena diciottenne negli anni Quaranta alla Macco Film di Roma con Carlo Cossio e Vittorio Cossio. Dopo la chiusura della Macco Film a seguito di un incendio passa a lavorare alla Incom al fianco di Antonio Rubino e Niso Ramponi detto Kremos. Durante la guerra collabora brevemente alla realizzazione di \"La rosa di Bagdad\" di Anton Gino Domeneghini. Terminato il conflitto mondiale torna a Roma dove collabora brevemente con Federico Fellini per il cortometraggio animato rimasto incompiuto \"Hello Jeep!\". Tornato ad Alassio, fonda con Giannetto Beniscelli l'Alfa Circus, dando vita al primo spot animato del dopoguerra e all'unico esempio riconosciuto di mediometraggio neorealista animato, \"L'ultimo sciusci\u00e0\" (1946).\nTornato nella Capitale nei primi anni cinquanta realizza i lungometraggi \"Rompicollo\" e \"I Picchiatelli\" in collaborazione con Antonio Attanasi. Stringe amicizia col produttore Ezio Gagliardo che lo mette a capo del reparto animazione della Corona Cinematografica per la quale realizza decine di documentari in animazione destinati ai Premi Governativi e il lungometraggio \"Il racconto della giungla\" (1973). Sempre per la Corona realizza inoltre serie animati per gli Stati Uniti come Popeye e Kresy Kat. Lasciata la Corona verso la met\u00e0 degli anni Settanta, continua a lavorare come free-lance realizzando molti cartoni animati per la RAI.\nDi quegli anni sono il lungometraggio cult \"Il nano e la strega\" (1974), primo film d'animazione erotico italiano, e le sequenze animate per i film \"...E tanta paura\" (1976) di Paolo Cavara e \"Scandalosa Gilda\" (1986) di Gabriele Lavia. Attivo fino agli anni Novanta, tra i suoi ultimi lavori si ricordano il lungometraggio \"Kim\" (1991) e la sigla TV di \"Linda e il brigadiere\" con le versioni animate di Nino Manfredi e Claudia Koll. Fino al 1980 \u00e8 stato presidente dell'Unione Nazionale Tecnici del Film di Animazione (UNAC) e in carriera ha ricevuto numerosi premi per le sue opere. Alla professione di animatore ha spesso affiancato quelle di fumettista, vignettista, illustratore, pittore e scrittore.\nBibliografia.\nVignette.\nSu: Il Travaso, La Repubblica, Tribuna illustrata, Il carabiniere, Radiocorriere TV, Rotosei...\nRacconti / Poesie.\nPer: Il Paese, Playboy, Er Gianicolo, Il Tempo..."}
{"id": "2598342", "revid": "110157", "url": "https://it.wikipedia.org/wiki?curid=2598342", "title": "Cocorn\u00e1", "text": "Cocorn\u00e1 \u00e8 un comune della Colombia facente parte del dipartimento di Antioquia.\nIl centro abitato venne fondato da alcune famiglie provenienti dal comune di Marinilla nel 1793, mentre l'istituzione del comune \u00e8 del 1864."}
{"id": "2598343", "revid": "73843", "url": "https://it.wikipedia.org/wiki?curid=2598343", "title": "Opal City", "text": "Opal City \u00e8 una citt\u00e0 immaginaria nell'Universo DC. Creata da James Robinson e Tony Harris, Opal City comparve per la prima volta in \"Starman\" vol. 2 n. 0 (ottobre 1994). \"Opal\" fu stabilita come casa di molti personaggi DC, pi\u00f9 in particolare i personaggi che operarono sotto il nome di Starman. La stessa citt\u00e0 fu menzionata per la prima volta in \"Action Comics\" n. 251, nell'aprile 1959 come nome di una barca, la S.S. Opal City che Superman salv\u00f2 da un gruppo di pirati moderni. Si pu\u00f2 presumere che il nome della citt\u00e0 fu inventato da Robinson, dovuto alla sua vasta conoscenza dei fumetti della Golden e Silver Age.\nUbicazione.\nNumeri recenti della corrente serie di \"Justice League of America\", pi\u00f9 specificatamente la storia \"Crisis of Coscience\", stabil\u00ec esplicitamente Opal City nel Maryland, dovuto alle opinioni di Robisonson sul soggetto in varie interviste con i fan. Altri, eroi non correlati a Starman, che elessero Opal City a propria casa, sono il secondo Black Condor e Phantom Lady, come menzionato in \"Teen Titans\" vol. 3 n. 20, cos\u00ec come anche Elongated Man.\nStoria e descrizioni visive.\nOpal \u00e8 particolarmente nota per molti aspetti descritti nella seconda serie di \"Starman\". L'insediamento originale, \"Port o' Souls\", fu stabilito dai coloni puritani agli inizi del Settecento. Nel 1884, la citt\u00e0 elesse \"Brian Savage\" detto Scalphunter come sceriffo; questi venne ucciso nel dicembre 1899 e il suo posto fu preso da \"Carny O'Dare\". Lo spirito di Scalphunter si reincarn\u00f2 successivamente in Matt O'Dare, e pi\u00f9 tardi in Star Boy.\nLa moderna Opal City ebbe la sua pi\u00f9 grande espansione negli anni 1910 e '30, come prova dei suoi palazzi in arte Deco. Un dettaglio interessante \u00e8 che la citt\u00e0, era pesantemente colorata di vernice scura, dovuto primariamente alle attivit\u00e0 di un culto profano che si autodefiniva Tuesday Club, che comprendeva i cittadini pi\u00f9 ricchi ed influenti di Opal, dal suo inizio come Port o' Souls nell'era Elisabettiana finch\u00e9 Savage non assassin\u00f2 quasi l'intero culto alla fine della notte del 1899. Savage fu ucciso dall'ultimo membro restante, ma quest'uomo fu a sua volta assassinato dall'assistente di Savage, Carny O'Dare. Poco dopo la fondazione di Port o' Souls venne la maledizione del Pirata Nero, resuscitando tutte le anime che morirono in Opal al piano terrestre. L'uomo di punta di tutto questo fu Hawksmoor St. John, l'architetto che pianific\u00f2 la grande espansione di Opal, e fervente satanista, che battezz\u00f2 molti edifici con il sangue cos\u00ec che le linee disegnate tra di essi formassero una perfetta stella a cinque punte. Durante gli anni della seconda guerra mondiale, un gruppo di nazisti occultisti pianificarono di annegare Opal in una dimensione vuota, ma il rituale fu in parte fermato da Etrigan e dallo Starman di allora, Theodore Knight. Tuttavia, ne consegu\u00ec un'aria tremendamente saturata di potere magico, che il criminale Simon Culp, cerc\u00f2 di utilizzare in congiunzione con i suoi poteri per creare un'impenetrabile cupola di materia ombrosa su tutta la citt\u00e0, bloccando all'esterno tutte le interferenze. Permise cos\u00ec il completamento del rituale nazista, e di distruggere ci\u00f2 che il suo arci nemico Richard Swift, L'Ombra, amava di pi\u00f9. Tuttavia, Culp fu sconfitto e le anime furono liberate dalla maledizione del Pirata.\nFu nel 1939 che il primo Starman,Ted Knight cominci\u00f2 la sua carriera di supereroe. La stessa Opal ad un certo punto della sua storia soffr\u00ec danni davvero pesanti, prima con l'esplosione che distrusse numerosi magazzini, grazie all'Infernale Doctor Pip, e successivamente, sempre a causa dello stesso uomo, la minaccia delle bombe da demolizione disegnate per distruggere una parte maggiore della citt\u00e0 durante il tentativo di Culp di impossessarsene. In pi\u00f9, il palazzo del Governo/Ufficio Postale fu spazzato via dalle sue fondamenta e portato nello spazio da Ted Knight, per proteggere la citt\u00e0 da una bomba nucleare piazzata in profondit\u00e0 da Mist. La bomba esplose al sicuro nello spazio e pot\u00e9 cos\u00ec cominciare la ricostruzione di Opal City.\nNomi di strade.\nRobinson utilizz\u00f2 i nomi di alcune persone famose come nomi di posti all'interno di Opal City, inclusi:\nDescrizione culturale di Opal.\nJames Robinson diede ad Opal - tra le altre cose - una sua squadra professionale di hockey, i Corsari di Opal City in \"Starman\" (Vol. 2) n. 14."}
{"id": "2598344", "revid": "287204", "url": "https://it.wikipedia.org/wiki?curid=2598344", "title": "Cocorn\u00e0", "text": ""}
{"id": "2598345", "revid": "287204", "url": "https://it.wikipedia.org/wiki?curid=2598345", "title": "Cocorna", "text": ""}
{"id": "2598350", "revid": "1305772", "url": "https://it.wikipedia.org/wiki?curid=2598350", "title": "Fame (disambigua)", "text": "Il termine italiano \"fame\" \u00e8 omografo al termine in lingua inglese che significa \"fama\"."}
{"id": "2598351", "revid": "767487", "url": "https://it.wikipedia.org/wiki?curid=2598351", "title": "Il nano e la strega", "text": "Il nano e la strega \u00e8 un film del 1975 diretto da Gioacchino Libratti.\n\u00c8 il primo lungometraggio erotico a cartoni animati italiano, che tenta di inserirsi nel solco aperto in quegli anni da cartoni per adulti come \"Fritz il gatto\". Il film \u00e8 stato firmato da Libratti per motivi di censura, ma in realt\u00e0 la regia \u00e8 dell'animatore Gibba, pseudonimo di Francesco Maurizio Guido.\nTrama.\nLa maga Merlina, un'orribile vecchia, viene a conoscenza dallo zio mago Magozio della possibilit\u00e0 di divenire bella se si accoppier\u00e0 pi\u00f9 volte con il nano Pipolo, sessualmente superdotato. Il nano si rifiuta e fugge, nascondendosi prima in un circo, poi nella foresta di Sherwood insieme alla banda di Robin Hood, che lo proclama duce. Pipolo, suonando per errore le campane, d\u00e0 il segnale della rivolta che si conclude con la cacciata dell'usurpatore. Merlina e Pipolo, rotto l'incantesimo, tornano alla loro antica condizione di principessa bellissima e principe e si sposano. Pipolo, tornando normale, ha per\u00f2 perso la propria eccezionale virilit\u00e0. Merlina chiede per l'ultima volta consiglio a Magozio che invita a scegliere: o un Pipolo normale e impotente, o un nano minuscolo ma superdotato. I due scelgono la seconda possibilit\u00e0."}
{"id": "2598354", "revid": "767487", "url": "https://it.wikipedia.org/wiki?curid=2598354", "title": "Concepci\u00f3n (Antioquia)", "text": "Concepci\u00f3n \u00e8 un piccolo comune della Colombia, con poco pi\u00f9 di 1900 abitanti nel nucleo storico, facente parte della regione di Antioquia e situato a soli 75 km dal capoluogo Medellin.\nAnticamente il territorio era occupato da indigeni precolombiani anche se i primi coloni stabili sono stati minatori provenienti dalla citt\u00e0 di Santa Fe de Antioquia. Tra di loro molti erano devoti alla Vergine dell'Immacolata Concezione, in onore della quale hanno poi dato il nome ad alcune miniere della zona e posteriormente anche alla chiesa principale. La parrocchia fu creata alla fine del 1770 su volont\u00e0 del Dr Juan Salvador de Villa y Casta\u00f1eda, Vicario di Antioquia, su incarico del vescovo di Popay\u00e1n. I suoi personaggi pi\u00f9 illustri sono: il generale che ha partecipato all'indipendenza latinoamericana Jos\u00e9 Mar\u00eda C\u00f3rdova (nato il 8 settembre del 1799, ed ucciso per insubordinazione a Sim\u00f3n Bolivar nel 1829) ed il beato Rub\u00e9n L\u00f3pez Aguilar (nato il 12 aprile del 1908, morto assassinato in Spagna il 5 agosto del 1936) beatificato dal Papa Giovanni Paolo II a Roma nel 1992.\nIl villaggio \u00e8 stato dichiarato \"Patrimonio culturale e storico della nazione\" nel 1999, per le sue strade in pietra ed il suo eccezionale stato di conservazione."}
{"id": "2598355", "revid": "486946", "url": "https://it.wikipedia.org/wiki?curid=2598355", "title": "Yuan di Manchukuo", "text": ""}
{"id": "2598359", "revid": "27160190", "url": "https://it.wikipedia.org/wiki?curid=2598359", "title": "Irrigazioni", "text": ""}
{"id": "2598361", "revid": "30610", "url": "https://it.wikipedia.org/wiki?curid=2598361", "title": "Pochette", "text": ""}
{"id": "2598364", "revid": "275260", "url": "https://it.wikipedia.org/wiki?curid=2598364", "title": "Cinema di animazione", "text": ""}
{"id": "2598367", "revid": "110157", "url": "https://it.wikipedia.org/wiki?curid=2598367", "title": "Concordia (Antioquia)", "text": "Concordia \u00e8 un comune della Colombia facente parte del dipartimento di Antioquia.\nIl centro abitato venne fondato da Manuel Herrera e Juan Jos\u00e9 Restrepo nel 1830, mentre l'istituzione del comune \u00e8 del 1877.\n\u00c8 ubicato a quasi 2000 m s.l.m. e ha una popolazione che supera i 25,000 abitanti, se si includono anche quelli delle aree immediatamente circostanti. I residenti sono occupati principalmente nel mercato del caff\u00e8, anche se si coltivano pure lo zucchero e il mais."}
{"id": "2598368", "revid": "111778580", "url": "https://it.wikipedia.org/wiki?curid=2598368", "title": "Pentti Airikkala", "text": "Biografia.\nNonostante la sua lunga carriera (dal 1973 al 1990, con un breve rientro nel 2003), non disput\u00f2 mai un Campionato del mondo rally per intero, partecipando regolarmente solamente ai rally di Svezia, al Mille Laghi e al RAC.\nHa disputato complessivamente 37 rally iridati, ottenendo una vittoria nel Rally RAC del 1989, un secondo e due terzi posti, e chiudendo al 9 posto (pur con sole tre gare disputate) il Mondiale 1981. Ha brevemente corso anche con la Lancia, con cui ha ottenuto il quinto posto nel Mille Laghi 1983 ed il quinto nel RAC 1988.\nCessata l'attivit\u00e0 agonistica ha aperto nell'Oxfordshire una rinomata scuola di guida da corsa, avendo come allievi futuri campioni del mondo quali Colin McRae e Richard Burns.\n\u00c8 scomparso nel 2009 a 64 anni."}
{"id": "2598369", "revid": "486946", "url": "https://it.wikipedia.org/wiki?curid=2598369", "title": "Presidenza della Camera", "text": ""}
{"id": "2598372", "revid": "599013", "url": "https://it.wikipedia.org/wiki?curid=2598372", "title": "Kathy Radzuweit", "text": "Giocava nel ruolo di centrale.\nCarriera.\nKathy Radzuweit inizia la sua carriera pallavolista nel Volleyball-Club Olympia '93 Berlin. Nel 2001 fa il suo esordio nella nazionale tedesca al World Grand Prix e nello stesso anno passa a livello di club al Volley Cats Berlin. Nella stagione 2002-03 viene ingaggiata dal Bayer 04 Leverkusen, squadra con la quale rester\u00e0 per ben cinque stagioni. Nel 2003 con la nazionale vince il bronzo ai campionati europei e nella stessa manifestazione viene anche premiata come miglior giocatrice nel fondamentale del muro.\nNella stagione 2007-08 fa il suo esordio nella serie A1 italiana con Imola, mentre nella stagione successiva passa in serie A2 ingaggiata da Donoratico.\nNella stagione 2009-10 torna a giocare in patria nel TV Fischbek Amburgo non ottenendo alcun risultato di rilievo. Nella stagione 2011-12 viene ingaggiata dal club del Rabit\u0259 Baku, militante nel massimo campionato azero, con la quale si aggiudica la Coppa del Mondo per club 2011 e vince lo scudetto.\nNella stagione 2012-13 passa allo Sportclub Potsdam, dove resta per tre annate, prima di ritirarsi al termine del campionato 2014-15."}
{"id": "2598373", "revid": "1305772", "url": "https://it.wikipedia.org/wiki?curid=2598373", "title": "Copacabana (Colombia)", "text": "Copacabana \u00e8 un comune della Colombia facente parte del dipartimento di Antioquia.\nIl centro abitato venne fondato nel 1615, mentre l'istituzione del comune \u00e8 del 1812."}
{"id": "2598375", "revid": "1543377", "url": "https://it.wikipedia.org/wiki?curid=2598375", "title": "Paddy DeMarco", "text": "Campione del mondo dei pesi leggeri dal 5 marzo al 17 novembre 1954.\nNacque e crebbe a Brooklyn da una famiglia di origine italiana.\nCarriera da professionista.\nDeMarco debutt\u00f2 come professionista nel marzo del 1945 con una vittoria ai punti.\nIl 10 del 1948 DeMarco, che aveva vinto 32 incontri su 34, incontr\u00f2 il leggendario Willie Pep, che in quel momento aveva un record incredibile: 131-1-1.\nDeMarco perse onorevolmente ai punti in 10 riprese, con verdetto unanime.\nDeMarco in seguito incontr\u00f2 altri due tra i migliori pesi leggeri di ogni tempo: Sandy Saddler e Jimmy Carter.\nIl match contro l'Afroamericano Carter, allora campione del mondo dei leggeri, svoltosi al Madison Square Garden, fu vinto sorprendentemente, ma meritatamente, da DeMarco, ai punti in 15 riprese con verdetto unanime.\nIl match venne nominato Ring Magazine upset of the year per il 1954, perch\u00e9 l'esito a favore di DeMarco era del tutto inatteso.\nOtto mesi pi\u00f9 tardi Carter si riprese il titolo, battendo DeMarco per KOT al 15\u00ba round."}
{"id": "2598376", "revid": "1543377", "url": "https://it.wikipedia.org/wiki?curid=2598376", "title": "Finanziamento pubblico ai partiti", "text": "Il finanziamento pubblico ai partiti \u00e8 una delle modalit\u00e0, assieme alle quote d'iscrizione e alla raccolta fondi, attraverso cui i partiti politici percepiscono fondi necessari a finanziare le proprie attivit\u00e0. Il finanziamento pubblico diretto ai partiti \u00e8 previsto nella maggioranza degli ordinamenti europei. In alcuni paesi tale finanziamento costituisce la primaria risorsa di sostentamento dei partiti, mentre in altri (come la Gran Bretagna) esso \u00e8 sostanzialmente irrilevante. Il modello di finanziamento pubblico puro non esiste, giacch\u00e9 gli ordinamenti affiancano ad un finanziamento pubblico la possibilit\u00e0 di finanziamento privato, variamente regolato e limitato.\nGermania.\nIn Germania il finanziamento pubblico ai partiti \u00e8 disciplinato dal Parteiengesetz. Legge organica che regola in maniera estensiva l'ordinamento dei partiti. L'approvazione nel 1967, d\u00e0 attuazione alla disposizione costituzionale contenuta nel Grundgesetz del 1949.\nLa Parteiengesetz all'art.1 definisce i partiti come \"\"soggetti di diritto costituzionale\", e ne impone, peraltro, la \"partecipazione libera e duratura\"\" all'interno. \"E\"ssi adempiono una funzione spettante loro secondo la Legge Fondamentale e da questi garantita\". Del resto lo stesso art.21 della Legge fondamentale tedesca afferma che \"(...) Il loro ordinamento deve essere conforme ai principi fondamentali della democrazia (...)\".\nQuesta legge \u00e8 molto penetrante nell'ordinamento del partito politico, con 3 o 4 piani stratificati verticalmente, dal livello locale a quello nazionale, e tutti i partiti presentano di conseguenza le stesse modalit\u00e0 organizzative e decisionali. Peraltro, questa legge impone anche democraticit\u00e0 interna nella selezione dei candidati.\nPronunce costituzionali sul tema.\nCome gi\u00e0 accennato l'art. 21 della Costituzione tedesca afferma tra l'altro che i partiti \"devono rendere conto pubblicamente della provenienza e dell'utilizzazione dei loro mezzi finanziari e dei loro beni\"\". Tuttavia nell'immediato dopoguerra si \u00e8 registrato un singolare \"scontro\" tra Parlamento e Tribunale costituzionale federale sul tema del finanziamento. Non a caso la Parteiengesetz nacque in seguito ad una pronuncia del 1966 col la quale i giudici costituzionali dichiararono contrari alla Legge Fondamentale ogni forma di finanziamento pubblico alle formazioni politiche in quanto non erano \"organi dello Stato\", ammettendo per\u00f2 l'ipotesi del \"rimborso elettorale\".\nTuttavia anche nei primi anni novanta il Tribunale \u00e8 tornato sul tema, contestando il meccanismo delle cd. \"anticipazioni\" sul rimborso per le elezioni successive, e contestando pure il fatto che i rimborsi avvenivano indipendentemente dai risultati elettorali. Fattori che hanno portato alla riforma del 1994.\nDisciplina.\nI partiti tedeschi sono finanziati in maniera importante. Esiste un contributo proporzionale ai voti ricevuti (Wahlerstimmer) pari a 0,85 \u20ac per ogni voto valido fino a 4 milioni di voti, e pari a 0,70 \u20ac per ogni voto ulteriore nelle ultime elezioni per Bundestag, Europarlamento e per i Parlamenti dei Lander. L'altra forma di contribuzione (Zuwendungsanteil) \u00e8 calcolata sulla quota dei contributi versati dal privato e pari a 0,38 \u20ac per ogni euro donato o versato per il tesseramento, o ancora per le somme devolute al partito dai parlamentari. Tuttavia per le donazioni si tiene conto solo di quelle che non superano i 3300 \u20ac.\nPer accedere al finanziamento, il partito deve ottenere una percentuale di voti validi almeno pari allo 0,5% del totale dei voti validi (per le elezioni europee e per le politiche nazionali) o all'1% (per le elezioni regionali).\nVi sono comunque delle regole speciali ulteriori: ad esempio il finanziamento statale non pu\u00f2 superare la somma del 50% delle erogazioni private, cos\u00ec come esistono i \"limiti assoluti\" di esborso pubblico (circa 151 milioni di euro per il 2012). Una particolarit\u00e0 \u00e8 anche l'imposizione che assicura alle \"federazioni regionali\" di partito una parte del finanziamento statale destinato al partito \"nazionale\".\nFinanziamento privato e Federazioni.\nIl finanziamento privato in Germania \u00e8 molto cospicuo. Questo aspetto \u00e8 fondamentale, se si considera che in Germania per ciascun euro donato o comunque corrisposto ai partiti lo Stato aggiunge agli stessi 0,38 \u20ac. Tuttavia si \u00e8 gi\u00e0 accennato al fatto che non tutte le corresponsioni ai partiti possono ottenere la menzionata \"co-contribuzione\" a carico dello Stato. Ma il finanziamento privato \u00e8 controllato anche sotto altri punti di vista. Tant'\u00e8 che le donazioni che superano i 10000 \u20ac debbono essere registrate nella \"rendicontazione contabile\" (obbligo molto pregnante ex art. 23 Parteiengesetz) con nome e indirizzo del donante, mentre le donazioni superiori a 50000 \u20ac debbono essere immediatamente comunicate al Presidente del Bundestag.\nUna particolarit\u00e0 del sistema tedesco sono le Fondazioni politiche, che sono entit\u00e0 vicine ai partiti sebbene abbiano una distinta personalit\u00e0 giuridica. Pur ottenendo, ad esempio, 248 milioni di euro nel 2011, esse non sono disciplinate a livello legislativo, ma sono regolate dalla prassi parlamentare, da una sentenza costituzionale del 14 luglio 1986 (che impone l'indipendenza sotto vari profili delle Fondazioni rispetto ai partiti e pone vari divieti d'attivit\u00e0) e dalle Raccomandazioni della \"Commissione di esperti indipendenti sul finanziamento dei partiti politici\" istituita nel 1992, raccomandazioni raccolte nella \"Dichiarazione comune delle Fondazioni politiche sul finanziamento statale\" del 1998. Si pensi che esse, allorch\u00e9 nel 1966 furono dichiarati incostituzionali i finanziamenti pubblici, ottennero l'inserimento di capitoli di spesa nella legge di Bilancio del 1967. Esse ottengono, comunque, finanziamenti globali (erogati dal Ministero dell'Interno) per congressi, pubblicazioni, seminari ecc. e finanziamenti \"a progetto\" (che \u00e8 la parte cospicua) per progetti di sostegno dello sviluppo sostenibile, ecologico e socialmente accettabile di Paesi in via di sviluppo e trasformazione che abbiano orientamenti compatibili a quelli del Governo tedesco nell'ambito della cooperazione allo sviluppo. I finanziamenti alle Fondazioni sono controllati dal Ministero dell'Interno e dalla Corte dei conti federale, oltre che dalle varie sezioni regionali della Corti dei conti e dalle autorit\u00e0 fiscali.\nItalia.\nProfilo del partito politico.\nL'ordinamento italiano \u00e8 privo di una legge organica sui partiti. Essi si configurano come associazioni non riconosciute di diritto privato sebbene inquadrati dalla legislazione elettorale di contorno come soggetti rilevanti, tenuti a particolari obblighi. Quest'ambiguit\u00e0 \u00e8 foriera di svariate problematiche, non ultima il rapporto tra il \"partito\" ed il \"gruppo parlamentare\".\nL'Assemblea costituente opt\u00f2 per la forma associativa privatistica dei partiti politici. Le ragioni della scelta sono diverse. In parte il ricordo dell'esperienza fascista, in cui il PNF divenne il partito unico dello stato. In parte il timore che il riconoscimento pubblico dei partiti avrebbe portato al controllo statale da parte delle maggioranze sulle minoranze. Timore particolarmente sentito in periodo di guerra fredda montante. Ma non mancarono proposte in direzione opposta, come la proposta di Costantino Mortati di attribuire agli stessi poteri di natura pubblicistica o di sancire controlli sull'organizzazione interna.\nLe ragioni che presiedettero la scelta del finanziamento pubblico ai partito sono molteplici. Il principio dell'uguaglianza delle opportunit\u00e0 postula l'intervento pubblico al fine di garantire un livello di gioco equo fra le forze in competizione, in particolare a sostegno dei partiti che non contano di una base elettorale facoltosa n\u00e9 di altri finanziatori privati consistenti. Un'opera-inchiesta dell'inizio degli anni settanta stimava in 65 miliardi di lire il fabbisogno annuo del sistema partitico in Italia. Non a caso proprio in quegli anni furono presentati progetti legislativi proponenti il finanziamento statale: ai sensi della legge 9 ottobre 1971, n. 825 e poi il DPR 26 ottobre 1972, n. 633. si introduceva un finanziamento di tipo \"indiretto\" con varie forme di agevolazione fiscale. \nVa sottolineato poi che il mutamento della societ\u00e0 ha avuto ripercussioni pesanti sui partiti. In passato, infatti, essi facevano una leva importante sui \"tesseramenti\" e sui contributi (anche non economici) volontari, ma l'evoluzione tecnologica (si pensi ai sondaggi e alla cura dell'immagine) ha comportato l'ulteriore aumento del fabbisogno partitico (la scienza politica discorre di \"partito professional-elettorale\") cosicch\u00e9, a partire in particolare dagli anni settanta, \u00e8 cresciuto il dibattito sul finanziamento pubblico, con la tendenza dei partiti ad ottenere denaro dallo Stato (il cd. \"cartel party\").\nProfilo costituzionale.\nLa Costituzione italiana, al pari delle costituzioni coeve, non disciplina il finanziamento ai partiti. Durante i lavori della costituente \u00e8 stato oggetto di discussione nel momento della formulazione dell'art.49. Alla fine prevalse l'astensione dall'argomento, coerente con l'impostazione \"extrastatuale\" dei partiti politici.\nParte della dottrina, facendo leva sul fatto che debba essere garantito il \"pluralismo partitico\" come elemento fondante della forma di Stato democratico-pluralista, ha invece sostenuto che sia necessario un sostegno finanziario volto a colmare eventuali carenze di mezzi.\nVa evidenziato in ogni caso che la Commissione Bozzi aveva proposto di aggiungere all'art. 49 Cost. un secondo comma dedicato proprio al finanziamento pubblico che avrebbe cos\u00ec recitato: \"\"La legge disciplina il finanziamento dei partiti, con riguardo alle loro organizzazioni centrali e periferiche, e prevede le forme e le procedure atte ad assicurare la trasparenza e il pubblico controllo del loro stato patrimoniale e delle loro fonti di finanziamento\". \"Si tratta di un'impostazione avente quale obiettivo una legge simile a quella tedesca (che ha una legge specifica su ordinamento e finanziamento dei partiti, la \"Parteiengesetz\"), almeno per il profilo del finanziamento, sebbene nel caso tedesco la norma giunge a disciplinare in maniera molto penetrante la struttura organizzativa dei partiti medesimi.\nTuttavia, come si vedr\u00e0, anche in Germania il tema del finanziamento pubblico \u00e8 stato oggetto di travaglio, con una serie di pronunce del Tribunale costituzionale federale. La differenza \u00e8 che gi\u00e0 in origine la Costituzione federale tedesca prevedeva l'obbligo di rendere pubblica la provenienza dei mezzi di sostentamento (cfr. art. 21 Cost. federale tedesca nell'originaria formulazione).\nLegge Piccoli.\nIl finanziamento pubblico ai partiti \u00e8 introdotto dalla legge del 2 maggio 1974 n. 195 (cosiddetta \"legge Piccoli\"). Proposta da Flaminio Piccoli (DC), la norma viene approvata in soli 16 giorni con il consenso di tutti i partiti, ad eccezione del PLI.\nLa legge imponeva l'obbligo di presentazione di un \"bilancio\" da pubblicare su un quotidiano e da comunicare al Presidente della Camera, che esercitava un controllo formale assistito da un ufficio di revisori, cio\u00e8 il \"\"Collegio di revisori ufficiali dei conti\". Infatti essa da un lato introdusse il finanziamento per i gruppi parlamentari \"per l'esercizio delle loro funzioni\" e per \"l'attivit\u00e0 propedeutica dei relativi partiti\"\", obbligando il gruppo stesso a versare il 95% ai partiti, mentre dall'altro introdusse un finanziamento per l'attivit\u00e0 \"elettorale\" dei partiti.\nLa legge disciplinava anche il finanziamento privato. Il Parlamento intendeva rassicurare l'opinione pubblica che, attraverso il sostentamento diretto dello Stato, i partiti non avrebbero avuto bisogno di collusione e corruzione da parte dei grandi potentati economici. A bilanciare tale previsione, si introdusse il divieto - per i partiti - di percepire finanziamenti da strutture pubbliche ed un obbligo (penalmente sanzionato) di pubblicit\u00e0 e di iscrizione a bilancio dei finanziamenti provenienti da privati, se superiori ad un certo ammontare.\nI buoni propositi risultarono tuttavia smentiti dagli scandali affiorati successivamente (tra cui i casi Lockheed e Sindona). Nel settembre 1974 il PLI propone un referendum abrogativo sulla norma, ma non riesce a raccogliere le firme necessarie.\nReferendum abrogativo del 1978.\nL'11 giugno 1978 si tiene il referendum indetto dai Radicali per l'abrogazione della legge 195/1974.\nNonostante l'invito a votare \"no\" da parte dei partiti che rappresentano il 97% dell'elettorato, il \"s\u00ec\" raggiunge il 43,6%, pur senza avere successo.\nSecondo i promotori del referendum lo Stato deve favorire tutti i cittadini attraverso i servizi, le sedi, le tipografie, la carta a basso costo e quanto necessario per fare politica, non garantire le strutture e gli apparati di partito, che devono essere autofinanziati dagli iscritti e dai simpatizzanti.\nPrime modifiche negli anni '80.\nNel 1980 una proposta di legge vorrebbe introdurre il raddoppio del finanziamento pubblico, ma viene messa da parte al momento dell'esplosione dello scandalo Caltagirone, con finanziamenti\nelargiti dagli imprenditori a partiti e a politici.\nLa legge n. 659 del 18 novembre 1981 introduce le prime modifiche:\nI Radicali manifestano in aula parlamentare con tecniche di ostruzionismo per bloccare la proposta di indicizzazione dei finanziamenti e a ottenere maggiore trasparenza dei bilanci dei partiti nonch\u00e9 controlli efficaci.\nLa legge 18 novembre 1981, n. 659 e gli altri provvedimenti che la seguirono (art. 1, legge 8 agosto 1980, n. 422; art. 1, legge 8 agosto 1985, n. 413) generalizzarono il sistema del contributo a titolo di rimborso per le spese elettorali, dalle elezioni politiche a quelle europee e regionali: in questi casi, l'erogazione era disposta dal Presidente della Camera dei deputati.\nReferendum del 1993 e abrogazione della norma.\nIl referendum abrogativo promosso dai Radicali Italiani e dal comitato Segni dell'aprile 1993 vede il 90,3% dei voti espressi a favore dell'abrogazione del finanziamento pubblico ai partiti, nel clima di sfiducia che succede allo scandalo di Tangentopoli. \nDilatazione dei \"rimborsi elettorali\".\nNel dicembre 1993 il Parlamento aggiorna, con la legge n. 515 del 10 dicembre 1993, la parte rimanente della legge del 1974 relativamente al finanziamento pubblico definito \u201ccontributo per le spese elettorali\u201d. La novella legislativa trova immediata attuazione in occasione delle elezioni del 27 marzo 1994. Per l'intera legislatura vengono erogati in unica soluzione 47 milioni di euro. La stessa norma viene applicata in occasione delle successive elezioni politiche del 21 aprile 1996.\nLa legge n. 2 del 2 gennaio 1997, intitolata \"Norme per la regolamentazione della contribuzione volontaria ai movimenti o partiti politici\" avalla questa dilatazione semantica del termine rimborso, successivamente giudicata elusiva del responso referendario del 1993.\nLa legge n. 157 del 3 giugno 1999, recante \"Nuove norme in materia di rimborso delle spese elettorali e abrogazione delle disposizioni concernenti la contribuzione volontaria ai movimenti e partiti politici\", reintroduce un finanziamento pubblico completo per i partiti. Il rimborso elettorale previsto non ha infatti attinenza diretta con le spese effettivamente sostenute per le campagne elettorali.\nLa legge 157 prevede cinque fondi: per elezioni alla Camera, al Senato, al Parlamento Europeo, Regionali, e per i referendum, erogati in rate annuali, per 193.713.000 euro in caso di legislatura politica completa (l'erogazione viene interrotta in caso di fine anticipata della legislatura). La legge entra in vigore con le elezioni politiche italiane del 2001.\nIl Comitato radicale promotore del referendum del 1993 sull'abolizione del finanziamento pubblico tenta il ricorso rispetto alla contraddizione dell'esito referendario, ma gli viene negata dalla Corte Costituzionale la possibilit\u00e0 di depositare tale ricorso.\n4 per mille ai partiti politici.\nIl provvedimento del 1997 prevedeva per la prima volta la possibilit\u00e0 per i contribuenti, al momento della dichiarazione dei redditi, di destinare il 4 per mille dell'imposta sul reddito al finanziamento di partiti e movimenti politici (pur senza poter indicare a quale partito), per un totale massimo di 56.810.000 euro, da erogarsi ai partiti entro il 31 gennaio di ogni anno. Per il solo anno 1997 viene introdotta una norma transitoria che fissa un fondo di 82.633.000 euro per l'anno in corso. L'adesione alla contribuzione volontaria per destinare il 4 per mille ai partiti fu minima.\nL'obbligo di rendicontazione.\nSempre la legge 2/1997 introduce l'obbligo per i partiti di redigere un bilancio per competenza, comprendente stato patrimoniale e conto economico, il cui controllo \u00e8 affidato alla Presidenza della Camera. La Corte dei Conti pu\u00f2 controllare solo il rendiconto delle spese elettorali. Il parlamento modifica la norma solo con l'art. 5 della legge n\u00ba 96 del 6 luglio 2012, rafforzando l'obbligo di un partito o un movimento di avere uno statuto per aver diritto di ricevere i rimborsi elettorali.\nReferendum del 2000.\nNel 2000 un ulteriore referendum promosso dai Radicali propone l'abolizione della legge sui rimborsi elettorali. I referendum del 2000 non raggiungono il quorum e, in particolare, quello sull'abolizione dei rimborsi elettorali viene votato solo dal 32,2% degli aventi diritto, mantenendo quindi la legge vigente.\nLegge n. 156/2002 e la \"proroga-regalo\" con la legge 51/2006.\nLa normativa viene ulteriormente modificata dalla legge n. 156 del 26 luglio 2002, recante \u201cDisposizioni in materia di rimborsi elettorali\u201d, che trasforma in annuale il fondo e abbassa dal 4 all'1% il quorum per ottenere il rimborso elettorale. L'ammontare da erogare, per Camera e Senato, nel caso di legislatura completa pi\u00f9 che raddoppia, passando da 193.713.000 euro a 468.853.675 euro. In sostanza le 4000 lire \"a voto\" precedentemente previste furono convertite in 1\u20ac, ma stabilendosi che l'importo dei fondi non fosse riferito all'intera legislatura ma a ciascun anno della stessa. A conti fatti, pertanto, i partiti aventi diritto al rimborso ottennero pi\u00f9 del doppio rispetto al meccanismo del 1999.\nInfine, con la legge n. 51 del 23 febbraio 2006 (di conversione del cd. decreto mille proroghe) si stabil\u00ec che l'erogazione \u00e8 dovuta per tutti gli anni di legislatura, indipendentemente dalla durata effettiva della stessa. La fine anticipata della XV legislatura, a due anni dall'insediamento, produce il raddoppio delle quote annuali di finanziamento, dal momento che ai rimborsi della legislatura conclusa di sommano le quote relative alla XVI legislatura inaugurata nel 2008. Questa possibilit\u00e0 di \"rimborso multiplo\" \u00e8 stata eliminata con effetto immediato con la l.conv. n. 122/2010.\nLa riforma Monti del 2012.\nNel marzo 2012 il GRECO (GRoups d'Etats contre la COrruptions/Group of States against Corruption), organismo del Consiglio d'Europa finalizzato alla lotta contro la corruzione, ha redatto un \"Rapporto di valutazione sulla trasparenza del finanziamento dei partiti politici\" nel quale vengono evidenziate le storture nel sistema italiano.\nLa legge 6 luglio 2012, n. 96 ha introdotto numerose novit\u00e0: contiene delega per l'estensione di un \"testo unico\" in materia, sebbene questo non sia un fatto inedito considerando che gi\u00e0 l'art.8 della l. 157/1999 conteneva una delega analoga al governo (mai attuata).\nLa legge 96, oltre a ridurre con effetto immediato a 91 milioni di euro l'ammontare del finanziamento pubblico (rispetto ai 182 milioni previsti), ha introdotto un criterio-base rigido di finanziamento, distinguendo due pilastri del finanziamento pubblico. il \"contributo come \"rimborso\" delle spese per le consultazioni elettorali viene distinto dal finanziamento per l'attivit\u00e0 politica\", che diventa contributo pubblico \"a titolo di cofinanziamento\", assegnando rispettivamente il 70% ed il 30% dei 91 milioni di euro complessivamente previsti.\nRiguardo al primo \"tipo\" di finanziamento (ovvero il \"rimborso\" pi\u00f9 \"contributo\"), la riforma mantiene i 4 fondi (elezioni di Camera, Senato, Europarlamento e Consigli regionali) con assegnazione di 19,5 milioni di euro per ciascun fondo, e chiedendo quale requisito semplicemente il candidato eletto, eliminando la soglia dei voti validi. \u00c8 rimasto inalterato, invece, il criterio di ripartizione delle somme tra le varie liste. Particolare \u00e8, poi, la riduzione sanzionatoria del 5% dell'ammontare di finanziamento per le liste aventi diritto che abbiano pi\u00f9 di 2/3 dei candidati dello stesso sesso.\nRiguardo al secondo \"tipo\" di finanziamento (ovvero il \"contributo a titolo di cofinanziamento\"), invece, per ciascuno dei 4 fondi sono assegnati 6,285 milioni di euro. Per questo finanziamento, per\u00f2, i criteri cambiano perch\u00e9 le liste hanno diritto ad esso non solo se ottengono il candidato eletto, ma pure se ottengono il 2% dei voti validi conseguiti nell'elezione della Camera, a prescindere dall'elezione alla quale si fa riferimento. Riguardo al \"quantum\", ciascun partito avente diritto a questa forma di finanziamento ottiene \"la met\u00e0 delle somme acquisite annualmente\" tramite le quote associative e le erogazioni liberali, ponendo per\u00f2 come massimo computabile 10.000 euro per ciascun contributo. Altri limiti concernono, poi, le somme in relazione ai voti ottenuti, infatti la formazione politica pu\u00f2, in valore percentuale al fondo di riferimento, ottenere un rimborso massimo proporzionale al numero di voti validi conseguiti nell'ultima elezione. Per incentivare la contribuzione ai partiti, peraltro, si sono aumentate le \"detrazioni per oneri\" al 24% per l'Irpef, con una previsione al 26% per l'anno 2014. Tuttavia deve precisarsi che al fine di beneficiare delle detrazioni \u00e8 necessario che l'erogazione sia effettuata in favore di un partito rispondente a determinati requisiti.\nTornando all'impalcatura generale della legge, una delle maggiori novit\u00e0 della riforma \u00e8 la previsione secondo la quale le formazioni politiche che hanno diritto al finanziamento debbano dotarsi di un \"atto costitutivo\" e di uno \"statuto\" da trasmettere in copia ai Presidenti di Camera e Senato entro 45 giorni dall'elezione. Essi debbono indicare l'organo competente ad approvare il rendiconto, il soggetto responsabile della gestione economico-finanziaria. Non solo. La norma impone che tali atti debbono essere conformati a principi democratici nella vita interna, con particolare riguardo alla scelta dei candidati, al rispetto delle minoranze e ai diritti degli iscritti.\nLa riforma ha poi rimodellato l'obbligo di rendiconto (gi\u00e0 esistente a partire dal 1974) per tutti i partiti che abbiano conseguito almeno un rappresentante tra Camera, Senato, Europarlamento e Consigli regionali, ovvero che (pur non avendo alcun candidato eletto) abbiano ottenuto almeno il 2% dei voti validi nelle elezioni per il rinnovo della Camera dei Deputati. La riforma ha previsto pure che gli stessi partiti debbano avvalersi, per il rendiconto, di una societ\u00e0 di revisione iscritta nell'apposito albo speciale della Consob, tenuta al rispetto della disciplina generale di cui al d.lgs. 39/2010, che effettua una verifica di regolarit\u00e0 pi\u00f9 specifica, superando l'impostazione precedente che riteneva sufficiente l'avvalimento di revisori dei conti, tenuti peraltro ad una sottoscrizione semplice del contenuto del rendiconto senza ulteriori specificazioni. La legge 96/2012, inoltre, impone la pubblicazione sul sito Internet del partito del \"rendiconto d'esercizio\" (e del relativo verbale d'approvazione), degli allegati e della relazione della societ\u00e0 di revisione. Va precisato che, comunque, continua ad effettuarsi il controllo della Corte dei Conti (previsto sin dalla legge 515/1993) sui consuntivi relativi a spese e contribuzioni per la campagna elettorale per il rinnovo di Camera e Senato.\nL'art. 9 della legge, inoltre, istituisce la \"Commissione per la trasparenza e il controllo dei bilanci dei partiti e dei movimenti politici\" con il compito di controllare i suddetti rendiconti. Essa \u00e8 andata a sostituire il \"Collegio dei revisori\", che ha cessato di svolgere le sue funzioni il 31 ottobre 2012. Rispetto al controllo \"formale\" che svolgeva quest'ultima, la nuova Commissione verifica la \"conformit\u00e0 delle spese effettivamente sostenute e delle entrate percepite alla documentazione addotta a prova delle stesse\" (cfr. art.9, comma quinto). La dottrina immediatamente mise in dubbio l'effettivit\u00e0 di questo controllo, ma la difficolt\u00e0 emerse solo quando la Commissione si dichiar\u00f2 nell'impossibilit\u00e0 di effettuare i controlli ed il legislatore ritenne di intervenire nuovamente.\nLa legge, inoltre, associa un catalogo sanzionatorio-amministrativo all'inosservanza degli obblighi prescritti. Questa riforma ha in un certo senso \"spinto\" le due Camere (sebbene non obbligate) a rivedere i propri Regolamenti e ad imporre l'obbligo di rendiconto anche ai \"gruppi parlamentari\", sebbene con un certo ritardo del Senato della Repubblica rispetto a quanto accaduto alla Camera dei Deputati.\nUn'altra novit\u00e0 della riforma \u00e8 stata quella di abbassare a 5000\u00a0\u20ac (che era stato innalzato, nel 2005, per i contributi ai partiti a 50000\u00a0\u20ac) l'importo al di sopra del quale scatta l'obbligo di \"dichiarazione congiunta\" da depositarsi presso la Camera dei Deputati per i contributi privati a partiti o candidati (per questi l'importo era 20000\u00a0\u20ac), e ampliato il novero dei soggetti che non possono finanziare partiti o loro articolazioni, modificando la legge 195/1974.\nL'abolizione del 2013.\nDurante il governo Letta venne emanato il decreto legge 28 dicembre 2013, n. 149, convertito in legge 21 febbraio 2014, n. 13, che prevede espressamente l'abolizione del finanziamento pubblico ai partiti. Ecco i punti principali della norma:\nLa concreta cessazione del finanziamento pubblico \u00e8 avvenuta nel 2017, e il finanziamento pubblico ai partiti continuer\u00e0 a essere erogato per gli anni 2014, 2015, 2016. La riforma mantiene solo la possibilit\u00e0, a determinate condizioni (art. 3-Statuto; art. 4-Registro dei Partiti), di ottenere la destinazione volontaria del due per mille dell'imposta sul reddito delle persone fisiche su precisa scelta del contribuente, e di ottenere erogazioni liberali dei privati, che possono cos\u00ec usufruire delle detrazioni fiscali. Ad ogni donazione, in denaro o beni/servizi, anche per interposta persona, \u00e8 fissato un tetto massimo di euro 100.000/anno (art. 10, comma 7). La legge, infine, contiene un capo dedicato a democrazia interna, trasparenza e controlli."}
{"id": "2598383", "revid": "107098", "url": "https://it.wikipedia.org/wiki?curid=2598383", "title": "Uni\u00f3n Deportiva Puertollano", "text": ""}
{"id": "2598385", "revid": "1305772", "url": "https://it.wikipedia.org/wiki?curid=2598385", "title": "Dabeiba", "text": "Dabeiba \u00e8 un comune della Colombia facente parte del dipartimento di Antioquia.\nIl centro abitato venne fondato da un gruppo di coloni nel 1850, mentre l'istituzione del comune \u00e8 del 1887."}
{"id": "2598386", "revid": "83549", "url": "https://it.wikipedia.org/wiki?curid=2598386", "title": "Henry Delassus", "text": ""}
{"id": "2598387", "revid": "1543377", "url": "https://it.wikipedia.org/wiki?curid=2598387", "title": "Cladonia furfuraceoides", "text": "Cladonia furfuraceoides Ahti &amp; Sipman, (2002), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva in primis dall'aggettivo latino \"furfuraceus\", che significa \"simile a crusca\", e indica quindi che la C. furfuracea ha un aspetto simile a quello della crusca; inoltre il suffisso greco , cio\u00e8 \"-oeid\u00e8s\", che significa \"somigliante, che sembra, a modello di\", sta ad indicare la somiglianza di questa specie con la Cladonia furfuracea.\nCaratteristiche fisiche.\nIl tallo primario \u00e8 persistente o evanescente, formato da squamule imbricate da 1,5 a 3 millimetri di spessore, con lobi arrotondati di 0,5 millimetri di spessore. I podezi, alti da 1 a 4 centimetri e di diametro fra 0,5 e 2 millimetri, sono grigio-biancastri, appena bruniti, chiaramente melanotici alla base; sprovvisti di ramificazioni o con ramificazioni sparse per dicotomia, hanno gli assili chiusi e gli scyphi subulati, spessi da 0,7 a 1,5 millimetri, di norma uno per podezio. La superficie dei podezi \u00e8 largamente decorticata, di forma un po' aracnoide, con piccole verruche che contengono glomeruli algali; parzialmente o densamente squamulosa, le squamule sono di forma allungata, circa 0,5 x 2 millimetri, deflesse, fragili e alquanto deiscenti.\nI conidiomi sono comuni ai margini degli scyphi e occasionali sulle squamule dei podezi; di forma da sferica a piriforme, fortemente aderenti alla base, contengono gelatina di colore ialino. I dischi imeniali sono frequenti, di colore bruno scuro e formano agglomerati.\nAll'esame cromatografico sono state rilevate quantit\u00e0 di acido fumarprotocetrarico, acido confumarprotocetrarico e acido protocetrarico, con tracce di acidi convirensici e atranorina.\nIl fotobionte \u00e8 principalmente un'alga verde delle Trentepohlia.\nHabitat.\nCresce su suolo sabbioso, in spazi aperti e savane arbustive, essendo un colonizzatore attivo delle distese di sabbia bianca e terreni di sabbie e pietre.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Cladonia. \nFino al 2000 veniva considerata C. furfuracea, ulteriori studi hanno permesso di determinare tratti distintivi: entrambe le specie hanno squamule sui podezi, ma nella C. furfuraceoides non sono isidoidi, ma larghe e piane. Inoltre la furfuraceoides ha le parti basali con un midollo fortemente annerito e il podezio \u00e8 corto invece che alto e snello come nella C. furfuracea.\nA tutto il 2008 non sono state identificate forme, sottospecie e variet\u00e0."}
{"id": "2598402", "revid": "486946", "url": "https://it.wikipedia.org/wiki?curid=2598402", "title": "LucasArts Singapore", "text": ""}
{"id": "2598403", "revid": "124360800", "url": "https://it.wikipedia.org/wiki?curid=2598403", "title": "Kalakukko", "text": "Il kalakukko \u00e8 un piatto tradizionale della cucina finlandese.\nConsiste in un pasticcio di pesce e carne di maiale salata (pancetta o bacon) racchiuso in un involucro di impasto azzimo, in genere di segale, sottoposto a una lunga e lenta cottura al forno. Originario dalle regioni storiche del Savo e della Carelia, nel corso del XX secolo si \u00e8 poi diffuso a tal punto nell'intero paese da poter essere considerato il piatto nazionale della Finlandia.\n\u00c8 realizzato con un impasto non lievitato di pane, di solito un pane di segale con eventuali aggiunte di altre farine, a cui viene data una forma allungata, simile a quella di un polpettone. Prima di essere passato in forno per una lunga cottura, il preparato viene farcito e salato con pesce e con l'aggiunta di pezzetti di carne di maiale o bacon. La crosta protegge l'interno prolungandone la conservazione dopo la cottura e ne favorisce il trasporto e la maneggevolezza, fungendo da una sorta di \"scatola portavivande commestibile\".\n\u00c8 considerato un piatto unico, assimilabile all'inglese \"Cornish pasty\". Inoltre, per le sue caratteristiche, si presta ad essere usato come pranzo al sacco, secondo un'usanza un tempo praticata da contadini e boscaioli, o ai fedeli che si spostavano la domenica per raggiungere la chiesa dove partecipare alla messa. Acquistato per strada o al mercato, magari appena sfornato, il \"kalakukko\" si presta a essere consumato come cibo da strada.\nDal 2002 ha ottenuto il marchio di origine di specialit\u00e0 tradizionale garantita (STG), tra i prodotti alimentari tipici dell'Unione europea.\nOrigine storico-geografica.\nLa preparazione si inscrive nella tipicit\u00e0 della cucina finlandese, che fa grande uso del pesce. L'origine del piatto viene fatta risalire al Medioevo e a un'area originaria molto circoscritta indicata nella Savonia e nella Carelia, entrambe regioni considerate ancor oggi zone di elezione per la migliore degustazione del \"kalakukko\". Si tratta di territori facenti parte della Regione dei laghi (\"J\u00e4rvi-Suomi\", \u00abFinlandia lacustre\u00bb), area geografica caratteristica ai confini con la Russia, costellata da specchi d'acqua e innervata da canali acquiferi e per questo ricca di pesci d'acqua dolce. Nella regione, una particolare vocazione per la preparazione di questa ricetta \u00e8 attribuita alla citt\u00e0 di Kuopio, dove il \"kalakukko\" pu\u00f2 essere acquistato ancora caldo, appena sfornato dalle botteghe di fornai, o sui banchetti del colorato mercato all'aperto.\nSignificato alimentare.\nDa un punto di vista economico e alimentare, l'importanza storica del \"kalakukko\" risiede nel fatto che la sua preparazione permetteva di sfruttare pesci di piccola taglia, spinosi, difficili da fruire altrimenti da un punto di vista culinario. \u00c8 proprio la particolare cottura del ripieno, lenta e prolungata, a temperature relativamente basse e all'interno di una crosta che funge un po' da casseruola, che riesce ad ammorbidire le lische al punto da farle sciogliere in bocca.\nNell'alimentazione finlandese, la preparazione e il consumo del \"kalakukko\" mettono in gioco anche importanti valori culturali e antropologici: infatti, per le sue caratteristiche alimentari, e per la sua praticit\u00e0 e serbevolezza, il \"kalakukko\" veniva tradizionalmente usato dai lavoratori dei campi e dei boschi come un pasto completo, comodo da portare con s\u00e9, da consumare sul luogo di lavoro. La stessa pagnotta \u00e8 dimensionata in modo tale da fornire, con il suo contenuto nutrizionale, approssimativamente, un apporto nutrizionale sufficiente a una giornata di lavoro di un tagliaboschi Una traccia di questo uso tradizionale si conserva ancora oggi, nella predilezione di molte persone per il suo consumo come colazione al sacco. Veniva portato con s\u00e9 dai fedeli nei loro lunghi spostamenti domenicali per raggiungere la chiesa, come pranzo al sacco da consumarsi dopo la celebrazione eucaristica. \nNe esisteva perfino un'apposita versione portatile, il \"ripakukko\", dotato di una maniglia (\"ripa\", in finlandese) in vimini che veniva incorporata nell'impasto. Il \"ripakukko\", insieme alle eventuali bisacce usate nel viaggio, veniva appeso per la maniglia ai rami prominenti di qualche grosso sorbo degli uccellatori all'esterno alla chiesa per essere consumate dopo il termine della funzione religiosa, prima di intraprendere il viaggio di ritorno verso casa. Il \"kalakukko\" era solito essere consumato anche il sabato sera, dopo che l'intera famiglia, esaurito il rito collettivo della sauna settimanale, si raccoglieva in soggiorno per accingersi alla cena. Veniva anche preparato in occasione delle feste in famiglia, o come specialit\u00e0 da offrire agli ospiti.\nDiffusione in Finlandia.\nNel corso del XX secolo, il \"kalakukko\" si \u00e8 emancipato dalla sua condizione di piatto regionale: durante il secondo dopoguerra si \u00e8 diffuso in molte aree del paese, fino ad assurgere al ruolo di piatto nazionale. La diffusione quasi ubiqua fu favorita dalla revisione dei confini avvenuta in conseguenza dell'armistizio di Mosca del 1944 e del successivo Trattato di Parigi del 1947, che sacrificarono parte della Carelia in favore dell'Unione Sovietica. Questo determin\u00f2 una diaspora degli abitanti provenienti da queste zone, che portarono con s\u00e9, in vari territori nazionali, questa e altre tradizioni alimentari.\nNome.\nIl nome si compone di due termini distinti: \"kala\", che in finlandese vuol dire pesce, e \"kukko\", che assume il significato di gallo (dal punto di vista etimologico, la parola \"kukko\" \u00e8 confrontabile con l'inglese \"cock\" o il francese \"coq\", che ne condividono entrambi la stessa origine onomatopeica). Dunque, una traduzione letterale del nome darebbe \"Gallo di pesce\". Il motivo di questa strana associazione di termini \u00e8 completamente sconosciuto e ci\u00f2 lascia spazio alle pi\u00f9 varie e curiose congetture, tra cui quella secondo cui il nome deriverebbe dal lungo passaggio in forno a bassa temperatura: per tradizione, infatti, si sfruttava il calore residuo della panificazione, lasciando il \"kalakukko\" a cuocere per l'intera notte, un trattamento pi\u00f9 somigliante all'incubazione di un uovo che alla cottura di un cibo.\nUn'altra ipotesi rintraccerebbe l'origine del nome attuale in un parziale prestito linguistico avvenuto in un'epoca molto risalente nel tempo, collocabile tra il medioevo e la prima et\u00e0 moderna, scaturito dai rapporti commerciali intrattenuti con i mercanti e navigatori della Lega anseatica. Secondo questa teoria, ritenuta plausibile, \"kukko\" deriverebbe da un'alterazione della parola tedesca \"Kuchen\" (torta, confrontabile con l'inglese \"cake\"). Si ritiene probabile che i mercanti e i marinai anseatici caricassero le loro navi dirette in patria con pelli di animali e \"torte di pesce\" da utilizzare come scorte alimentari da mangiare durante il viaggio di ritorno. Ma in realt\u00e0 la sua etimologia \u00e8 diversa: \"kukko\" ha la stessa radice di \"kukkaro\" che significa portamonete, quindi \"portamonete di pesce\".\nPreparazione.\nLa preparazione prevede due fasi distinte per i due elementi che lo compongono, la crosta esterna in impasto di pane e la farcitura interna.\nCrosta esterna.\nAll'impasto di farina di segale pu\u00f2 essere aggiunta della farina di frumento, o eventualmente di orzo, al fine di renderne pi\u00f9 morbida la consistenza. Si aggiunge poi il sale e il burro fuso, quest'ultimo in dose di 80-100 grammi per ogni chilo di farina. L'impasto, non troppo morbido, dovr\u00e0 essere spianato e tirato fino a formare un cerchio (o un ovale) delle dimensioni di 15-40 centimetri, con uno spessore al centro di circa 1 o 1,5 centimetri.\nIn origine, l'impasto era di sola segale, macinata a mano, in maniera abbastanza grossolana, con una mola in pietra. Importante era che la farina fosse di qualit\u00e0 sperimentata, in modo da prevenire rotture o collassi della \"volta\", che avrebbero determinato poco estetiche cavit\u00e0 o, addirittura, un dannoso inaridimento del ripieno. L'aggiunta di altre farine, come frumento e orzo, \u00e8 invece un accorgimento tipico della produzione pi\u00f9 moderna, dal momento che l'uso di farine di segale industriali non sarebbe in grado di garantire gli stessi risultati. A volte si ricorre anche ad aggiunte di fiocchi d'avena, al fine di migliorare l'assorbimento dell'umidit\u00e0 ed evitare colature nel forno.\nRipieno.\nNella preparazione del ripieno domina il pesce, ingrediente tipico di molti piatti della cucina finlandese, in questo caso misto a carne di maiale. Il pesce, asciugato dopo la pulitura, eventualmente sfilettato, sar\u00e0 disposto, in maniera compatta, al centro della superficie dell'impasto tirato; quest'ultimo pu\u00f2 essere spolverato al centro con una cucchiaiata di farina di segale per trattenere meglio i succhi estratti della farcitura durante la cottura.\nLe specie di pesci che entrano nel ripieno, normalmente di piccola taglia, sono essenzialmente di acqua dolce, fluviale o lacuale, ma \u00e8 ammesso anche il salmone, che \u00e8 un pesce di mare: vanno usati interi il coregone (\"muikku\" in finlandese), il pesce persico, il gardon e lo sperlano, a filetti il salmone. Ingrediente molto ricorrente \u00e8 il coregone, mentre l'uso del persico (\"ahven\", in finlandese) determina addirittura un mutamento del nome, che diviene \"ahvenkukko\" (\"torta di perca\").\nIl pesce va utilizzato fresco anche se, in passato, qualora non vi fosse stata disponibilit\u00e0, si ricorreva anche al pesce salato o essiccato. In epoche passate, durante stagioni di forte penuria o di carestia, si ricorreva all'espediente di farcire l'impasto con teste di aringhe sotto sale, prive di valore alimentare: queste, peraltro, servivano solo a dare il sapore al ripieno, ma venivano rimosse o scartate al momento della consumazione del pasto.\nIl pesce va disposto in strati, salati e guarniti da qualche ricciolo di burro. L'ultimo strato va coperto di bacon (fresco o sotto sale) e condito con un cucchiaino di sale. Il rapporto tra pesce e carne grassa di maiale deve essere di circa 2:1. Il grasso fornito dalla carne di maiale e dal burro \u00e8 un ingrediente fondamentale per donare succulenza e piacevolezza al palato. La ricetta originale prevede che il bacon non sia affumicato, mentre pu\u00f2 essere del tipo conservato sotto sale.\nSagomatura.\nUna volta che sia stato disposto il ripieno, l'impasto va richiuso verso l'alto, sollevando e unendo i lembi laterali, e quindi congiungendone le estremit\u00e0, fino a racchiudere completamente la farcitura. Per facilitare la fusione e la saldatura manuale dei lembi, questi potranno essere inumiditi con acqua aiutandosi con la punta delle dita umettate.\nInfine, si aggiuster\u00e0 la forma con le mani e altri strumenti, eventualmente umettandone la superficie, fino a raggiungere la sagoma desiderata, rotondeggiante o ovale.\nCottura.\nLa cottura del \"kalakukko\" avviene in forno, attraverso un processo molto lungo. In passato, si sfruttava il calore residuale dopo la panificazione, lasciando il \"kalakukko\" a \"riposare\" nel forno ancora caldo per l'intera nottata. In questo caso, il \"kalakukko\" poteva essere ricavato dalle rimanenze dell'impasto per panificazione, un'usanza simile a quella in voga tra i fornai di Napoli, che sono soliti impastare una pizza napoletana recuperando gli scarti avanzati dalla lavorazione della giornata.\nNella preparazione moderna, cos\u00ec come codificata nella domanda di registrazione europea quale prodotto alimentare specifico, la cottura tradizionale con il calore residuo del pane, non pi\u00f9 riproducibile nella vita quotidiana, \u00e8 sostituita da un laborioso processo suddiviso in pi\u00f9 fasi, ciascuna delle quali avviene a una diversa temperatura, con durate variabili che dipendono dalla grandezza della forma ottenuta:\nIl risultato finale dovr\u00e0 avere una crosta non troppo dura n\u00e9 troppo asciutta, indici questi di passaggi in forno a temperature troppo elevate.\nSuccedanei e varianti.\nVista l'importanza dell'apporto di grasso per la riuscita della preparazione, nelle case in cui la carne di maiale non fosse disponibile, si ricorreva a succedanei come il burro. Un altro surrogato del maiale poteva essere la carne di montone. In passato, anche il pesce, alla bisogna, era spesso sostituito da tagli di carne, in genere piccoli ed economici pezzi per stufato, ma anche mammella o, persino, carne di scoiattolo. Dal \"kalakukko\" derivano anche altre ricette.\nAd esempio, alcuni finlandesi utilizzano un ripieno di pezzi di carne e patate, mentre altri lo farciscono con rape (ad esempio, la rutabaga, o navone, anch'essa una specie di rapa) e carne di porco (queste usanze sono considerate varianti eterodosse, deprecate dai puristi). Oltre alla rapa, altri vegetali usati per ripieni non convenzionali sono i cavoli e i funghi. Esistono anche ripieni non convenzionali che fanno uso del porridge e maiale, spesso con aggiunta di cipolla. Molto inconsueto \u00e8 l'utilizzo di una poltiglia ottenuta da un miscuglio di neve e sale grosso: in quest'ultimo caso, la neve lascia una cavit\u00e0 vuota di crosta costellata da cristalli di sale.\nModalit\u00e0 di consumo.\nLa combinazione di nutrienti (carboidrati, proteine e grassi) fa del \"kalakukko\" un pasto completo, da considerarsi come piatto unico. Il \"kalakukko\" pu\u00f2 essere mangiato caldo, appena sfornato per strada o in mercatino, o come pasto freddo.\nLe sue caratteristiche di pasto completo, facile da conservare e maneggiare, lo rendono particolarmente adatto come pranzo al sacco e cibo da strada, e come tale, localmente, \u00e8 usato di frequente per spuntini, snack, pic-nic.\nPresentazione.\nLo chef Jaakko Kolmonen, volto televisivo molto noto del canale YLE TV2 della televisione di stato (Yleisradio), suggerisce tre modi diversi di presentazione:\nLa presentazione del piatto prevede che il \"kalakukko\" possa essere accompagnato da una guarnitura di burro sciolto o in riccioli, e da un contorno di patate novelle, cetrioli, pomodori.\nConservazione.\nLe laboriose fasi della cottura spingono l'interno del \"kalakukko\", per un periodo prolungato, a temperature superiori a 65\u00a0\u00b0C, causando la disattivazione enzimatica del contenuto e l'inibizione della proliferazione batterica. Questo processo, unito al rapido raffreddamento al termine della cottura, segu\u00ecto poi da un corretto confezionamento, favorisce la conservazione del prodotto, da realizzarsi comunque a temperature sufficientemente basse.\nLuoghi tipici.\nSebbene ormai sia considerato un piatto delle cucina nazionale finlandese, la tipicit\u00e0 del \"kalakukko\" rimane legata ad alcune aree particolari, nella Savonia e nella Carelia, dove si rinvengono i luoghi pi\u00f9 indicati per una migliore degustazione della specialit\u00e0. Particolare importanza assume la vocazione produttiva della citt\u00e0 di Kuopio. Proprio a Kuopio ha operato colei che \u00e8 considerata la \"madre\" della commercializzazione del \"kalakukko\", la fornaia Hanna Partanen (1891-1969), che, negli anni trenta del Novecento, si dedic\u00f2 per prima alla produzione e alla vendita al pubblico di una specialit\u00e0 che, per le sue modalit\u00e0 di preparazione, era rimasta confinata, fino ad allora, nell'ambito tradizionale dell'economia contadina o domestica, con piccole e residuali produzioni casalinghe destinate in prevalenza all'autoconsumo.\nIl suo forno, aperto al n. 15 di via della Caserma (\"Kasarmikatu\"), a 500 metri dal caratteristico mercato all'aperto, ha determinato una svolta nella fruizione del \"kalakukko\": il laboratorio, progressivamente ingranditosi, \u00e8 arrivato, nel secondo dopoguerra, perfino a esportare la pietanza negli Stati Uniti d'America, assumendo, col tempo, uno status di forno storico della citt\u00e0 e guadagnandosi anche un discreto interesse quale tappa e punto di riferimento per i viaggiatori interessati a spunti di turismo enogastronomico. Oltre che al forno storico di Hanna Partanen, il \"kalakukko\" pu\u00f2 essere acquistato ancora caldo, appena sfornato, anche dalle botteghe di altri fornai, o dai banchetti del colorato mercato all'aperto\nRegime comunitario di protezione del marchio.\nNell'anno 2001, \u00e8 stata inoltrata, all'Unione europea, richiesta di registrazione per l'ottenimento della specificit\u00e0 di prodotto alimentare tipico. A luglio 2002, ha ottenuto il riconoscimento di Specialit\u00e0 tradizionale garantita (STG) tra i \"Prodotti della panetteria, della pasticceria, della confetteria o della biscotteria\", un marchio di origine che si inscrive nel quadro di protezione comunitaria dei prodotti alimentari tipici. Diverse versioni e varianti ancora in uso, che non si conformano alla preparazione canonica destinataria del riconoscimento UE, non possono fregiarsi del marchio di tipicit\u00e0 europeo n\u00e9 possono fruire del relativo regime di protezione."}
{"id": "2598404", "revid": "27160994", "url": "https://it.wikipedia.org/wiki?curid=2598404", "title": "Pane di segale", "text": ""}
{"id": "2598405", "revid": "216538", "url": "https://it.wikipedia.org/wiki?curid=2598405", "title": "Van Innis", "text": ""}
{"id": "2598410", "revid": "339392", "url": "https://it.wikipedia.org/wiki?curid=2598410", "title": "Nikolai Andrianov", "text": ""}
{"id": "2598415", "revid": "486946", "url": "https://it.wikipedia.org/wiki?curid=2598415", "title": "San Matteo Apostolo ed Evangelista", "text": ""}
{"id": "2598424", "revid": "121958261", "url": "https://it.wikipedia.org/wiki?curid=2598424", "title": "Band di supporto", "text": "Nella terminologia musicale, una band di supporto o gruppo di accompagnamento (\"backing band\" in inglese, \"backup band\" in americano) \u00e8 un gruppo musicale che accompagna un cantante durante un'esibizione dal vivo o nel corso di una registrazione. La band di supporto pu\u00f2 essere costituita o da un gruppo di artisti che suonano stabilmente insieme, con poche o nessuna modifica nella formazione, o da un gruppo costituito \"ad hoc\" proprio con quello scopo; in quest'ultimo caso la band di supporto \u00e8 di solito formata da turnisti.\nNel rock.\nNella musica rock sono state utilizzate frequentemente delle band di supporto, in aiuto all'artista solista; tra le pi\u00f9 note sono i Mothers of Invention con Frank Zappa, i Mahogany Rush con Frank Marino, e la E Street Band con Bruce Springsteen.\nNel rock &amp; roll.\nVerso la fine degli anni cinquanta l'allora sconosciuto Harry Rodger Webb pubblica insieme ai The Drifters, un gruppo rock &amp; roll divenuto la sua band di supporto, il brano \"Move It\" che, grazie anche ad apparizioni televisive, raggiunge in breve la seconda posizione nelle classifiche inglesi. In poco meno di un anno, divenuti assai popolari col nome di Cliff Richard &amp; The Shadows, sono i precursori dell'incombente successo delle band rock, rappresentando la formazione standard tipica di innumerevoli gruppi del loro tempo, in cui un \"lead singer\" viene accompagnato da una band di supporto e il nome adottato \u00e8 la combinazione del nome del leader col nome della band.\nNel reggae.\nL'esistenza di gruppi di musicisti che accompagnano un artista in studio \u00e8 piuttosto tradizionale nel reggae.\nUna delle \"backing band\" pi\u00f9 conosciute nella storia del reggae \u00e8 la Wailers Band, che ha rappresentato una componente fondamentale nel successo di Bob Marley, che era uno dei membri della formazione originale della band.\nUna band di supporto viene utilizzata nel reggae per accompagnare un cantante ancora privo di un gruppo musicale o per suonare delle melodie che si intende arrangiare in una registrazione. La maggior parte delle band giamaicane, se non formano un gruppo musicale autonomo, sono sotto la guida di un produttore o di un arrangiatore dub.\nIn Italia.\nAnche in Italia si \u00e8 avuto, nel corso degli anni, l'esistenza di gruppi che accompagnavano un solo artista che, in alcuni casi, hanno poi avuto anche una carriera autonoma: si possono ricordare Adriano Celentano e i Ribelli, Gianni Morandi e Coro degli Angeli, Ghigo &amp; i Goghi, e Tony Dallara e i Campioni."}
{"id": "2598430", "revid": "1566286", "url": "https://it.wikipedia.org/wiki?curid=2598430", "title": "Letizia Quaranta", "text": "Biografia.\nNasce a Torino, sorella di Lydia e gemella di Isabella, inizia a lavorare nel cinema muto, introdotta dalla sorella maggiore, presso la \"Itala Film\", importante casa di produzione torinese del periodo, debuttando nella pellicola \"Il gioiello del Nilo\", e successivamente ricopre la parte di Elena in \"Addio giovinezza!\" di Nino Oxilia.\nIn poco tempo diventer\u00e0 una delle pi\u00f9 richieste attrici del periodo, diretta tra gli altri dal regista Carlo Campogalliani, che sposer\u00e0 nel 1921.\nSi trasferisce a Roma con il marito, e successivamente in Argentina per lavorare a tre film sempre diretti da Campogalliani.\nTornata a Roma continua a girare film muti, ma con l'avvento del sonoro, come accaduto a molti suoi colleghi, incontrer\u00e0 difficolt\u00e0 nell'affrontare il nuovo mezzo cinematografico parlato, saranno solo 7 le pellicole a cui lavorer\u00e0 dal 1931, quasi sempre diretta dal marito, per concludere la sua carriera alla met\u00e0 degli anni cinquanta."}
{"id": "2598436", "revid": "889336", "url": "https://it.wikipedia.org/wiki?curid=2598436", "title": "Minami-za", "text": "Il Minami-za \u00e8 il principale teatro kabuki di Kyoto, in Giappone.\nFu originariamente fondato nel 1610 mentre l'attuale edificio fu inaugurato nel 1929 e ha una capacit\u00e0 di 1086 posti a sedere."}
{"id": "2598438", "revid": "729019", "url": "https://it.wikipedia.org/wiki?curid=2598438", "title": "Clan Moccia", "text": "Il clan Moccia \u00e8 il pi\u00f9 antico e potente sodalizio camorristico operante nella bassa Liburia, in particolare nei comuni di Afragola, Casoria, Arzano, Caivano, e limitrofi, situati a nord e nord-est di Napoli. Secondo gli inquirenti, il clan ha una grande presenza anche nella regione Lazio.\nHa preso il posto del clan Magliulo, abbattendo di fatto uno dei pilastri del clan Alfieri.\nFondatore fu Gennaro Moccia, ucciso in un attentato camorristico nell'aprile 1974, probabilmente da un gruppo di sicari al soldo dei rivali dei Moccia, ossia i clan Giugliano e Magliulo, all'epoca impegnati in una faida proprio con i Moccia i quali, in seguito, spodestarono ambedue le cosche rivali, racchiudendo cos\u00ec, negli anni a seguire, Afragola e i comuni limitrofi nella propria grande orbita. \nIl vuoto lasciato da Gennaro Moccia \u00e8 stato poi colmato da sua moglie, Anna Mazza, prima donna in Italia ad aver sub\u00ecto procedimenti penali per reati di mafia.\nStoria.\nDopo la morte di Gennaro la moglie di questi, Anna Mazza, successivamente insieme con il figlio Antonio, prese le redini del clan ramificandolo su una vasta area polarizzata sulla citt\u00e0 di Afragola. Da poco uscito in libert\u00e0 dopo due anni e qualche mese, ma ora agli arresti domiciliari nella sua abitazione nel Parco Verde a Caivano, dove risiederebbe il boss Antonio Ciccarelli, ora detenuto per l'omicidio del pentito Salvatore d'Ambrosio, assassinato con un colpo in bocca.. Secondo alcune fonti il clan Moccia, non avendo sviluppato il redditizio traffico di droga, avrebbe provocato una faida con il clan Natale, terminata con la morte di Salvatore Natale.\nSecondo alcune inchieste giudiziarie, il clan Moccia avrebbe capillare e totale del territorio in Afragola: strutturato in modo verticista, il clan \u00e8 composto da una confederazione di diverse figure criminali di secondo livello che sono alle dirette dipendenze dei vertici del clan.\nAttivit\u00e0.\nIl clan controlla i traffici relativi alla spaccio di droga nella cittadina di Caivano, nel rione Parco Verde, un caseggiato popolare costruito sulla base degli interventi attuati con la legge 14 maggio 1981, n. 219, della ricostruzione dopo il terremoto dell'Irpinia del 1980. Luigi Moccia, \u00e8 considerato dagli inquirenti il colletto bianco del clan, la vera mente della holding criminale, capace di trasformare una delle cosche pi\u00f9 sanguinarie del napoletano, in una mafia che cresce nell'apparente tranquillit\u00e0 di uffici rispettabili.\nI vertici dell'organizzazione infatti si interessano principalmente di affari imprenditoriali di primo livello anche grazie alla pesante forza di penetrazione a livello politico locale. Come affermato anche dall'ultima pubblicazione della Dia nessuno dei vertici del clan \u00e8 mai diventato pentito, si sono solo limitati a dissociarsi, saldando in questo modo una continuit\u00e0 criminale unica nell'hinterland del napoletano.\nI Moccia, inoltre, sono presenti nella regione Lazio. Secondo gli inquirenti, i Moccia, anche in collaborazione con il clan capeggiato da Michele Senese, potente capo della malavita romana, originario di Afragola e vicino ai Moccia, gestiscono e conducono attivit\u00e0 illecite e, grazie alla compiacenza di insospettabili prestanomi, controllano anche affari e attivit\u00e0 economiche legali.\nIndagini e arresti.\nL'omicidio Bacioterracino.\nL'11 maggio 2009, la Procura antimafia di Napoli diffonde un video sull'omicidio a sangue freddo di Mariano Bacioterracino, ucciso nel rione Sanit\u00e0 a Napoli. Secondo alcune ricostruzioni, Mariano Bacioterracino sarebbe l'ultimo dei quattro presunti killer di Gennaro Moccia, condannato in primo grado, ma poi assolto in appello. Gli altri presunti killer sono morti in attentati riconducibili al clan.\nL'omicidio Pellino.\nIl 25 luglio 2012 \u00e8 stato assassinato a Nettuno Modesto Pellino, un luogotenente del clan camorristico dei Moccia. Pellino venne arrestato nel 2010, dopo circa 2 anni di latitanza, essendo ritenuto uno dei pi\u00f9 pericolosi componenti del clan. Secondo alcune indagini, in passato avrebbe gestito attivit\u00e0 illecite come estorsioni e traffico di droga e armi."}
{"id": "2598444", "revid": "775372", "url": "https://it.wikipedia.org/wiki?curid=2598444", "title": "Governatore del Minnesota", "text": "Il Governatore del Minnesota \u00e8 il capo dell'esecutivo dello Stato del Minnesota e ha il compito di garantire l'esecuzione delle leggi dello Stato. \u00c8 abilitato, a nome dei commissari di Stato e dei Capi di Dipartimento, ad approvare o non approvare (con il veto) le leggi della Legislatura del Minnesota, che detiene il potere legislativo. Il governatore \u00e8 anche comandante in capo delle forze militari e navali dello Stato.\nHenry Sibley \u00e8 stato il primo governatore eletto nelle prime elezioni a livello statale tenutasi il 13 ottobre 1857 ed \u00e8 entrato in carica dopo l'entrata del Minnesota come 32\u00ba stato degli Stati Uniti, l'11 maggio 1858. All'epoca, il governatore e il vice governatore furono eletti in scrutini separati e il loro mandato durava due anni. Con il passaggio dell'emendamento 1958 di stato costituzionale, i mandati del governatore e del vice governatore furono incrementati a quattro anni a partire dal 1963. Successivamente, l'emendamento 1972 di stato costituzionale previde l'elezione congiunta del governatore e del vice governatore. Prima del 1886, le elezioni a livello statale venivano svolte negli anni dispari. A causa di questo cambiamento (risultato dell'emendamento 1883 di Stato costituzionale), il secondo mandato di Lucius F. Hubbard come governatore dur\u00f2 tre anni.\nI numeri indicano il tempo consecutivo nel quale il governatore \u00e8 stato in carica. Per esempio, William R. Marshall fu governatore per due mandati consecutivi ed \u00e8 considerata il quinto governatore dello Stato (e non il quinto e il sesto). Henry A. Swift divenne governatore dopo le dimissioni di Alexander Ramsey per il resto del secondo mandato di quest'ultimo. Il fatto che Swift non fu eletto in normali elezioni non influisce sulla numerazione, che fa di lui il terzo governatore. Rudy Perpich fu governatore per due mandati non consecutivi e quindi \u00e8 considerato il 34\u00ba e il 36\u00ba governatore del Minnesota. A causa di questo l'elenco qui di seguito contiene 39 governatorati, ma solo 38 persone.\nPrima della sua organizzazione come territorio, alcune porzioni del Minnesota facevano parte del Territorio del nord-ovest, Territorio dell'Indiana, Territorio del Louisiana (in seguito rinominato Territorio del Missouri), Territorio dell'Illinois, Territorio del Michigan, Territorio del Wisconsin e Territorio dell'Iowa.\nGovernatori dello Stato.\nDemocratici (11) Repubblicani (26)"}
{"id": "2598446", "revid": "819238", "url": "https://it.wikipedia.org/wiki?curid=2598446", "title": "Automotrici FS ALe 792 e ALe 882", "text": "Le automotrici e sono due veicoli ferroviari leggeri a trazione elettrica delle Ferrovie dello Stato Italiane costruiti tra il 1936 e il 1937. I due modelli differiscono unicamente per il numero di posti a sedere, settantanove sulle e ottantotto sulle .\nStoria.\nIl successo di pubblico e di esercizio degli elettrotreni ETR 200 port\u00f2 ad una estensione del concetto da essi rappresentato spingendo le Ferrovie dello Stato a progettare delle elettromotrici, da essi derivate, che avrebbero dovuto svolgere i servizi minori abbattendo i costi relativi ai treni di materiale ordinario e riducendo contemporaneamente i tempi di viaggio; queste presero il nome di automotrici ALe 792 e ALe 882 in relazione alla categoria e al numero dei posti offerti, 79 di 2\u00aa e 3\u00aa classe la prima e di 88 posti di 3\u00aa classe la seconda. Il versatile mezzo leggero, costruito dalla Breda venne presto ribattezzato dalla fantasia popolare \"Littorina\" mettendolo in relazione al mezzo termico che aveva \"rivoluzionato\" il trasporto locale anni prima.\nL'impostazione stilistica delle due serie, molto simile a quella dell'elettrotreno con il caratteristico frontale a \"muso di vipera\", aveva portato alla costruzione di elettromotrici con ambedue i frontali aerodinamici, prive quindi di intercomunicante; ci\u00f2, in conseguenza dell'immediato successo di passeggeri, rivel\u00f2 presto il suo limite nella frequente necessit\u00e0 di accoppiare altre unit\u00e0 in composizione che richiedevano la presenza di ulteriore personale con aggravio di costi cosa che presto port\u00f2 ad un ripensamento progettuale nell'ordinazione delle serie successive rinunciando al frontale aerodinamico e costruendo delle testate piatte con piccolissima cabina di guida laterale.\nVerso la fine degli anni trenta furono concentrate nel Deposito locomotive di Napoli Campi Flegrei per svolgere servizio, verso nord e verso sud, sulla \"Tirrenica\" con composizioni, di massima, di tre unit\u00e0 accoppiate.\nA causa dell'entrata in guerra dell'Italia molte unit\u00e0 vennero seriamente danneggiate dai bombardamenti e finirono per essere rottamate altre dovettero essere interamente ricostruite.. Un'unit\u00e0, la ALn 792.001, venne dichiarata dispersa e mai pi\u00f9 ritrovata.\nDalla met\u00e0 degli anni cinquanta sono state gradualmente trasferite al Deposito locomotive di Foggia con servizi a carattere locale sulle varie direttrici interne ed \"Adriatica\"\nIl servizio prestato nel dopoguerra ha interessato anche linee italiane del Centro-Nord fino ai primi anni ottanta. Gli anni ottanta hanno anche visto la loro radiazione.\nConservazione museale.\nIl 24 gennaio 2012 l'automotrice ALe 792.004 \u00e8 stata riconsegnata al Museo Ferroviario Nazionale di Pietrarsa, da dove mancava dal 2005, dopo la bonifica dall'amianto e il restauro estetico eseguito dalle Officine Magliola di Santhi\u00e0.\nCaratteristiche.\nI carrelli erano del tipo a telaio interno B910, a due assi. La sospensione degli assi era quella classica del tempo con molle a balestra caricate sulla trave oscillante.\nI motori elettrici a corrente continua (con eccitazione in serie), all'avviamento venivano collegati tutti in serie e poi commutati in parallelo a gruppi di due (in serie tra loro) per la maggiore velocit\u00e0. L'avviamento era il classico di tipo reostatico con avviatore automatico e un grado di shuntaggio. La trasmissione avveniva ad ingranaggi con il pignone del motore che azionava un ingranaggio \"ozioso\" che a sua volta muoveva quello calettato su di un asse cavo concentrico all'asse delle ruote a cui trasmetteva il moto mediante rulli e pacchi di molle; era il sistema che equipaggiava anche le locomotive elettriche E.428, E.636 ed altre ed era detto \"sistema Bianchi\" dall'ingegnere che lo aveva ideato.\nLa velocit\u00e0 massima era di 115\u00a0km/h con rapporto di trasmissione di 17 denti al pignone e 43 alla corona."}
{"id": "2598449", "revid": "479409", "url": "https://it.wikipedia.org/wiki?curid=2598449", "title": "Automotrice ALe 882", "text": ""}
{"id": "2598453", "revid": "228587", "url": "https://it.wikipedia.org/wiki?curid=2598453", "title": "Sidewiki", "text": ""}
{"id": "2598454", "revid": "298055", "url": "https://it.wikipedia.org/wiki?curid=2598454", "title": "Karen Hayes", "text": ""}
{"id": "2598458", "revid": "809148", "url": "https://it.wikipedia.org/wiki?curid=2598458", "title": "Lev Petrovi\u010d Pitaevskij", "text": "I suoi interessi di ricerca sono nella fisica delle basse temperature, fisica dei plasmi, meccanica quantistica, teoria dei metalli ed elettrodinamica macroscopica. A lui si deve la teoria dei superfluidi in prossimit\u00e0 di transizioni di fase e ha mostrato la necessit\u00e0 della transizione allo stato superfluido dell'elio-3 per temperature sufficientemente basse. A lui, oltre che a Evgenij Lif\u0161ic, si deve il completamento del corso di fisica teorica di Lev Davidovi\u010d Landau. Da lui prende il nome l'equazione di Gross-Pitaevskij, che descrive l'evoluzione di un gas di bosoni identici, sotto certe approssimazioni.\nBiografia.\nSi laure\u00f2 presso l'Universit\u00e0 di Saratov nel 1955 e subito si sottopose all'esame di minimo teorico superandolo brillantemente ed entrando quindi nel programma di dottorato di Lev Davidovi\u010d Landau presso l'istituto di problemi fisici di Mosca. Terminato il dottorato nel 1958 rimase nell'istituto come giovane ricercatore, fino ad assumere nel quadriennio 1988-1992 la direzione del dipartimento di fisica teorica. Dal 1962 insegn\u00f2 presso l'istituto di fisica e tecnologia di Mosca e nel 1971 divenne professore di ruolo. Membro dell'Accademia delle Scienze dell'URSS dal 1990, dell'Accademia russa delle scienze dal 1991. \u00c8 membro dell'Istituto di problemi fisici di Mosca e, su invito del professor Sandro Stringari, dal 1998 \u00e8 professore ordinario di fisica teorica presso il dipartimento di fisica dell'Universit\u00e0 di Trento e membro del gruppo BEC del CNR-INFM di Trento.\nPremi e riconoscimenti.\nLev Pitaevskij \u00e8 stato premiato per due volte con la medaglia d'oro Landau (la prima volta quando si chiamava ancora premio Landau): nel 1980 per le sue ricerche in fisica dei plasmi, e nel 2008 per i suoi contributi alla fisica teorica nel campo della materia condensata, e per il suo contributo al corso di fisica teorica di Landau. Nel 2021 ha ricevuto il premio Lars Onsager dell'APS, per la teoria di Gross-Pitaevskij."}
{"id": "2598460", "revid": "287204", "url": "https://it.wikipedia.org/wiki?curid=2598460", "title": "Pedro Orrente", "text": "Biografia.\nSecondo la tesi pi\u00f9 accreditata, Pedro de Orrente nacque in 1580 a la citt\u00e0 di Murcia, nell'omonima regione spagnola situata nell'estremit\u00e0 sud orientale; una seconda ipotesi lo vuole oriundo de Montealegre del Castillo, piccolo villaggio della comunit\u00e0 di Castiglia-La Mancia, nella Spagna centrale della.\nSi form\u00f2 a Toledo, a contatto con le opere che El Greco lasci\u00f2 nelle chiese e nei palazzi cittadini; qui intrecci\u00f2 un legame d'amicizia con il pittore Jorge Manuel, figlio dell'artista, che in parte lo influenz\u00f2 nei soggetti e nella tecnica artistica. Stando alla sua biografia redatta da Antonio Palomino, Pedro Orrente comp\u00ec un viaggio di formazione a Madrid, in cui lasci\u00f2 alcune opere non ancora ben identificate dalla critica.\nNonostante la sua vita movimentata, l'artista lasci\u00f2 un segno indelebile nelle scuole artistiche in cui trov\u00f2 posto: dapprima in quella toledana, di cui divenne uno dei pi\u00f9 grandi esponenti del secolo insieme ai contemporanei Juan S\u00e1nchez Cot\u00e1n e Luis Trist\u00e1n. Lo stile di Orrente risente quasi del tutto del tenebrismo tipico di Jacopo Bassano, di cui era considerato discepolo: in realt\u00e0, il pittore spagnolo non conobbe mai quest'ultimo dal vivo, n\u00e9 mai, pare, intraprese un viaggio in Italia per documentazione; l'unico dato certo \u00e8 che Orrente si limit\u00f2 a copiare le opere della scuola dei Bassano che pervenivano in Spagna.\nPedro \u00e8 documentato in piena attivit\u00e0 nelle citt\u00e0 di Murcia, Cuenca, Cordova e Siviglia. Il suo pi\u00f9 grande operato, tuttavia, lo svolse a Valencia, citt\u00e0 che raramente abbandon\u00f2 perch\u00e9 inesauribile fonte di commissioni e successo. Durante il suo primo soggiorno, intorno al 1616, Orrente realizz\u00f2 il \"Martirio di san Sebastiano\" per una cappella privata della cattedrale, dipinto dai colori scuri tipici dell'operato di Caravaggio a Napoli. \nNel medesimo anno, l'artista esegue e firma la tela che \u00e8 da molti ritenuta il suo capolavoro: il \"Sacrificio di Isacco\", conservato nel Museo de Bellas Artes di Bilbao, \u00e8 forse l'opera pi\u00f9 caravaggesca dell'artista, poich\u00e9 impregnata dal naturalismo e dal chiaroscuro che perlopi\u00f9 caratterizzarono lo stile del pittore italiano. Alcuni studiosi hanno avanzato l'ipotesi che Orrente avesse avuto come modello un dipinto di Caravaggio, a noi non pervenuto.\nL'anno successivo, il 1617, l'artista era di nuovo a Toledo per completare il \"Miracolo di santa Leocadia\", commissionato per la cattedrale cittadina. Le tappe successive dell'artista non sono chiare: tra il 1617 e il 1626 i suoi spostamenti sono infatti confusi e poco documentati, mentre a partire da quest'ultimo anno \u00e8 possibile tracciare un percorso preciso della sua attivit\u00e0. Tra il 1626 e il 1631, Orrente \u00e8 nuovamente a Toledo, nel quale lascia una vasta serie di dipinti a soggetto biblico, ora distribuiti tra Toledo e Madrid, di sapore veneto per colori e soggetto. Il confronto diretto con i pittori Jusepe de Ribera e Francisco Ribalta, che l'artista incontr\u00f2 personalmente, permisero inoltre di raffinare la sua vena caravaggesca che Orrente stesso diffuse in Spagna.\nIl pittore \u00e8 documentato a Valencia alcuni anni dopo; qui figura a capo di un'importante bottega che annoverava, tra i tanti allievi, i pittori Esteban March e Pablo Pontons. La sua carriera si conclude proprio in questa citt\u00e0, in cui Orrente spir\u00f2 tra il 1644 e il 1645 (una tesi sostiene questa seconda data e la colloca il 19 gennaio).\nUno dei suoi dipinti, raffigurante il \"Calvario\", fu ritenuto a lungo opera di Annibale Carracci.\nOpere.\nLa lista di opere seguente \u00e8 riportata in ordine cronologico:"}
{"id": "2598465", "revid": "1573940", "url": "https://it.wikipedia.org/wiki?curid=2598465", "title": "Sejnane", "text": "Sejnane, scritto anche Sejnane o Sejn\u00e8ne, \u00e8 una citt\u00e0 della Tunisia settentrionale a 100 chilometri a nord-ovest di Tunisi.\nAppartenente al governatorato di Biserta, costituisce una municipalit\u00e0 di 4737 abitanti.\n\u00c8 centro di produzione di ceramica artigianale che, realizzata esclusivamente dalle donne, riprende motivi della tradizione berbera risalenti a un'epoca molto antica. Si tratta di motivi simmetrici e convergenti, spesso figurativi, tracciati in rosso e in nero. Queste ceramiche sono prodotte per gli usi di casa, destinate alla cottura e alla conservazione degli alimenti, e contrariamente alla ceramica artistica di Nabeul non sono ancora state oggetto di sfruttamento a fini turistici e industriali. La bellezza delle forme e delle decorazioni e l'importanza per l'economia locale e il mantenimento di un ruolo sociale importante per le donne impegnate in questa lavorazione ha tuttavia attirato l'attenzione di artisti e antropologi, che hanno resa nota a livello internazionale questo tipo di produzione.\nSejnane \u00e8 nota anche tra i \"birdwatchers\" per la presenza di folte colonie di cicogne.\nLa cooperazione tecnica tedesca ha realizzato, negli 1980 e 1990, una fattoria sperimentale per la preservazione delle zone umide circostanti."}
{"id": "2598468", "revid": "196390", "url": "https://it.wikipedia.org/wiki?curid=2598468", "title": "Sfruttamento al 10% del cervello", "text": ""}
{"id": "2598473", "revid": "287204", "url": "https://it.wikipedia.org/wiki?curid=2598473", "title": "Coppa del Re 1983-1984", "text": "L'edizione 1983-1984 della Coppa del Re \u00e8 stata l'ottantesima edizione della coppa nazionale spagnola. Vide la vittoria finale dell'Athletic Club, che per la ventitreesima volta nella sua storia vinse il trofeo.\nFormula e squadre partecipanti.\nIn questa edizione presero parte tutte le squadre di Primera Divisi\u00f3n, Segunda Divisi\u00f3n, 26 squadre di Segunda Divisi\u00f3n B e 70 squadre di Tercera Divisi\u00f3n che si sfidarono in scontri ad eliminazione diretta. Tutte le squadre presero parte alla competizione a partire dal primo turno eccetto le squadre impegnate nelle Coppe europee che entrarono in scena successivamente. In questa edizione non era presente la regola dei gol fuori casa.\nPrimo turno.\n', SD Portmany, ' qualificate.\nSecondo turno.\n e CD G\u00fc\u00edmar qualificate.\nQuarto turno.\n', ', ', ', ', ', ', ', ', ' e qualificate."}
{"id": "2598474", "revid": "406204", "url": "https://it.wikipedia.org/wiki?curid=2598474", "title": "Mondadori editore", "text": ""}
{"id": "2598476", "revid": "102780114", "url": "https://it.wikipedia.org/wiki?curid=2598476", "title": "Vettore area", "text": "In geometria, il vettore area (o vettore superficie) per una superficie \u00e8 il vettore formula_1 di intensit\u00e0 pari all'area formula_2 della superficie e direzione perpendicolare al piano della superficie:\ndove formula_4 \u00e8 il versore normale alla superficie.\nPer una superficie curva il vettore superficie \u00e8 dato da\ndove formula_6 sono gli elementi di superficie piani, formula_7 \u00e8 il versore normale ad ogni elemento di superficie formula_6.\nLa formulazione integrale del vettore superficie \u00e8 data dall'integrale sugli elementi di superficie\novvero\nPer una superficie curva il vettore superficie ha modulo minore dell'area, e per una superficie chiusa \u00e8 nullo.\nIl concetto di area vettoriale semplifica il calcolo del flusso attraverso una superficie, che pu\u00f2 essere scritto come il prodotto scalare del campo per il vettore superficie.\nProiezione dell'area su piani.\nLa proiezione dell'area su, ad esempio, il piano \"x\"-\"y\", \u00e8 equivalente alla componente \"z\" del vettore area, ed \u00e8 da\ndove formula_12 \u00e8 l'angolo tra il piano normale e l'asse \"z\"."}
{"id": "2598480", "revid": "235890", "url": "https://it.wikipedia.org/wiki?curid=2598480", "title": "Area vettoriale", "text": ""}
{"id": "2598481", "revid": "787565", "url": "https://it.wikipedia.org/wiki?curid=2598481", "title": "120\u00ba Battaglione fanteria d'arresto &quot;Fornovo&quot;", "text": "Il 120\u00ba Battaglione fanteria d'arresto \"Fornovo\" \u00e8 un reparto dell'Esercito Italiano e, con la denominazione 120\u00ba Reggimento fanteria \"Emilia\", lo \u00e8 stato del Regio Esercito.\nStoria.\nPrima guerra mondiale.\nIl 120\u00ba Reggimento fanteria fu costituito a Ravenna (dal Deposito del 28\u00ba Reggimento) nel marzo del 1915 per costituire, con il 119\u00ba, la Brigata \"Emilia\", partecipando alla prima guerra mondiale inizialmente (dal 24 maggio 1915) nella zona di Planina-Korada. Il 22 giugno dello stesso anno oltrepassa l'Isonzo e dopo un'aspra battaglia conquista Globna, ricevendo per questa azione una medaglia di bronzo al valor militare. E dall'11 luglio viene schierato sul monte Nero.\nNel 1916 il Reggimento viene temporaneamente inquadrato nella Divisione bersaglieri, operando a Solje. Ai primi del 1917 viene trasferito nella zona di Gorizia, dove il 31 agosto riesce a conquistare Grazigna di Gorizia.\nDopo Caporetto, il 120\u00ba \u00e8 costretto a ripiegare, sempre combattendo, sino a Fossalta di Piave.\nNel 1918, il 15 giugno, il Reggimento si distingue ancora in battaglia, a Porte di Salton, respingendo reiterati attacchi di \"soverchianti masse nemiche\" e per questo ricevendo una medaglia d'argento al valor militare.\nAl termine della guerra, il 120\u00ba viene sciolto, per essere poi ricostituito il 15 ottobre 1941, a cura del deposito del 94\u00ba Reggimento fanteria.\nSeconda guerra mondiale.\nIl 1\u00ba dicembre 1941 il 120\u00ba viene inquadrato nella 155\u00aa Divisione fanteria \"Emilia\" e inviato con compiti di presidio e controguerriglia in Jugoslavia, nella zona di Castelnuovo di Cattaro.\nNel 1943, dopo l'8 settembre, il Reggimento difende con grande tenacia dagli attacchi tedeschi la citt\u00e0 di Cattaro (14-15 settembre). Il I Battaglione del Reggimento si sacrifica per consentire ad una parte della Divisione Emilia di imbarcarsi e raggiungere le coste pugliesi. Per questa azione la bandiera di Guerra del Reparto fu decorata da una seconda medaglia di bronzo al valor militare.\nIl resto della Divisione \"Emilia\" fu in parte catturato dai tedeschi e in parte and\u00f2 a costituire un battaglione (il Biela Gora) che riusc\u00ec a unirsi alla Divisione alpina \"Taurinense\", che, unitasi alla Divisione \"Venezia\" and\u00f2 a costituire una Brigata Garibaldi che combatt\u00e9 il resto della guerra al fianco dei partigiani jugoslavi.\nIl generale Carlo Alberto dalla Chiesa effettivo al 120\u00b0 con il grado di sottotenente partecip\u00f2 per dieci mesi all'occupazione del Montenegro meritando due croci di guerra al valore prima di transitare nel 1942 nell'Arma dei Carabinieri.\nLa parte del Reggimento rientrata in Italia viene riordinate nel Salento per essere poi provvisoriamente sciolto a fine mese e ricostituito nel dicembre 1943, sempre nel Salento.\nTrasferito a Napoli nel giugno del 1944 \u00e8 infine definitivamente sciolto il 30 giugno 1945.\nDal dopoguerra a oggi.\nNel 1976, bandiera, insegne, tradizioni, motto e mostrine (ma non il nome \"Emilia\") vengono passate in \"eredit\u00e0\" al neocostituito 120\u00ba Battaglione di fanteria d'arresto \"Fornovo\", di stanza a Ipplis di Premariacco, inquadrato nella Brigata meccanizzata \"Isonzo\", parte della Divisione meccanizzata \"Mantova\". Proprio nel 1976 il Battaglione si distinse nel soccorso alle popolazioni terremotate ricevendo una medaglia di bronzo al valore dell'Esercito.\nDal 1976 ha presidiato anche l'opera difensiva presso la galleria di Purgessimo.\nNel 1986, sciolte le Divisioni, il 120\u00ba Battaglione \"Fornovo\" fu inquadrato nella Brigata bersaglieri \"Garibaldi\".\nIl 20 novembre 1991 il Battaglione viene definitivamente sciolto. La bandiera di Guerra \u00e8 custodita, come tutte quelle delle unit\u00e0 soppresse, al Vittoriano.\nOnorificenze.\nA Militari.\nMedaglie d'oro al valor militare.\n5\nMedaglie d'argento al valor militare.\n54 \"(25 a ufficiali; 29 a militari di truppa)\"\nMedaglie di bronzo al valor militare.\n50"}
{"id": "2598483", "revid": "1941276", "url": "https://it.wikipedia.org/wiki?curid=2598483", "title": "Play On", "text": "Play On \u00e8 il terzo album di Carrie Underwood, ed \u00e8 stato pubblicato il 3 novembre 2009. L'album vede la collaborazione anche del cantante Ne-Yo. Ad oggi l'album ha venduto pi\u00f9 di 3.000.000 di copie negli Stati Uniti, cos\u00ec da essere stato certificato triplo disco di platino, mentre mondialmente ha raggiunto le 3.500.000.\nIl primo singolo estratto dall'album \u00e8 stato Cowboy Casanova, il quale in breve tempo ha raggiunto la cima della classifica Country. Questo \u00e8 il quinto singolo per Carrie ad essere certificato platino. Il secondo singolo \u00e8 stato Temporary Home, come i precedenti singolo anche questo non ha avuto problemi a diventare una hit nella classifica Country. Come terzo singolo \u00e8 stato annunciato Undo It."}
{"id": "2598485", "revid": "842", "url": "https://it.wikipedia.org/wiki?curid=2598485", "title": "DirectX 11", "text": ""}
{"id": "2598486", "revid": "767487", "url": "https://it.wikipedia.org/wiki?curid=2598486", "title": "Natale a Beverly Hills", "text": "Natale a Beverly Hills \u00e8 un film di Neri Parenti, distribuito nelle sale cinematografiche a partire dal 18 dicembre 2009.\nLe riprese del film sono iniziate il 31 agosto 2009.\nIl film ha incassato \u20ac consacrando ancora una volta il cinepanettone come maggiore incasso cinematografico della stagione natalizia italiana.\nTrama.\nDopo sedici anni Cristina incontra casualmente a Los Angeles Carlo, l'uomo che l'aveva abbandonata incinta di sette mesi e che ora, cinquantenne, vive ancora come un gigol\u00f2, insieme a una donna pi\u00f9 vecchia di lui. Cristina non si lascia sfuggire l'occasione di affrontarlo e gli comunica che il figlio Lele ha ora un padre putativo, Aliprando, che si \u00e8 preso cura di lei e del ragazzo. A loro ha raccontato che il padre naturale \u00e8 morto, per cui gli ordina di rimanere lontano dalla loro vita.\nCarlo, che temeva invece di essere messo di fronte ai suoi doveri paterni, tira un sospiro di sollievo e, fingendosi amareggiato, accetta di buon grado. La sua compagna per\u00f2 ha appena deciso di lasciarlo per un ragazzo pi\u00f9 giovane. Bloccato negli Stati Uniti senza un soldo in tasca, Carlo chiede aiuto proprio a Cristina: spacciandosi per suo fratello, missionario laico in Angola, riesce a farsi ospitare da Aliprando per qualche giorno.\nNel frattempo Lele s'invaghisce di Susanna, la bella figlia di Claudio, proprietario dell'albergo. Per far colpo su di lei ruba l'auto presa a noleggio da Aliprando e offre alla ragazza un passaggio fino all'universit\u00e0. Cristina, che assiste a tutta la scena, obbliga Carlo ad assumersi per la prima volta le sue responsabilit\u00e0 di padre e a unirsi ad Aliprando nella ricerca del ragazzo. Mentre Cristina e Claudio &amp; Lele e Susanna si inseguono a vicenda pensando gli uni verso gli altri che l'altro duo faccia l'amore, Carlo e Aliprando fuggono dal motel dopo essere stati legati dalle prostitute che avevano sedotto. Infine Carlo reincontra un altro vecchio flirt, Fiamma, che rivela essersi la madre di Susanna con cui Carlo l'avuta e quindi si scopre che Lele e Susanna sono fratellastri.\nSerena e Marcello sono in procinto di sposarsi e organizzano entrambi una festa per dire addio alle loro vite da single. Durante il suo party, Marcello incontra per caso Rocco, un vecchio compagno di liceo che non vedeva da anni e che si trova a Los Angeles per un convegno. Rocco si \u00e8 arricchito producendo protesi per la chirurgia estetica, mentre Marcello gestisce con successo un ristorante a Malib\u00f9.\nNel frattempo Serena sta festeggiando il suo addio al nubilato in un locale country ma, avendo bevuto troppo, si lancia in uno spogliarello sotto lo sguardo dei molti uomini che affollano il bar. Viene fermata in tempo dalla sua amica e trascinata via. Fuori dal locale s'imbatte in Rocco, che nel frattempo ha abbandonato la festa di Marcello e, per una serie di equivoci, finisce nella sua camera d'albergo.\nTra i due non accade nulla, ma Serena, in preda a un'amnesia da sbornia, \u00e8 convinta di avere tradito il futuro marito. Cos\u00ec, quando il giorno dopo vede arrivare Rocco al ristorante di Marcello fa di tutto per evitare di incontrarlo. Ma Rocco, che nel frattempo si \u00e8 innamorato di lei, non intende rinunciarvi e non solo le fa credere di avere trascorso con lei una notte di travolgente passione, ma inizia anche a corteggiarla e tramare per dividere i due, cercando di far pensare a ogni futuro coniuge che l'altro lo/a tradisca.\nControversia sull'interesse culturale del film.\nA seguito di istanza di riconoscimento di interesse culturale alla commissione cinema del Ministero per i beni e le attivit\u00e0 culturali, il film \u00e8 stato dichiarato di interesse culturale: \"raggiunge la sufficienza ed ottiene, come richiesto, il solo riconoscimento dell'interesse culturale senza contributo, da confermare a visione della copia campione\".\nL'attribuzione della qualifica di film d'essai ha sollevato diverse critiche, relative all'inserimento dei cinema che proiettano il film tra i cinema d'essai che godono di sostegni fiscali.\nDe Sica ha ribattuto che \"non si tratta di aiuti ma di un credito d'imposta sugli incassi, da reinvestire in film artisticamente pi\u00f9 complessi. Perch\u00e9 il famigerato cinepanettone mantiene l'intero cinema italiano\".\nLa qualifica di interesse culturale \u00e8 stata infine cancellata dalla commissione di verifica a fine febbraio 2010.\nLuoghi delle riprese.\nLe riprese sono state realizzate in California a Universal City (Saddle Ranch Chop House), a Los Angeles (North Rodeo Drive di Beverly Hills, Beverly Hilton Hotel di Beverly Hills, negozio in 9449 Brighton Way di Beverly Hills, University of California di Los Angeles, 765 Chick Hearn Court, Pink Motel), a Santa Monica (Spiaggia sull'Ocean Front), a Marina del Rey (Fisherman Village) e a Pasadena (Ritz-Carlton Huntington Hotel)."}
{"id": "2598489", "revid": "69794", "url": "https://it.wikipedia.org/wiki?curid=2598489", "title": "Jesolosandon\u00e0 Basket", "text": ""}
{"id": "2598491", "revid": "385321", "url": "https://it.wikipedia.org/wiki?curid=2598491", "title": "De-Lovely", "text": ""}
{"id": "2598492", "revid": "775372", "url": "https://it.wikipedia.org/wiki?curid=2598492", "title": "Alexander Ramsey", "text": "Ramsey fu eletto dalla Pennsylvania come Whig alla Camera dei Rappresentanti nel 28\u00ba e 29\u00ba Congresso degli Stati Uniti rimanendo in carica dal 4 marzo 1843 al 3 marzo 1847. Egli fu il primo governatore del Territorio del Minnesota dal 1\u00ba giugno 1849 al 15 maggio 1853 come membro del partito Whig.\nNel 1855, divenne sindaco di St. Paul. Ramsey fu eletto secondo governatore del Minnesota, dopo la statualit\u00e0 e rimase in carica dal 2 gennaio 1860 al 10 luglio 1863. Ramsey \u00e8 accreditato come il primo governatore dell'Unione ad aver impegnato le truppe durante la guerra civile americana (era a Washington D.C., quando scoppiarono i combattimenti). Ha rassegnato le dimissioni come governatore per diventare senatore, dopo essere stato eletto a tale posto nel 1863 come repubblicano. \u00c8 stato successivamente rieletto nel 1869 e ha ricoperto la carica fino al 3 marzo 1875, quindi \u00e8 stato nel 38\u00ba, 39\u00ba, 40\u00ba, 41\u00ba, 42\u00ba e 43\u00ba Congresso.\nRamsey fu anche Segretario alla Guerra dal 1879 al 1881, durante la presidenza di Rutherford Hayes.\nEredit\u00e0.\nLa Minnesota Historical Society conserva la sua casa come un museo. \u00c8 stata aggiunta al Registro Nazionale dei luoghi storici nel 1969. Alexander Ramsey Park, situato a Redwood Falls, nel Minnesota, \u00e8 il pi\u00f9 grande parco comunale del Minnesota. La Contea di Ramsey nel Minnesota, la Contea di Ramsey nel Dakota del Nord, la citt\u00e0 di Ramsey nel Minnesota, la citt\u00e0 di Ramsey nell'Illinois, il Ramsey Park a Stillwater, Alexander Ramsey Elementary School a Montevideo nel Minnesota e la Ramsey International Fine Arts Center (ex Alexander Ramsey Junior High School) a Minneapolis, sono cos\u00ec chiamate in suo onore."}
{"id": "2598494", "revid": "179980", "url": "https://it.wikipedia.org/wiki?curid=2598494", "title": "S\u00e9rgio Manoel J\u00fanior", "text": ""}
{"id": "2598507", "revid": "113145271", "url": "https://it.wikipedia.org/wiki?curid=2598507", "title": "Giovanni Merla", "text": "Biografia.\nCompiuti gli studi classici ad Arezzo, si \u00e8 iscritto all'Universit\u00e0 di Pisa, dove si \u00e8 laureato in scienze naturali nel 1927. Dal 1928 al 1930 \u00e8 stato assistente di Giorgio Dal Piaz, presso la cattedra di geologia dell'ateneo di Padova, prima di rientrare a Pisa, dove ha collaborato con Giuseppe Stefanini nell'Istituto di Geologia. A seguito di un concorso ha ottenuto un posto nell'Ufficio geologico di Roma, dove ha lavorato sino al 1935, preferendo poi per\u00f2 tornare all'insegnamento universitario, prima come docente di geologia all'Universit\u00e0 di Modena, poi all'Universit\u00e0 di Firenze, dove nel 1937 fu per lui istituita la prima cattedra italiana di paleontologia.\nNell'Africa Orientale Italiana, dapprima sotto le armi (1936), poi per conto dell'Agip (1938-'39), ha compiuto studi stratigrafici, stilando peraltro, con Enzo Minucci, la carta geologica del Tigrai, prima di tornarvi come volontario (1941), combattendo ad El Alamein: catturato, \u00e8 stato trasferito e imprigionato negli Stati Uniti, a Fort G. Meade. Alla fine della guerra, rientrato a Firenze, ha retto la cattedra di geologia in sostituzione di Giotto Dainelli. Dell'ateneo fiorentino \u00e8 stato nominato professore emerito nel 1981.\nHa condotto studi in particolare sul Permiano delle Dolomiti, sull'Appennino settentrionale e sul bacino del Tevere. Tuttavia, il suo nome \u00e8 legato soprattutto agli studi geo-tettonici relativi alla struttura e formazione dell'Appennino settentrionale, spiegate con la teoria delle \"rughe tettoniche\". Presidente della Societ\u00e0 geologica italiana nel 1949, tra il 1953 e il 1954 Merla ha vinto prima il premio Prestwich della Societ\u00e0 geologica di Francia, poi il premio Feltrinelli dell'Accademia dei Lincei, della quale \u00e8 divenuto successivamente socio. Nel 1965 \u00e8 stato fregiato della medaglia per i benemeriti della cultura e della scuola dal presidente della Repubblica Giuseppe Saragat.\nUna volta in pensione, si \u00e8 anche interessato di storia napoleonica e risorgimentale."}
{"id": "2598510", "revid": "767487", "url": "https://it.wikipedia.org/wiki?curid=2598510", "title": "Homer &amp; Eddie", "text": "Homer &amp; Eddie (\"Homer and Eddie\") \u00e8 un film del 1989 diretto da Andrej Kon\u010dalovskij.\nTrama.\nHomer \u00e8 un giovane sulla trentina, con un deficit mentale per un incidente accadutogli da bambino. Vive da solo in Arizona, facendo il lavapiatti e solo ogni tanto gli giunge qualche notizia da casa. Un giorno riceve una lettera dalla madre che gli comunica che il padre \u00e8 malato di cancro. Subito Homer decide di partire per l'Oregon, luogo in cui era cresciuto, e con una sola valigia, si incammina in mezzo all'autostrada. Quando due malviventi gli rubano i soldi, a Homer non resta altro che trovare da dormire in un parcheggio di auto abbandonate.\nIl giorno successivo, Homer incontra Eddie, una ladra dai modi piuttosto violenti, che decide di dargli un passaggio con la sua Lincoln fino all'Oregon. Durante il viaggio, Homer assiste alle conseguenze dell'iperattivit\u00e0 incontrollata di Eddie, che finisce pi\u00f9 volte per ammazzare i gestori dei locali che lei rapina, mentre il ragazzo tenta inutilmente di ricondurla alla ragione. Dopo aver attraversato mezza America, i due giungono a Los Angeles, dove Eddie rincontra sua madre. La donna, dopo una breve conversazione, l'allontana da s\u00e9, perch\u00e9 ormai non ha pi\u00f9 nulla da dirgli.\nDopo questo episodio, Eddie confessa a Homer di essere fuggita da una sorta di manicomio, e di avere un tumore al cervello che le lascer\u00e0 poco tempo da vivere. Quando i due arrivano in Oregon, qui Homer scopre che suo padre \u00e8 morto e si rende conto che, durante tutti gli anni in cui \u00e8 stato lontano da casa, i genitori si sono ricostruiti una nuova vita senza l'ingombrante presenza del figlio disabile. Tuttavia, nonostante le sgradite sorprese ricevute, Homer reincontra i suoi vecchi compagni di scuola, che lo accolgono fra loro offrendogli un lavoro. Eddie, sentitasi messa da parte, decide di andare via ma finisce per morire l'unica volta che stava per compiere un'azione onesta. Nella scena finale, Homer abbraccia Eddie per l'ultima volta, dopodich\u00e9 la donna muore con il pensiero di aver visto Ges\u00f9 accanto a lei."}
{"id": "2598512", "revid": "123934048", "url": "https://it.wikipedia.org/wiki?curid=2598512", "title": "Hertford College", "text": "Hertford College \u00e8 un college dell'universit\u00e0 di Oxford.\nIl simbolo del college \u00e8 un cervo (effigie anche della contea).\nLe aule di lezione si trovano in diverse zone (\"quads\") ed \u00e8 presente un \"ponte dei sospiri\" che ricorda quello di Venezia. I servizi offerti comprendono alloggi e mensa per gli studenti, internet point, biblioteca e il \"social committee\", a cui rivolgersi per informazioni."}
{"id": "2598519", "revid": "767487", "url": "https://it.wikipedia.org/wiki?curid=2598519", "title": "M-Clan", "text": "M-Clan (talvolta M Clan) \u00e8 gruppo musicale spagnolo fondato a Murcia nel 1992.\nStoria.\nIl gruppo, che inizialmente si chiamava Murci\u00e9lagos Clan, \u00e8 stato fondato a Murcia nel 1992 da Carlos Tarque e Ricardo Rupi\u00e8rez.\nNel Marzo del 1993 si aggiungono alla band Santiago Campillo, Pascual Saura, Juan Otero e \u00cd\u00f1igo Uribe; il nome del gruppo cambia quindi in 'El clan de los murci\u00e9lagos' e successivamente in 'M\u00a0Clan'.\nIl gruppo attualmente \u00e8 composto da Carlos Tarque (voce), Juan Antonio Otero, Ricardo Ruip\u00e9rez (chitarra), Carlos Raya (chitarra), Pascual Saura e Alejandro Climent \"Boli\" (tastiere).\nLa band nel 1999 ha pubblicato \"Usar y tirar\", che ha vinto il Disco di Platino e che li ha portati, nel 2001, a pubblicare un album acustico, \"Sin echufe\".\nLa band ha pubblicato \"Sopra fria\" nel 2004 con Warner Bros. Records."}
{"id": "2598520", "revid": "113960599", "url": "https://it.wikipedia.org/wiki?curid=2598520", "title": "Gruppo del Granatspitze", "text": "Il Gruppo del Granatspitze (in tedesco \"Granatspitzgruppe\") \u00e8 un massiccio montuoso degli Alti Tauri. Si trova in Austria (Salisburghese e Tirolo). Prende il nome dal Granatspitze.\nClassificazione.\nSecondo la SOIUSA il Gruppo del Granatspitze \u00e8 un supergruppo alpino con la seguente classificazione:\nSecondo l'AVE costituiscono il gruppo n. 39 di 75 nelle Alpi Orientali.\nSuddivisione.\nSecondo la SOIUSA il Gruppo del Granatspitze \u00e8 suddiviso in due gruppi e quattro sottogruppi:\nIl \"Gruppo Granatspitze-Sonnblick-Schrottkopf\" copre la parte nord del massiccio montuoso mentre il \"Gruppo Muntanitz-Kendlspitze\" si trova a sud. I due gruppi sono separati dal \"Keeswinkel-scharte\".\nVette.\nLe vette principali del gruppo sono:"}
{"id": "2598523", "revid": "287204", "url": "https://it.wikipedia.org/wiki?curid=2598523", "title": "Jone Salinas", "text": "Biografia.\nAttratta dal mondo dello spettacolo e dalla recitazione si trasferisce dal capoluogo calabrese, a Roma per frequentare i corsi del Centro Sperimentale di Cinematografia, dove si diploma nel 1940, dopo aver gi\u00e0 debuttato nel cinema diretta da Blasetti del film \"Un'avventura di Salvator Rosa\", successivamente \u00e8 nel cast di \"Fortuna\" con la regia di Max Neufeld, uno dei registi pi\u00f9 apprezzati del periodo.\nNel 1943 sposa il regista teatrale e cinematografico Antonio Musu, in quell'anno sar\u00e0 presente solo in due film, nel dopoguerra ritorner\u00e0 davanti alla cinepresa nel 1947 con Vendetta nel sole di Giuseppe Amato, sino alla grande occasione che le si presenta con l'incontro con Pietro Germi, che la far\u00e0 scritturare come protagonista, nel cast de \"In nome della legge\", dopo il quale i lavori che le si presenteranno saranno di poco valore, e cos\u00ec sino al 1964 quando lascer\u00e0 per sempre la sua attivit\u00e0. \nSaltuaria la sua presenza in lavori teatrali e televisivi."}
{"id": "2598529", "revid": "256896", "url": "https://it.wikipedia.org/wiki?curid=2598529", "title": "120\u00b0 Battaglione Fanteria d'Arresto &quot;Fornovo&quot;", "text": ""}
{"id": "2598530", "revid": "106456", "url": "https://it.wikipedia.org/wiki?curid=2598530", "title": "Giovanni Battista Borra", "text": "Biografia.\nGiunto da Dogliani a Torino per studiarvi l'architettura, \u00e8 probabile, bench\u00e9 non vi siano prove documentali a questo proposito, che fosse iscritto al Collegio delle Province, istituzione destinata ad accogliere studenti provenienti dalle citt\u00e0 del contado piemontese. Qui vi insegnava Architettura Civile e Matematica l'architetto Bernardo Antonio Vittone, autore del progetto per l'edificio del Collegio stesso (1736), che divenne suo maestro.\nUna tradizione biografica attendibile vuole Borra nello studio di Vittone dal 1733. \u00c8 dell'anno successivo una raccolta di disegni presente alla Biblioteca Reale di Torino, intitolata \"Corso d'Architettura civile sopra li cinque ordini di Giacomo Barozzio da Vignola disegnato da Giambattista Borra di Dogliani sotto la direzione del signor architetto &amp; accademico di Roma Bernardo Vittone in Torino 1734\". Questa raccolta, ancora acerba nei risultati, \u00e8 la prima testimonianza delle qualit\u00e0 di disegnatore di Borra, da lui ampiamente sfruttate in seguito.\nNello studio di Vittone, Borra disegn\u00f2 inoltre una delle tavole del progetto vittoniano per la facciata del Palazzo Reale torinese (1736), poi pubblicate nel volume vittoniano \"Istruzioni elementari per l'indirizzo de' giovani allo studio dell'architettura civile\" (Lugano, 1760), assieme ad altre 10 tavole di incisioni da modelli di Vignola, tutte firmate dall'allievo, e probabilmente eseguite negli anni di apprendistato.\nNel 1739 Borra, su invito del marchese Operti, forn\u00ec il disegno per la parrocchiale di Cervasca, in provincia di Cuneo.\nIl 17 novembre 1741 viene abilitato alla professione di architetto dall'Universit\u00e0 di Torino. Inizia poco dopo ad insegnare matematica e disegno all'Accademia Reale di Torino.\nAl 1740 risalgono, secondo una tradizione da verificare, alcuni interventi di restauro al palazzo Isnardi di Caraglio, in piazza San Carlo a Torino, realizzati assieme all'architetto di Sua Maest\u00e0 Benedetto Alfieri.\nNegli anni '40 Borra si dedic\u00f2 alla stesura di un volume dedicato alle tecniche strutturali, il \"Trattato della cognizione pratica delle resistenze\" (stampato nel 1748). \nL'anno successivo pubblic\u00f2 una serie di 11 vedute di Torino (\"Vedute principali di Torino disegnate in prospettiva\"). In una di queste, la veduta prospettica della piazza Carignano, l'ingresso al teatro Carignano \u00e8 formato da una gran facciata con portico antistante per le carrozze: si tratta di un'idea progettuale, dal momento che in quegli anni il teatro non aveva ancora una vera e propria facciata. Risalgono forse a questi anni i suoi scritti sulle proporzioni armoniche in architettura, mai pubblicati (e passati, dopo la morte di Borra, al conte Prospero Balbo), oggetto di alcuni scambi epistolari tra il doglianese e il conte ed erudito casalese Francesco Ottavio Magnocavalli di Varengo. Vicino all'ambiente della corte sabauda, Borra venne dapprima coinvolto nel progetto di spedizione archeologica verso le isole greche, il Levante e l'Egitto, progettato dal politico irlandese James Caulfield (che lo conobbe probabilmente alla corte di Carlo Emanuele III di Savoia) assieme a Francis Pierpont Burton e ad Edward Murphy nel 1749. Ma l'architetto, per motivi economici, rifiut\u00f2 l'incarico di disegnatore, fra lo sconcerto della \"Society of Dilettanti\" e i rimproveri del re di Sardegna. Caulfield ripieg\u00f2 quindi sul meno dotato Richard Dalton. Nel frattempo, James Dawkins, studioso della Grecia antica e compagno di viaggi dell'archeologo Robert Wood, appresa la notizia della partenza per la Grecia della spedizione di James Stuart e Nicholas Revett per rilevarvi i monumenti dell'antichit\u00e0, progett\u00f2 un'analoga spedizione nell'Asia Minore occidentale, ancora inesplorata. Partita con grandi ambizioni di studio e di scoperta, la celebre \"spedizione Wood\" si avvalse questa volta del contributo di Borra. Il suo compito era quello di fissare in ampie vedute i siti archeologici e di descriverne i ritrovamenti con tavole analitiche. Al suo ritorno a Londra, il disegnatore piemontese avrebbe dovuto tradurre i materiali in tavole per la pubblicazione. La spedizione venne preparata nell'inverno del 1749 a Roma e previde, tra l'altro, anche il rilievo della piana dello Scamandro \u00ab\"...with Homer in our hands\"\u00bb.\nPartiti con la nave \"Matilda\" da Napoli il 5 maggio del 1750, gli archeologi scoprirono e rilevarono \u2013 a velocit\u00e0 incredibile e nelle sabbie brucianti \u2013 i resti delle citt\u00e0 di Palmira e di Baalbek (Heliopolis), avanzando con una carovana di circa 200 uomini e altrettanti animali, in gran parte militari al soldo dell'Aga di Hasiyeh, cooptati per coprire il rischio di attacchi da parte di predoni. Il disegnatore doglianese si dedic\u00f2 inoltre, durante la spedizione, alla realizzazione di numerose altre tavole, sia a Roma e Tivoli, sia al ritorno, in Turchia.\nRientrati a Londra nel 1751, i responsabili della spedizione e Giovanni Battista Borra si dedicarono alla pubblicazione dei risultati con la stampa di \"The Ruins of Palmyra\" (1753) e di \"The Ruins of Balbec\" (1757), volumi che ebbero un'immediata eco internazionale, sollecitata dalla curiosit\u00e0 sempre pi\u00f9 diffusa per le scoperte archeologiche. \u00c8 stata notata (Zoller, 2001) la confluenza nelle vedute di Borra di pi\u00f9 tradizioni culturali, da quella scenografica italiana delle fughe prospettiche alla sensibilit\u00e0 al paesaggio tipicamente inglese, in un insieme che spesso si avvale di elementi archeologici inseriti in un insieme ricostruttivo, dove scienza e sollecitazione dell'emozione si intrecciano in forma inestricabile.\nTra il 1751 e il 1756 Borra oper\u00f2 in Inghilterra, sollecitato da numerose commissioni per i Lord inglesi affascinati dalle meraviglie delle scoperte archeologiche e dal fascino sublime dell'avventura esotica. \nA Woburn Abbey (Bedfordshire), divenuta dimora aristocratica, nel 1751 compare un soffitto copiato dalle tavole di Palmira non ancora pubblicate, forse progettato dallo stesso Borra. L'architetto disegn\u00f2 inoltre per Lord Temple nel 1752 una grande facciata per il prospetto meridionale di Stowe House, derivata dal Grande Tempio (o Tempio del Sole) di Baalbek (poi non realizzata), e ne progett\u00f2 e realizz\u00f2 una variante con portico e scalinata. Nel contempo lavorava ai monumenti presenti nel celebre giardino, aggiornandone il linguaggio: la \"Rotonda\", modificata con inserti classici, il famoso \"Ponte palladiano\", il \"Grecian Temple\" (innalzato a partire dal 1747) e il \"Boycott Pavillion\", opera di James Gibbs degli anni \u201820 del Settecento.\nNel 1755 Borra ricevette l'incarico di disegnare soffitti e fregio della State Bedchamber, con il celebre letto di parata, disegnato da lui stesso (ora a Port Sunlight, Lady Lever Art Gallery).\nQuasi al termine del suo soggiorno inglese Borra ricevette nuovi incarichi per gl'interni della dimora londinese del duca di Norfolk (1755), operando in questo caso non pi\u00f9 su modelli derivati dalla missione archeologica, ma in uno stile molto francese, secondo un gusto pi\u00f9 avanzato di quello del suo maestro Vittone, in parallelo alle scelte figurative di Benedetto Alfieri, ma anche in accordo con i desideri della duchessa Mary of Norfolk, cattolica e filo-francese. Horace Walpole, invitato all'inaugurazione della casa nel 1756, rimase sbalordito e affascinato dalle scelte estetiche degli interni.\nBorra ritorn\u00f2 in Piemonte nel 1756 perch\u00e9 sollecitato dal principe Luigi Vittorio di Savoia-Carignano, il quale intendeva portare a termine il castello di Racconigi, cui mancava ancora la facciata principale, secondo un gusto moderno. Ancorandosi alle preesistenze, l'architetto ripropose a Racconigi le cadenze del progetto per la facciata di Stowe House, arricchite da una grande scalinata e da un frontone di tempio addossato. Per adattarsi alle pareti rimaste al rustico delle facciate seicentesche di Guarino Guarini che lo fiancheggiano, il prospetto di Borra \u00e8 realizzato in paramento di mattone a vista, raffinatissimo. Nel Salone di Ercole e nella Sala di Diana, ampio accesso al complesso del castello, Borra impone, insieme al gusto francesizzante sperimentato a Norfolk House, anche alcune decorazioni tratte dalle sue tavole di Palmira, in stile Stowe. Ancora una volta, come gi\u00e0 ai tempi di Guarini per il Palazzo Carignano di Torino, il ramo cadetto dei Savoia si dimostr\u00f2 attento e informato ai nuovi indirizzi della cultura europea.\nMeno documentata \u00e8 la realizzazione, da parte di Borra, di un altro importante edificio per i Carignano, di grande qualit\u00e0 e raffinatezza: il palazzo che fa da avancorpo al teatro Carignano. L'affermazione di Ignazio Nepote nel \"Pregiudizio smascherato\", poemetto scritto quando Borra stesso era ancora vivente, in cui, parlando dell'architetto doglianese, ne indicava tra l'altro \u00abNel teatrin magnifica / la nobil antifabbrica\u00bb, insieme ad altre testimonianze di poco successive (Derossi, \"Nuova guida per la citt\u00e0 di Torino\", 1791; Paroletti, \"Turin et ses curiosit\u00e9s\", 1819) dovrebbe togliere ogni dubbio. Anche in questo caso Borra utilizza un ordine monumentale e solenne, con due testate laterali, in un vasto complesso destinato in parte a residenze in affitto, e, al centro, all'ingresso del teatro, grazie ad un porticato oggi parzialmente chiuso. Si sa con certezza che l'edificio non era ancora in costruzione nel settembre del 1757, epoca in cui Borra era gi\u00e0 attivo in Piemonte. \nPer committenti privati Borra esegu\u00ec una serie d'interventi a palazzi, a Torino e Casale Monferrato, non tutti documentati con certezza, ma quasi tutti attribuitigli da guide compilate tra fine Settecento e primo Ottocento. Spicca il Palazzo Perrone di San Martino, ora Cassa di Risparmio, in via Alfieri 7 a Torino, trasformato nel Novecento da Giovanni Chevalley. Tra gli edifici religiosi, quello di maggiore impegno \u00e8 senz'altro la chiesa parrocchiale di Trinit\u00e0 (1758), che porta in Piemonte, ad una data ancora precoce, elementi classicisti rigorosamente studiati sulle fonti (v. in particolare l'antiportico e il finestrone termale della facciata), ed una spazialit\u00e0 interna di ampio respiro, con caratteri nuovi e ormai sprovincializzati.\nI rapporti con Vittone non s'interruppero del tutto. L'architetto torinese si appoggi\u00f2 a Borra per la realizzazione della cupola della sua chiesa di San Michele a Rivarolo, nel 1766. La collaborazione fra i due fil\u00f2 liscia sino al momento della decorazione dell'intradosso, nel 1769, quando i due architetti manifestarono opinioni contrarie.\nOpere.\nSenza data: "}
{"id": "2598532", "revid": "420108", "url": "https://it.wikipedia.org/wiki?curid=2598532", "title": "Grande volpe volante", "text": ""}
{"id": "2598533", "revid": "71433", "url": "https://it.wikipedia.org/wiki?curid=2598533", "title": "The Wedding Date", "text": ""}
{"id": "2598539", "revid": "1543377", "url": "https://it.wikipedia.org/wiki?curid=2598539", "title": "Parco nazionale di Muddus", "text": "Il parco nazionale di Muddus (in svedese \"Muddus nationalpark\", in sami di Lule \"Muttos\") \u00e8 un parco nazionale situato nei comuni di Jokkmokk e G\u00e4llivare, nella contea di Norrbotten, all'estremit\u00e0 settentrionale della Svezia. Venne istituito nel 1942, ma fu successivamente ampliato nel 1984 fino a coprire una superficie di . \u00c8 delimitato a nord-ovest dalla strada europea 45 e dalla riserva naturale di Stubba, che lo collega alle altre aree naturali dell'Area lappone.\nIl nucleo di Muddus \u00e8 costituito da una vasta pianura posta a poco meno di di altitudine, contornata da alcune piccole sommit\u00e0 alle frontiere del parco, delle quali la pi\u00f9 alta \u00e8 il S\u00f6r-Stubba, che culmina a . In questa pianura si sviluppa una vasta rete di torbiere, in particolare di torbiere ad aapa, che rappresentano quasi la met\u00e0 della superficie dell'area protetta. Le zone asciutte sono ricoperte da una vasta taiga per lo pi\u00f9 vergine, il che fa di Muddus il pi\u00f9 grande parco nazionale di foresta del paese. Nel sud del parco, l'altitudine diminuisce rapidamente fino a raggiungere la valle del fiume Lule\u00e4lven. In questo tratto sono presenti numerose gole, tra cui in particolare quella formata dal principale fiume del parco, il Muttos\u00e4dno, che precipita per a livello della cascata Muddusfallet.\nLa regione \u00e8 abitata fin da quando i ghiacciai si ritirarono, circa anni fa. Gli abitanti vivevano principalmente nelle valli, ma posizionavano le loro trappole in punti strategici di Muddus per catturare le prede, soprattutto renne. Con il tempo, abbandonarono la caccia per dedicarsi all'allevamento delle renne, ma conservarono il loro stile di vita nomade, seguendo le mandrie di renne nella loro migrazione annuale. Ancora oggi questi abitanti, i Sami (precedentemente chiamati Lapponi), utilizzano il parco per l'allevamento delle renne, sebbene le tecniche e il loro stile di vita si siano modernizzati. Gli svedesi colonizzarono la regione molto pi\u00f9 tardi, nel XIX secolo: abbatterono le foreste attorno al confine meridionale del parco e costruirono una fattoria nei pressi del lago Muttosj\u00e1vvre, attiva fino al 1909. Poco dopo l'istituzione dei primi parchi nazionali svedesi nel 1909, la vasta superficie di foreste primarie di Muddus salt\u00f2 agli occhi della guardia forestale Edvard Wibeck che in seguito propose, negli anni '20, di proteggere il sito come parco nazionale. Dopo un lungo iter, la creazione del parco venne approvata dal parlamento svedese nel 1942. Infine, nel 1996, esso venne incluso nel sito del patrimonio dell'umanit\u00e0 dell\"Area lappone\", che protegge la pi\u00f9 grande area naturale essenzialmente incontaminata dell'Europa occidentale, cos\u00ec come la cultura dei Sami che ci vivono.\nAttualmente il parco fonde allevamento delle renne e turismo, con numerosi sentieri che ne attraversano la parte meridionale e il Rallarstigen quella settentrionale. Circa visitatori vi si recano ogni anno per ammirare la cascata Muddusfallet e la profonda gola di M\u00e5skosg\u00e5rss\u00e5 o per osservare gli uccelli intorno al lago Muttosluoppal e le sue torbiere grazie a una grande torre di osservazione.\nToponimo.\nLa maggior parte dei luoghi della Lapponia presenta toponimi che traggono origine dalla lingua sami, o pi\u00f9 precisamente, nel caso di Muddus, dal sami di Lule. Spesso vengono trascritti in due grafie diverse, una sami e una svedese: in passato si tendeva di pi\u00f9 ad utilizzare quest'ultima, ma gradualmente essa \u00e8 stata sostituita dalla grafia sami. Questo vale anche per il nome del parco: \"Muddus\" infatti \u00e8 la grafia svedese, mentre la grafia sami \u00e8 \"Muttos\". L'etimologia di questo nome non \u00e8 chiara, ma \u00e8 stato ipotizzato che potrebbe derivare da \"mutt\u00e1k\", che significa \u00abadatto\u00bb, \u00abgiusto\u00bb, forse in riferimento alla natura della regione, che offre tutto il necessario per vivere.\nGeografia.\nPosizione e confini.\nIl parco nazionale di Muddus \u00e8 situato nei comuni di Jokkmokk e G\u00e4llivare, nella contea di Norrbotten, nella Lapponia svedese. Posto poco a nord del circolo polare artico, si estende su (poco pi\u00f9 di ), dei quali costituiti da terraferma, il quarto parco nazionale pi\u00f9 vasto del paese. Esso \u00e8 delimitato a sud dal lago di sbarramento di Messaure sul fiume Lule\u00e4lven e a nord dalla strada europea 45. A nord-ovest confina con la riserva naturale di Stubba.\nRilievo.\nIl rilievo della met\u00e0 settentrionale della Svezia viene spesso suddiviso in tre fasce parallele: ad ovest le Alpi scandinave, ad est le pianure della costa di Botnia e al centro una zona di pianure ondulate (\"Bergkullsl\u00e4tt\"). Muddus si trova in questa fascia intermedia, che da esso ha preso il nome (pianura di Muddus). Il \"Bergkullsl\u00e4tt\" \u00e8 una vasta zona pianeggiante con pochi rilievi isolati, le cui sommit\u00e0 sono spesso piatte. Il rilievo di Muddus \u00e8 costituito principalmente da una vasta sezione centrale pianeggiante, intorno al lago Muttosj\u00e1vvre ( di altitudine). Le sommit\u00e0 isolate sorgono soprattutto nella periferia occidentale e orientale del parco. Lungo il confine occidentale si trovano le sommit\u00e0 pi\u00f9 alte, in particolare il S\u00f6r-Stubba () e lo Storvuosmo (), mentre le sommit\u00e0 orientali, che culminano con il Tjuorrev\u00e1rre () e il Lijn\u00e1v\u00e1rre (), sono pi\u00f9 dolci. Sebbene la maggior parte dei fiumi e dei torrenti della pianura di Muddus non formi vere e proprie valli, il Lule\u00e4lven, a valle di Porjus, forma una valle molto incassata. Pertanto, nel sud del parco, l'altitudine scende bruscamente in corrispondenza della valle del fiume, posta a circa sul livello del mare. Una decina di canyon profondi, dalle pareti quasi verticali, caratterizzano questo settore: tra questi ricordiamo quello del fiume Muttos\u00e4dno, ma anche il canyon di M\u00e5skosg\u00e5rss\u00e5, oggi asciutto, profondo .\nClima.\nIl clima di Muddus \u00e8 relativamente continentale. Gli inverni sono freddi, con una temperatura media di a gennaio, e le estati sono relativamente calde, con una temperatura media di a luglio. Il clima \u00e8 piuttosto secco, con una media di di precipitazioni annue. L'estate \u00e8 in linea di massima la stagione pi\u00f9 umida, ma in alcuni casi questa stagione pu\u00f2 essere talmente secca da diventare un vero e proprio periodo di siccit\u00e0, resa pi\u00f9 grave dall'elevato soleggiamento estivo della regione. Durante il periodo invernale la neve ricopre il suolo per circa 200 giorni, generalmente da met\u00e0 ottobre a met\u00e0 maggio. I fulmini, causa principale degli incendi boschivi, sono relativamente rari: i temporali si abbattono sulla regione per appena una decina di giorni all'anno.\nIdrografia.\nIl parco nazionale di Muddus corrisponde all'incirca al bacino idrografico del fiume Muttosj\u00e5hk\u00e5/Muttos\u00e4dno (453\u00a0km\u00b2), un affluente del fiume Stora Lule\u00e4lven, ad eccezione di una piccola parte a est appartenente al bacino del fiume R\u00e5ne\u00e4lven. Durante il loro percorso, i fiumi del parco attraversano vaste superfici ricoperte da torbiere (in totale 21.000 ha, pari al 42% del parco) e diversi laghi. Il pi\u00f9 grande tra questi \u00e8 il Muttosj\u00e1vvre, che misura 6,5\u00a0km di lunghezza per una larghezza massima di un chilometro. Nella parte meridionale del parco, il fiume Muttos\u00e4dno forma la Muddusfallet: una doppia cascata alta 42 m che segna l'inizio del canyon. Alla foce, il fiume Muttos\u00e4dno ha una portata media di 5,1 m\u00b3/s, ma pu\u00f2 raggiungere i 52 m\u00b3/s durante le piene.\nGeologia.\nNel 1908, il geologo Walter Wr\u00e5k osserv\u00f2 che il rilievo della Svezia settentrionale pu\u00f2 essere descritto come una struttura a gradini composta da sei superfici diverse. Fu lo stesso studioso a dare alla pi\u00f9 vasta di queste superfici il nome di pianura di Muddus. Questa pianura copre la maggior parte della Svezia settentrionale ed \u00e8 costituita essenzialmente da due livelli quasi orizzontali, uno di 300-400 m e l'altro di 400-600 m di altitudine. Si tratta di un penepiano punteggiato da rilievi collinari, a testimonianza di una superficie pi\u00f9 elevata in gran parte scomparsa a causa dell'erosione. La pianura di Muddus si form\u00f2 probabilmente all'inizio del Cenozoico (a partire da 66 milioni di anni fa) dopo la fase di sollevamento tettonico della penisola scandinava che port\u00f2 anche alla formazione delle Alpi scandinave.\nCome la maggior parte della pianura di Muddus, il parco nazionale giace su uno strato di granito e di gneiss precambriani. La parte orientale \u00e8 costituita soprattutto da granito di Lina, formatosi tra 1800 e 1750 milioni di anni fa durante l'orogenesi svecofennide. Le colline occidentali, cos\u00ec come un'area nel nord-est, sono anch'esse costituite da granito e gneiss, ma comprendono anche porfidi e granuliti. Infine, una piccola zona a nord del lago Muttosj\u00e1vvre contiene della diorite. Quando il substrato affiora in pi\u00f9 punti \u00e8 spesso ricoperto da un sottile strato di sedimenti morenici o di torba.\nLa morfologia del parco \u00e8 fortemente segnata dagli effetti delle ultime glaciazioni. Tutta la parte centrale \u00e8 dominata dai drumlin, serie di creste lunghe e basse, orientate principalmente lungo un asse nord-ovest/sud-est, che indicano il movimento dei ghiacciai durante l'ultima glaciazione. Sono presenti anche alcuni piccoli esker, oltre ad ammassi di sabbia e ghiaia depositati dai ghiacciai. Infine, nella parte meridionale del parco vi sono diverse gole, a volte molto profonde, in particolare il canyon del fiume Muttos\u00e4dno e il M\u00e5skosg\u00e5rss\u00e5. Le valli probabilmente erano gi\u00e0 esistenti, ma sono divenute pi\u00f9 profonde alla fine dell'ultima era glaciale, durante le piene improvvise dei fiumi provocate dallo scioglimento dei ghiacciai.\nAmbienti naturali.\nIl parco nazionale di Muddus, secondo la classificazione del Fondo mondiale per la natura (WWF), \u00e8 situato nell'ecoregione terrestre della taiga scandinava e russa. \u00c8 costituito da un mosaico di foreste e di torbiere, che spesso formano delle fasce alternate, con la foresta che copre i drumlin o altri elementi del rilievo. La foresta copre 20.882 ha, ovvero il 42% della superficie totale del parco. Si tratta di una foresta di conifere tipiche della taiga. L'altro elemento dominante \u00e8 la vasta rete di torbiere, per lo pi\u00f9 torbiere ad aapa, dette anche torbiere a cordone, che coprono 18.396 ha, il 37% della superficie del parco. Il resto dell'area \u00e8 costituito da torbiere boscose (8%), da laghi e da una piccola area di brughiera e rocce nude al di sopra della linea degli alberi.\nAnche se la fauna non \u00e8 particolarmente abbondante, essa \u00e8 molto diversificata, specialmente per quanto riguarda l'avifauna, con circa 100 specie, presenti soprattutto intorno alle zone umide, e la fauna caratteristica delle foreste primigenie, in particolare insetti; ben rappresentati sono anche funghi e licheni.\nTaiga.\nFlora.\nUno dei principali ecosistemi del parco nazionale \u00e8 una foresta di conifere dove predominano l'abete rosso (\"Picea abies\") e il pino silvestre (\"Pinus sylvestris\"), ai quali si associa spesso la betulla pelosa (\"Betula pubescens\"). La foresta \u00e8 interamente vergine, ad eccezione di alcune piccole aree a sud, lungo il fiume, che sono state tagliate in passato.\nNelle zone occidentali e centrali del parco, l'abete rosso \u00e8 la specie dominante. A quote pi\u00f9 basse, la foresta \u00e8 fitta, con alberi che raggiungono i 20 m. Questa condizione fa s\u00ec che le specie pi\u00f9 basse siano costrette a competere tra loro per i nutrienti e la luce. Le specie pi\u00f9 frequenti sono il mirtillo nero (\"Vaccinium myrtillus\"), l'empetro nero (\"Empetrum nigrum\"), il mirtillo rosso (\"Vaccinium vitis-idaea\"), la linnea boreale (\"Linnaea borealis\"), la gramigna di Parnasso (\"Maianthemum bifolium\"), la spigarola bianca (\"Melampyrum pratense\"), la trientale europea (\"Trientalis europaea\"), la piroletta pendula (\"Orthilia secunda\"), il geranio silvano (\"Geranium sylvaticum\") e la verga d'oro comune (\"Solidago virgaurea\"). Queste piante poggiano su un tappeto di muschi, in particolare \"Hylocomium splendens\" e \"Pleurozium schreberi\", e di epatiche, nonch\u00e9 di licheni come \"Nephroma arcticum\" e lichene delle renne. Man mano che l'altitudine cresce, la densit\u00e0 degli alberi diminuisce e la betulla diventa pi\u00f9 comune, cos\u00ec come il sorbo degli uccellatori (\"Sorbus aucuparia\"), il salicone (\"Salix caprea\") e il pioppo tremulo (\"Populus tremula\"). Inoltre, gli alberi diventano pi\u00f9 piccoli e pi\u00f9 tortuosi: gli abeti rossi raggiungono in media solamente una decina di metri di altezza. Sui pendii umidi si aggiungono il corniolo nano (\"Cornus suecica\") e la felce delle querce (\"Gymnocarpium dryopteris\").\nAl contrario, ad est e a sud, il pino \u00e8 l'essenza principale. Questi alberi raggiungono spesso et\u00e0 considerevoli. Uno degli alberi del parco, risalente al 1274, era considerato addirittura il pino pi\u00f9 antico della Svezia, fino a che, nel 2004, non \u00e8 stato scoperto un pino di 757 anni (quindi pi\u00f9 vecchio di 27 anni) sulla costa dell'H\u00e4lsingland. Il suolo delle foreste di pini \u00e8 coperto da brugo (\"Calluna vulgaris\") e da vari licheni delle renne, oltre che da uva ursina (\"Arctostaphylos uva-ursi\"), mirtillo rosso ed empetro.\nL'equilibrio tra pini e abeti rossi \u00e8 dettato da diversi fattori. In primo luogo, a differenza dell'abete rosso, il pino \u00e8 in grado di prosperare anche su terreni molto poveri e molto asciutti e quindi predomina nelle zone caratterizzate da suoli meno favorevoli. In secondo luogo, in assenza di incendi, gli abeti rossi si sviluppano e gradualmente prendono il sopravvento, sostituendo i pini, dei quali non restano che pochi individui isolati. Ma gli incendi spazzano via gli abeti rossi piuttosto che i pini, e questi ultimi sono anche i primi a ricolonizzare i terreni bruciati. Sui terreni bruciati di recente predominano pertanto i pini, mentre quelli che bruciano raramente sono dominati dagli abeti rossi. Gli incendi sono un evento relativamente frequente. Nel parco, tra il 1413 e il 1984, vi sarebbero stati almeno 47 incendi e, in media, un'area di foresta brucia ogni 110 anni, pur tenendo conto di variazioni locali. Le tracce degli incendi, come le cicatrici sugli alberi che sono sopravvissuti, sono ben visibili. L'ultimo incendio nel parco, che ha interessato la sua parte meridionale, ha avuto luogo nell'estate del 2006. I pini non sono le uniche piante che traggono beneficio dagli incendi: i semi del geranio lanoso (\"Geranium lanuginosum\"), ad esempio, possono sopravvivere nel terreno per decenni per riattivarsi dopo un incendio, in quanto la pianta ha bisogno di un terreno sgombro per potersi sviluppare.\nFauna.\nTra i grandi predatori, il ghiottone (\"Gulo gulo\") \u00e8 presente principalmente sulle colline e nelle gole della parte meridionale del parco, mentre l'orso bruno (\"Ursus arctos\") si incontra soprattutto nelle zone occidentali. Il parco ospita anche la lince euroasiatica (\"Lynx lynx\"). Tra i piccoli predatori, possiamo notare la presenza della martora (\"Martes martes\") o dell'ermellino (\"Mustela erminea\"). Gli alci (\"Alces alces\") sono particolarmente numerosi nel parco, specialmente in nei pressi delle zone umide della parte centrale del parco in estate, mentre salgono verso le colline in inverno per nutrirsi della corteccia dei sorbi o dei pioppi tremuli. Anche le renne sono numerose, ma si tratta, come in tutta la Svezia, di esemplari domestici. Le renne del villaggio sami di Unna tjerusj, ad esempio, attraversano il parco spostandosi tra le aree di svernamento e quelle dove trascorrono l'estate, mentre altre, soprattutto nella parte orientale, restano nel parco per tutto l'anno. Il parco ospita anche un gran numero di roditori, come l'arvicola acquatica (\"Arvicola amphibius\"), l'arvicola del Nord (\"Microtus oeconomus\"), l'arvicola agreste (\"Microtus agrestis\"), l'arvicola rossastra (\"Myodes glareolus\") o il pi\u00f9 raro lemming comune (\"Lemmus lemmus\"), che compare nel parco solo in certi anni.\nNelle foreste di abete rosso si ode il canto di numerosi passeracei, come la tordela (\"Turdus viscivorus\"), il tordo sassello (\"Turdus iliacus\"), il tordo bottaccio (\"Turdus philomelos\"), lo zigolo boschereccio (\"Emberiza rustica\"), il fringuello comune (\"Fringilla coelebs\"), la peppola (\"Fringilla montifringilla\"), il lu\u00ec grosso (\"Phylloscopus trochilus\"), il lu\u00ec piccolo (\"Phylloscopus collybita\"), il beccafico (\"Sylvia borin\"), il ciuffolotto delle pinete (\"Pinicola enucleator\") e la ghiandaia siberiana (\"Perisoreus infaustus\"). \u00c8 presente anche la pernice bianca nordica (\"Lagopus lagopus\"), soprattutto nelle zone dove le betulle sono numerose. Al contrario, le foreste di pino sono pi\u00f9 povere di uccelli, ma tra questi figurano numerose specie di strigiformi, come la civetta capogrosso (\"Aegolius funereus\"), l'ulula (\"Surnia ulula\"), l'allocco degli Urali (\"Strix uralensis\") e il gufo reale (\"Bubo bubo\"), o di picchi, come il picchio nero (\"Dryocopus martius\") e il picchio tridattilo (\"Picoides tridactylus\"). Queste foreste ospitano, inoltre, anche la cincia siberiana (\"Poecile cinctus\"), il pigliamosche europeo (\"Muscicapa striata\"), il beccofrusone (\"Bombycilla garrulus\") e il gallo cedrone (\"Tetrao urogallus\"). Nel parco, in particolare nelle gole della parte meridionale, nidificano il corvo imperiale (\"Corvus corax\") e diversi rapaci, come l'aquila reale (\"Aquila chrysaetos\"), il falco pescatore (\"Pandion haliaetus\"), il gheppio (\"Falco tinnunculus\"), il falco pellegrino (\"Falco peregrinus\") e la poiana calzata (\"Buteo lagopus\").\nSono pochi i rettili che tollerano le condizioni climatiche della Scandinavia settentrionale. Tra questi, la lucertola vivipara (\"Zootoca vivipara\") e il marasso (\"Vipera berus\") sono gli unici che \u00e8 possibile osservare nel parco.\nZone umide.\nFlora.\nLe parti centrali e settentrionali del parco sono particolarmente ricche di zone umide. Sono presenti alcune torbiere ombrotrofe (alimentate unicamente dalle precipitazioni dirette), seppur molto scarse, in quanto l'ambiente di Muddus non \u00e8 molto favorevole a questo genere di formazioni. Il parco comprende quindi per lo pi\u00f9 torbiere minerotrofe, in particolare torbiere ad aapa, che formano motivi distinti, con basse creste erbose parallele (chiamate cinture) che separano degli stagni allungati (talvolta chiamati con il loro nome inglese \"flark\") e giustificano il loro nome di \"torbiere a cordoni\".\nNelle zone periferiche del parco il terreno \u00e8 spesso in pendenza, ma le cinture, poste perpendicolarmente al pendio, consentono all'acqua di ristagnare. Queste torbiere sono ricche di carici e di graminacee, come il carice a frutto pubescente (\"Carex lasiocarpa\") e la gramigna liscia (\"Molinia caerulea\"). Ai loro margini si sviluppano la betulla nana (\"Betula nana\"), il camemoro (\"Rubus chamaemorus\") e l'equiseto selvatico (\"Equisetum sylvaticum\"), nonch\u00e9, talvolta, degli hummock ricoperti da sfagno bruno (\"Sphagnum fuscum\"). In alcuni casi si formano cespugli di salice, pi\u00f9 precisamente di salice di Lapponia (\"Salix lapponum\") o di salice glauco (\"Salix glauca\"). Nel sud-est le torbiere sono di piccole dimensioni e spesso non presentano cinture.\nNella zona centrale del parco, le torbiere ricoprono la maggior parte della superficie. Il terreno \u00e8 pianeggiante, ad eccezione di alcuni drumlin orientati da nord-ovest a sud-est, pertanto la corrente \u00e8 molto debole. Le cinture sono pi\u00f9 distanziate, ma anche pi\u00f9 imponenti rispetto alla periferia, potendo raggiungere pi\u00f9 di 50 cm di altezza. Esse sono sempre perpendicolari al pendio, ma dal momento che i pendii sono pi\u00f9 deboli, sono spesso di forma arcuata o ramificata. Sono generalmente ricoperti da licheni, muschi, betulle nane, camemori, empetri, ledon delle paludi (\"Rhododendron tomentosum\") e talvolta anche da alberi (betulle pelose o pini). Nelle zone pi\u00f9 basse, soprattutto a sud dei laghi Muttosj\u00e1vvre e Muttosluoppal, le cinture sono talvolta assenti, lasciando il posto a vaste zone umide ininterrotte ricche di carici ed eriofori. Lungo i corsi d'acqua e nella zona di inondazione dei laghi si sviluppano arbusti di salice.\nIl cuore delle torbiere \u00e8 spesso ricco di sostanze minerali, il che consente lo sviluppo di una vegetazione pi\u00f9 florida. Qui troviamo, ad esempio, piante pi\u00f9 esigenti come la selaginella alpina (\"Selaginella selaginoides\"), la tajola minore (\"Tofieldia pusilla\") o la saussurea delle Alpi (\"Saussurea alpina\"). Nelle zone pi\u00f9 ricche di minerali, al centro del parco, si trovano anche alcune rarit\u00e0, come la bartsia o la sassifraga delle torbiere (\"Saxifraga hirculus\").\nAlcune zone umide sono anche boscose e spesso costituiscono delle fasce di transizione verso zone pi\u00f9 asciutte. Queste foreste sono tipicamente costituite da alberi di piccole dimensioni, il pi\u00f9 delle volte betulle e abeti rossi, ma a volte anche da ontani bianchi (\"Alnus incana\"), saliconi o sorbi. Il sottobosco \u00e8 qui ricoperto da camemori, mirtilli rossi, mirtilli, mirtilli palustri (\"Vaccinium oxycoccos\"), pennacchi guainati (\"Eriophorum vaginatum\") e sfagni. Alcune di queste foreste sono particolarmente ricche di specie, tanto che \u00e8 possibile trovarvi il lampone artico (\"Rubus arcticus\"), la mora rossa (\"Rubus saxatilis\"), l'uva di volpe (\"Paris quadrifolia\"), la parnassia (\"Parnassia palustris\") o anche l'olmaria comune (\"Filipendula ulmaria\").\nFauna.\nNel parco \u00e8 possibile trovare un gran numero di specie specificamente legate alle zone umide, come la lontra (\"Lutra lutra\") o il toporagno d'acqua (\"Neomys fodiens\"), che vivono nelle vicinanze di diversi corsi d'acqua. Allo stesso modo, la rana montana (\"Rana temporaria\") dipende strettamente dall'acqua per la sua sopravvivenza e si trova quindi principalmente vicino alle zone umide.\nNelle acque del lago Muttosj\u00e1vvre troviamo il luccio nordico (\"Esox lucius\"), il pesce persico (\"Perca fluviatilis\"), il rutilo (\"Rutilus rutilus\"), la bottatrice (\"Lota lota\") e lo spinarello (\"Pungitius pungitius\"). Le acque del Muttos\u00e4dno ospitano la trota fario (\"Salmo trutta fario\") e la sanguinerola (\"Phoxinus phoxinus\").\nInfine, le zone umide sono l'ambiente prediletto dall'avifauna del parco, relativamente ricca. La presenza del cigno selvatico (\"Cygnus cygnus\") fu addirittura uno dei motivi principali che portarono alla creazione del parco: esso infatti era divenuto molto raro nel paese. Oggi, comunque, \u00e8 di nuovo abbastanza comune. Tra gli altri anatidi, i pi\u00f9 comuni sono l'alzavola (\"Anas crecca\"), il quattrocchi (\"Bucephala clangula\") e il germano reale (\"Anas platyrhynchos\"). Il codone (\"Anas acuta\"), il fischione (\"Mareca penelope\"), l'orchetto marino (\"Melanitta nigra\"), lo smergo minore (\"Mergus serrator\"), lo smergo maggiore (\"Mergus merganser\"), la moretta grigia (\"Aythya marila\"), la moretta (\"Aythya fuligula\") e la moretta codona (\"Clangula hyemalis\") sono presenti, anche se meno frequenti. Tra gli uccelli limicoli, possiamo citare il piro piccolo (\"Actitis hypoleucos\") e il piro piro boschereccio (\"Tringa glareola\"), molto presenti in tutto il parco, il totano moro (\"Tringa erythropus\"), il gambecchio frullino (\"Limicola falcinellus\"), il beccaccino (\"Gallinago gallinago\"), la beccaccia (\"Scolopax rusticola\"), il frullino (\"Lymnocryptes minimus\"). Pur meno numerosi, la pittima minore (\"Limosa lapponica\"), il falaropo beccosottile (\"Phalaropus lobatus\"), il combattente (\"Philomachus pugnax\"), il piro piro culbianco (\"Tringa ochropus\"), la pettegola (\"Tringa totanus\") e la pantana (\"Tringa nebularia\") sono tuttavia degni di interesse. Il parco ospita anche numerosi esemplari di strolaga mezzana (\"Gavia arctica\"), gru (\"Grus grus\"), pispola (\"Anthus pratensis\"), cutrettola (\"Motacilla flava\") e migliarino di palude (\"Emberiza schoeniclus\").\nStoria.\nDalla preistoria alla colonizzazione svedese.\nI primi abitanti della regione giunsero qui non appena i ghiacciai si ritirarono alla fine dell'ultimo periodo glaciale, circa 10.000 anni fa. Probabilmente provenivano dal nord, passando per la costa norvegese che si era liberata molto presto dai ghiacci. All'epoca, la costa del lago Ancylus (antenato del mar Baltico) raggiungeva i dintorni del lago Messaure, appena a sud di Muddus. Gli abitanti si insediarono soprattutto nelle valli intorno ai laghi e ai fiumi. Le testimonianze risalenti a questo periodo sono piuttosto scarse, ma nei pressi di Ligga, non lontano dal parco, \u00e8 stata scoperta una tomba, caratterizzata dall'utilizzo dell'ocra rossa, tipico dell'et\u00e0 della pietra. Questi uomini preistorici vivevano principalmente di caccia alla renna, ma pi\u00f9 tardi si dedicarono anche alla caccia all'alce. Nel parco \u00e8 possibile trovare, soprattutto nelle gole della parte meridionale, diversi esempi di trappole, poste nei passaggi stretti che gli animali erano costretti ad attraversare, ad esempio per raggiungere i corsi d'acqua. Queste trappole non sono state datate, ma quelle della regione risalgono generalmente a un'et\u00e0 compresa tra 6000 e 1300 anni fa. Questi abitanti, antenati dei moderni Sami, iniziarono gradualmente a rinunciare alla caccia a favore dell'allevamento intorno all'anno 1000, adottando uno schema di transumanza basato sul ritmo naturale delle renne. Le tracce lasciate nel parco risalenti a questo periodo sono soprattutto resti di fuochi da campo, che costituiscono 65 delle 82 tracce archeologiche censite nel parco nel 2014.\nL'influenza degli svedesi inizi\u00f2 a farsi sentire intorno al XIX secolo. Tra G\u00e4llivare e Porjus, in questa regione priva di strade, vennero costruiti una decina di villaggi e colonie. Una di queste colonie \u00e8 un'abitazione a nord del lago Muttosj\u00e1vvre costruita nel 1857. Per circa 50 anni, fino al 1909, Israel Jakobsson Ramso e la sua famiglia si guadagnarono da vivere allevando renne e vacche, falciando le erbe di palude per nutrire i loro animali in inverno e integrando queste attivit\u00e0 con caccia e pesca. I prati sono ancora visibili, anche se non pi\u00f9 mietuti, cos\u00ec come i resti della casa e del fienile. In assenza di strade, la principale via di comunicazione \u00e8 un sentiero che collega G\u00e4llivare e Porjus passando a nord di Muddus. Dopo il 1888, con la costruzione della linea ferroviaria Malmbanan che passa per G\u00e4llivare, questo sentiero divenne un percorso turistico e nel 1891 l'associazione turistica svedese (Svenska Turistf\u00f6reningen) si occup\u00f2 di installare la segnaletica e le tavole per facilitare l'attraversamento delle torbiere. Prima della costruzione della linea ferroviaria tra G\u00e4llivare e Porjus (Inlandsbanan), questo sentiero venne utilizzato per trasportare i materiali destinati alla costruzione della centrale idroelettrica di Porjus negli anni '10 e prese allora il nome di Rallarstigen (in svedese, il termine \"Rallare\" indica una persona incaricata della costruzione di una linea ferroviaria).\nQuesto periodo corrisponde anche a un importante sviluppo della silvicoltura, con l'inizio dell'abbattimento quasi sistematico delle vaste foreste vergini della Svezia settentrionale. Inizialmente l'abbattimento era selettivo e fu rivolto principalmente ai grandi pini vicino ai fiumi, in quanto la fluitazione, nella quasi totale assenza di strade, era il modo migliore per trasportare i tronchi verso le grandi segherie pi\u00f9 a valle. La parte meridionale del parco, vicino al fiume Stora Lule\u00e4lven, sub\u00ec probabilmente questa sorte a partire dal 1886, ma la maggior parte del parco era troppo distante e non disponeva di fiumi che consentissero la fluitazione, quindi rimase sostanzialmente indisturbata.\nProtezione della zona.\nI primi parchi nazionali della Svezia e d'Europa vennero istituiti nel 1909. La stragrande maggioranza di essi si trovava sulle montagne delle Alpi scandinave, su terreni dove i conflitti con gli interessi economici erano limitati. Negli anni '20, l'associazione svedese per la protezione della natura Svenska Naturskyddsf\u00f6reningen (SNF) fece notare che la taiga del grande nord svedese era scarsamente rappresentata nelle aree protette e decise di trovare un'area degna di essere classificata come parco nazionale. La guardia forestale e ricercatore Edvard Wibeck venne incaricato di determinare il sito ideale, in quanto in precedenza aveva studiato le foreste della Svezia settentrionale. Nel 1927 propose all'SNF le localit\u00e0 di Sjaunja e Muddus, ma a quanto pare era interessato principalmente a quest'ultimo. Nel 1931, Henrik Hesselman ed Erik Almquist vennero inviati a studiare il sito e confermarne il valore eccezionale, ma al loro ritorno il responso che rilasciarono fu piuttosto negativo, in quanto avevano trovato numerose tracce delle attivit\u00e0 umane passate. All'epoca spesso si riteneva che solo una zona completamente vergine meritasse di essere protetta. Wibeck replic\u00f2 che lo sfruttamento passato non era stato intenso e non aveva in alcun modo compromesso l'integrit\u00e0 della foresta, e soprattutto che non aveva intenzione di creare un parco di piccole dimensioni come tutti i parchi nazionali che erano stati istituiti fino ad allora \u2014 ad eccezione dei parchi di montagna \u2014, bens\u00ec un grande parco che proteggesse gran parte dei paesaggi nordici. Muddus e Sjaunja erano precisamente tra le pi\u00f9 vaste regioni boscose quasi intatte della Svezia. Henrik Hesselman si lasci\u00f2 influenzare dalle parole di Wibeck ed entrambi continuarono a portare avanti il progetto.\nL'istituzione di questi parchi nazionali fu una delle prime situazioni in cui usc\u00ec davvero allo scoperto la questione dei diritti dei Sami. Diversi grandi parchi nazionali svedesi erano gi\u00e0 stati creati in territorio sami, ma al loro interno non era stata imposta alcuna restrizione alle attivit\u00e0 di questo popolo aborigeno. I Sami erano visti come un popolo primitivo, avendo sempre fatto parte dell'ecosistema della Lapponia e non avendo mai avuto un impatto considerevole sull'ambiente naturale. Ma all'inizio degli anni '30 la famiglia sami Nilsson Kemi venne trasferita con la forza dalla regione del Tornetr\u00e4sk a Muddus. Era una piccola famiglia di Sami delle foreste, vale a dire di Sami che non conducevano le loro mandrie di renne verso le montagne in estate, ma rimanevano nella stessa zona di foresta per tutto l'anno. Quando arrivarono a Muddus, costruirono un recinto per le loro renne, abbattendo circa 2000 alberi. Nel 1932 Edvard Wibeck, giunto a conoscenza del fatto, si preoccup\u00f2 immediatamente per la protezione della zona, temendo che, oltre agli alberi abbattuti, una popolazione stabile nel parco avrebbe significato un impatto maggiore: in particolare poteva concretizzarsi il rischio dell'abbattimento sistematico degli animali predatori. L'SNF propose quindi di trasferire nuovamente la famiglia, ma le autorit\u00e0, in particolare il consiglio di amministrazione della contea, si rifiutarono di farlo. L'arrivo dei Nilsson Kemi cre\u00f2 anche dei conflitti con i Sami che gi\u00e0 vivevano a Muddus: nel 1937, ad esempio, la famiglia venne accusata di rubare delle renne.\nL'Accademia reale svedese delle scienze, allora responsabile dei parchi nazionali, impieg\u00f2 molto tempo ad analizzare la proposta, e fu quindi solo nel 1941 che essa raggiunse finalmente il parlamento svedese. Il progetto prevedeva una clausola che vietava totalmente la caccia nel parco, nonch\u00e9 lo sfratto della famiglia Nilsson Kemi. L'espulsione venne nuovamente rifiutata all'inizio delle discussioni in parlamento. La prima camera dell'assemblea, invece, vot\u00f2 a favore della creazione del parco. Nella seconda camera, Oscar W. L\u00f6fgren, rappresentante socialdemocratico della contea di Norrbotten, guid\u00f2 l'opposizione al progetto, sostenendo che vi erano gi\u00e0 abbastanza parchi nazionali nella contea (la contea infatti \u00e8 quella che ne ospita di pi\u00f9, soprattutto sulle montagne) e che questa regione non solo era ricca di risorse economiche, in particolare legname, ma era anche importante per il popolo sami. La seconda camera vot\u00f2 cos\u00ec contro il progetto con 125 voti contro 59. Dopo alcuni cambiamenti, compresa una piccola modifica dei confini, il parco nazionale venne nuovamente sottoposto al voto della seconda camera e accettato nel 1942, senza un nuovo voto della prima camera. Muddus divent\u00f2 cos\u00ec il terzo parco nazionale pi\u00f9 grande della Svezia all'epoca, ma soprattutto di gran lunga il pi\u00f9 grande parco nazionale al di fuori delle montagne.\nQuando venne creato, il parco copriva una superficie di 49.175 ha. Era delimitato a nord dalla strada europea 45 allora in costruzione (sar\u00e0 completata nel 1945), ad eccezione di una zona triangolare non inclusa. A sud il parco terminava poco a nord del fiume Lule\u00e4lven. Negli anni '50-'60 venne costruita la diga di Messaure, che port\u00f2 all'allagamento della zona a sud del parco (ma fuori dai suoi confini). Nel 1984, il parco venne ampliato fino a coprire 51.137 ha, estendendosi a sud fino al lago Messaure e andando a comprendere a nord il triangolo mancante. Nel 1996, il parco nazionale venne incluso nel sito denominato \u00abArea lappone\u00bb del patrimonio dell'umanit\u00e0 dell'UNESCO insieme ai parchi nazionali di Sarek, Padjelanta, Stora Sj\u00f6fallet e alle riserve naturali di Sjaunja e di Stubba. Questo riconoscimento provoc\u00f2 ulteriori problemi: durante le discussioni, l'Unione internazionale per la conservazione della natura (IUCN) insist\u00e9 sulla necessit\u00e0 di stabilire un piano di gestione del sito, che all'epoca mancava, ad esempio, per Sarek e Stora Sj\u00f6fallet. Fu deciso allora di stabilire un piano comune per l'intero sito, avviando cos\u00ec un processo denominato \"Laponiaprocessen\". Questo processo, che a causa di numerose difficolt\u00e0 \u00e8 durato fino al 2012, si \u00e8 trattato di un evento unico, perch\u00e9, per la prima volta, al tavolo delle discussioni \u00e8 stato coinvolto pienamente il popolo sami. Esso ha portato alla formazione di un'organizzazione incaricata della gestione del sito chiamata \"Laponiatjuottjudus\" (letteralmente \"gestione della Lapponia\" in sami di Lule). Infine, il sito \u00e8 stato inserito anche nella rete Natura 2000, sia come zona di protezione speciale che come zona speciale di conservazione.\nIl parco nazionale di Muddus \u00e8 anche un sito ben noto agli appassionati di UFO svedesi. Infatti, alcuni escursionisti, nel 1980, avrebbero osservato due \"razzi fantasma\" precipitare nel lago Nammaj\u00e1vvre, nella zona sud-orientale del parco. Da allora, numerose ricerche sono state effettuate nel lago, senza successo. Una di queste spedizioni \u00e8 stata filmata e inclusa nel documentario \"Ghost Rockets\" prodotto nel 2015.\nGestione e legislazione.\nDal 1\u00ba gennaio 2013, la gestione e l'amministrazione del parco (e dell'intero sito dell'Area lappone) sono nelle mani dell'organizzazione Laponiatjuottjudus, della quale fanno parte i villaggi sami presenti nel sito (Baste \u010dearru, Sirges, Tuorpon, Unna tjerusj, J\u00e5hk\u00e5gaska tjiellde, Luokta M\u00e1vas, Slakka, Udtja e i Sami delle foreste di G\u00e4llivare), i comuni di Jokkmokk e G\u00e4llivare, la contea di Norrbotten e Naturv\u00e5rdsverket.\nLe regole del parco sono relativamente rigide, al fine di preservare il parco nello stato quasi vergine che lo caratterizza. Pertanto, la pesca, la caccia o qualsiasi altra attivit\u00e0 che potrebbe danneggiare la natura sono vietate, ad eccezione della raccolta di bacche e di funghi commestibili. Allo stesso modo, nel parco \u00e8 vietato l'ingresso di qualsiasi veicolo a motore. In certe zone speciali destinate alla protezione degli uccelli situate intorno a S\u00f6r-Stubba, M\u00e5skosg\u00e5rss\u00e5 e in una vasta area intorno al lago Muttosj\u00e1vvre, durante il periodo di nidificazione (marzo-luglio), l'accesso viene limitato.\nI Sami beneficiano di diverse esenzioni alle regole sopra menzionate. In effetti, dal 1977, il popolo sami \u00e8 stato riconosciuto dalla Svezia come popolo autoctono e minoranza nazionale, il che implica che il popolo e il suo stile di vita siano protetti dalla legge. Pertanto, poich\u00e9 il parco \u00e8 situato nel territorio dei villaggi sami di G\u00e4llivare, Unna tjerusj e Sirges, i Sami che sono amministrativamente collegati a questi villaggi hanno il diritto di far pascolare le loro renne nel parco. Nell'ambito di queste attivit\u00e0, i Sami possono utilizzare veicoli a motore (come motoslitte o elicotteri).\nIn caso di incendio, come nel 2006, la regola \u00e8 di lasciare che il fuoco si propaghi naturalmente. Il fuoco, infatti, \u00e8 una componente naturale ed essenziale dell'equilibrio biologico della taiga. L'incendio viene spento o tenuto sotto controllo solo se si diffonde all'esterno del parco o se minaccia i licheni, importante fonte di nutrimento per le renne dei Sami.\nTurismo.\nNel 2014, il numero di visitatori \u00e8 stato stimato intorno ai 5000 all'anno. Questo numero scarso \u00e8 dovuto principalmente all'accessibilit\u00e0 limitata. La maggior parte delle infrastrutture turistiche \u00e8 concentrata nella parte meridionale del parco. Il modo principale per raggiungere queste infrastrutture \u00e8 attraverso la diga di Ligga, situata lungo la strada europea 45. Una strada che parte dalla diga conduce a Sk\u00e1jdde, all'interno del parco, dove \u00e8 presente un parcheggio che comunica con i sentieri del parco. Ai sentieri si pu\u00f2 accedere anche dai villaggi di Solaure e Sarkavare ad est del parco. La rete di sentieri \u00e8 lunga pi\u00f9 di 50\u00a0km, lungo i quali si trovano quattro chalet dove passare la notte. Diversi siti sono attrezzati per il campeggio o per fare delle soste. Un sentiero passa davanti alla cascata Muddusfallet, che \u00e8 di gran lunga l'attrazione principale del parco, ma anche lungo la gola di M\u00e5skosg\u00e5rss\u00e5, fino al lago Muttosluoppal, dove si trova una torre per l'osservazione degli uccelli. Oltre ai sentieri nella parte meridionale, il parco \u00e8 attraversato a nord-ovest dal Rallarstigen. Dal 1999, tutte le estati, su questo sentiero viene organizzata una passeggiata, chiamata \"Rallarmarschen\", che raduna circa 60 partecipanti. Dal Rallarstigen o dalla strada E 45, \u00e8 possibile salire sul S\u00f6r-Stubba, dal quale si gode una vista su tutto il parco e nelle giornate limpide \u00e8 possibile spingere lo sguardo fino alle vette del parco nazionale di Sarek e del Kebnekaise. Il Rallarstigen, proprio come i sentieri della parte meridionale del parco, \u00e8 munito di ponti per attraversare i fiumi principali e di tavole per attraversare le zone umide. C'\u00e8 anche uno chalet a nord del lago Muttosj\u00e1vvre, non collegato ai sentieri, originariamente di propriet\u00e0 del ranger del parco Lennart Arvidsson, ma ora aperto ai visitatori tutto l'anno."}
{"id": "2598544", "revid": "767487", "url": "https://it.wikipedia.org/wiki?curid=2598544", "title": "Muntanitz", "text": "Il Muntanitz (3.232 ) \u00e8 la montagna pi\u00f9 alta del Gruppo del Granatspitze negli Alti Tauri. Si trova in Austria (Tirolo).\nLa montagna \u00e8 composta da due vette:\nLa vetta fu raggiunta per la prima volta da Arthur von Schmid con la guida F\u00fchrer Thomas Groder il 2 settembre 1871."}
{"id": "2598545", "revid": "1632387", "url": "https://it.wikipedia.org/wiki?curid=2598545", "title": "Greatest Hits (Alice in Chains)", "text": "Greatest Hits \u00e8 una raccolta dei brani di successo del gruppo musicale di genere grunge degli Alice in Chains, pubblicato dall'etichetta discografica Columbia Records il 24 luglio 2001."}
{"id": "2598549", "revid": "24443", "url": "https://it.wikipedia.org/wiki?curid=2598549", "title": "Gro\u00dfer Muntanitz", "text": ""}
{"id": "2598552", "revid": "287204", "url": "https://it.wikipedia.org/wiki?curid=2598552", "title": "Club Voleibol Aguere", "text": "Il Club Voleibol Aguere \u00e8 una societ\u00e0 pallavolistica femminile di San Crist\u00f3bal de La Laguna, in Spagna.\nMilita nel massimo campionato spagnolo, la Superliga.\nStoria della societ\u00e0.\nSorto nel 1992, raggiunge per la prima volta il campionato di prima divisione spagnola (Superliga) nel 2003.\nAttualmente milita ancora in Superliga; ha conseguito il risultato pi\u00f9 prestigioso della sua storia quando, nel 2007, ha raggiunto la finale di Coppa della Regina, persa contro il Grupo 2002 Murcia.\nNella stagione 2009-10 ha concluso la regular season al primo posto e, dopo i play-off, ha vinto il suo primo campionato."}
{"id": "2598557", "revid": "647919", "url": "https://it.wikipedia.org/wiki?curid=2598557", "title": "Ossido acido", "text": ""}
{"id": "2598558", "revid": "647919", "url": "https://it.wikipedia.org/wiki?curid=2598558", "title": "Ossidi acidi", "text": ""}
{"id": "2598559", "revid": "61051", "url": "https://it.wikipedia.org/wiki?curid=2598559", "title": "PZL P.37 \u0141o\u015b", "text": ""}
{"id": "2598561", "revid": "767487", "url": "https://it.wikipedia.org/wiki?curid=2598561", "title": "Ehor Luha\u010dev", "text": ""}
{"id": "2598567", "revid": "767487", "url": "https://it.wikipedia.org/wiki?curid=2598567", "title": "Volodymyr \u010cesnakov", "text": ""}
{"id": "2598569", "revid": "1378703", "url": "https://it.wikipedia.org/wiki?curid=2598569", "title": "Tenhi", "text": "I Tenhi sono una band neofolk Finlandese formatasi nel 1996.\nLa parola \"tenhi\" significa in finlandese antico anziano del villaggio, uomo saggio o chiaroveggente.\nLa musica dei Tenhi \u00e8 minimalista e oscura. Solitamente le linee ritmiche vengono suonate seguendo stilemi tipici della musica rock moderna, mentre le parti melodiche e vocali presentano fortissime influenze folk. La strumentazione di base della band comprende chitarra acustica, basso e batteria. Frequentemente a questi si aggiungono numerosi strumenti, tra cui pianoforte, violino, viola, flauti, didgeridoo, armonica a bocca, armonium, violoncello, udu e sintetizzatore.\nFormazione.\nFormazione base.\nLa formazione base compone tutti i testi e le musiche, incaricandosi anche delle copertine e degli artwork dei cd."}
{"id": "2598570", "revid": "729019", "url": "https://it.wikipedia.org/wiki?curid=2598570", "title": "Carlo d'Albert", "text": "Biografia.\nFu il primo figlio di Honor\u00e9 d'Albert, signore de Luynes, che fu al servizio degli ultimi tre re Valois e di Enrico IV di Francia.\nPortato fino a corte visse vicino al Delfino, il futuro Luigi XIII. Il re condivideva la sua passione per la caccia e questo gli comport\u00f2 una favorevole e rapida avanzata a corte. Nel 1615 fu nominato comandante del Louvre e consigliere, e l'anno successivo primo falconiere di Francia.\nSfruttando la propria influenza sul re intrig\u00f2 contro la regina madre Maria de' Medici e il suo favorito, Concino Concini, maresciallo d'Ancre. Fu Luynes che, con Vitry, capitano della guardia, organizz\u00f2 il complotto che si concluse con l'assassinio di Concini (1617). Tutte le ricchezze donate da Maria alla famiglia Concini vennero confiscate e invece di essere usate per risarcire le casse dello stato, vennero destinate a Luynes, su ordine del sovrano, come segno di gratitudine.\nNello stesso anno spos\u00f2 Marie de Rohan-Montbazon (futura duchessa di Chevreuse), figlia del duca di Montbazon, e venne nominato capitano della Bastiglia e tenente generale della Normandia. Impieg\u00f2 misure estreme contro i libelli del tempo, ma chiese la pace in Italia e con i protestanti. Nel 1619 ha negoziato il trattato di Angoul\u00eame con il quale venne concessa a Maria de 'Medici la libert\u00e0 completa. Fu nominato governatore della Piccardia nel 1619; soppresse una rivolta dei nobili nel 1620 e nel 1621, venendo poi nominato connestabile di Francia.\nLa sua rapida ascesa al potere gli procur\u00f2 un gran numero di nemici, che lo consideravano un secondo Concini. Dall'agosto al novembre del 1621 condusse, agli ordini del re Luigi XIII, l'assedio di Montauban, che tuttavia non ebbe successo; successivamente intraprese un'altra spedizione contro i protestanti, ma mor\u00ec di febbre nel bel mezzo della campagna, a Longueville nella Guyenne, il 15 dicembre 1621.\nSuo fratello Honor\u00e9 (1581-1649), primo duca di Chaulnes, fu governatore della Piccardia e maresciallo di Francia (1619) e difese la sua provincia con successo nel 1625 e nel 1635."}
{"id": "2598571", "revid": "62004", "url": "https://it.wikipedia.org/wiki?curid=2598571", "title": "Ehor Lugachov", "text": ""}
{"id": "2598573", "revid": "1305772", "url": "https://it.wikipedia.org/wiki?curid=2598573", "title": "Parco nazionale Kosterhavet", "text": "Il parco nazionale Kosterhavet \u00e8 il primo parco nazionale marino della Svezia, nella contea di V\u00e4stra G\u00f6taland, nel nord della provincia di Bohusl\u00e4n. Occupa una superficie di 37.000 ha, 390 dei quali si trovano sotto la superficie dell\u2019acqua. Kosterhavet \u00e8 il 29.mo parco nazionale svedese ed \u00e8 uno dei siti turistici pi\u00f9 visitati del paese (circa 100.000 visitatori all'anno).\nProvvedimenti istitutivi.\nKosterhavet \u00e8 il primo parco nazionale marino svedese. Data l\u2019unicit\u00e0 dell\u2019ecosistema e delle specie presenti nelle acque che circondano le isole Koster, lo scopo del parco nazionale \u00e8 quello di preservare questa area marina, l\u2019arcipelago e le aree territoriali vicine.\nGi\u00e0 nel 1989, l'Agenzia Svedese per la Protezione dell'Ambiente suggeriva che alcune parti dell\u2019arcipelago Koster dovessero essere tutelate come parco nazionale. I rappresentanti locali di Koster proposero la fondazione di un parco in grado di unire la conservazione ad uno sviluppo locale sostenibile. Dunque, il Consiglio Amministrativo della Contea e l'Agenzia Svedese per la Protezione dell\u2019Ambiente iniziarono studi approfonditi sulla flora e la fauna, sia sopra che sotto la superficie del mare, proponendo inoltre un piano di gestione e regolamenti per un parco nazionale.\nLa prima proposta per l\u2019istituzione di un parco nazionale fu inviata nella primavera del 2007, per una consultazione da parte dei comuni e di altre parti interessate nella zona. La proposta fu accolta molto positivamente da tutti i consulenti, cos\u00ec nel giugno 2008 l'Agenzia Svedese per la Protezione dell'Ambiente chiese al governo che Kosterhavet diventasse parco nazionale. La decisione ufficiale da parte del governo fu presa il 19 marzo 2009, e il parco fu ufficialmente inaugurato il 9 settembre 2009, anno del centenario dall'istituzione dei primi parchi nazionali in Svezia.\nGestione.\nIl parco nazionale \u00e8 gestito dal consiglio amministrativo della contea di V\u00e4stra G\u00f6taland. In qualit\u00e0 di responsabile della gestione, il consiglio di amministrazione ha istituito una collaborazione - il Kosterhavsdelegation. Rappresentanti dei comuni, gruppi di comunit\u00e0, commercianti ed altri interessati sono stati inclusi in questo gruppo. \nIl Kosterhavsdelegation opera dal 1\u00ba gennaio 2010, e ha base a Koster.\nAnders Tysklind \u00e8 stato nominato direttore del parco nazionale e Anita Tullrot vice capo.\nEstensione.\nOltre ad una vasta distesa d'acqua, il parco nazionale comprende anche parti dell'isola di Ross\u00f6 e un gran numero di isolette e scogli, soprattutto nell'arcipelago sud-ovest di Koster. La natura rigogliosa delle isole \u00e8 stata a lungo protetta come riserva naturale, ma le parti meridionali e settentrionali dell\u2019arcipelago non sono incluse nel parco nazionale, ad eccezione di un paio di aree a sud. \nVicino al parco nazionale di Kosterhavet si trova il parco gemello norvegese, Ytre Hvaler.\nGeologia.\nIl substrato roccioso di Kosterhavet \u00e8 molto vario. Sotto la superficie, le onde e le potenti correnti hanno regolato l'aspetto del fondo marino e hanno creato una ricca variet\u00e0 di sedimenti.\nSabbia e ghiaia occupano ampie aree, mentre fondi rocciosi rossastri e spogli non sono comuni solo nelle zone poco profonde, ma anche a profondit\u00e0 maggiori, a causa dell'azione delle onde e delle correnti.\nAttraversando il fondo del fiordo di Koster si trova inoltre la fossa omonima, che rappresenta la pi\u00f9 particolare formazione geologica sotto la superficie di Kosterhavet. Si tratta di una faglia di circa un chilometro, che si \u00e8 formata in occasione di almeno due incidenti nella storia geologica. \nLa prima volta fu circa 920 milioni di anni fa, quando granito Bohus si form\u00f2, diventando il pi\u00f9 giovane tipo di roccia svedese. \nAncora oggi ne vediamo tracce sotto forma di fossati di dolerite orientati a nord-sud. Il secondo evento \u00e8 stato circa 250/290 milioni di anni fa: il movimento della calotta del ghiaccio interno erose la faglia di Koster, rendendola cos\u00ec come appare oggi.\nI lati della fossa di Koster sono costituiti per lo pi\u00f9 da precipizi di roccia nuda, mentre il fondo della parte centrale contiene uno spesso strato di sedimenti composti principalmente di argilla. La distanza dalla base rocciosa della fossa di Koster \u00e8 di circa 450 m, ma con uno strato di sedimento di circa 200 m di spessore, la profondit\u00e0 dell'acqua nel punto pi\u00f9 profondo \u00e8 oggi di 247 m.\nKoster e l'arcipelago occidentale del fiordo sono costituiti da gneiss antichi. I pi\u00f9 comuni sono uno gneiss grigio dai toni brillanti, formatosi circa 1,6 miliardi di anni fa, e uno un po' pi\u00f9 giovane dal colore grigio-rossastro con elementi di granito, che viene spesso chiamato gneiss-granito. I grandi movimenti nella crosta terrestre hanno distrutto la forma del substrato roccioso in diverse occasioni ed \u00e8 per questo che, nel tempo, il paesaggio ha acquisito il suo particolare aspetto fratturato e piegato.\nUn'altra caratteristica dell'arcipelago di Koster sono fossati di dolerite scura, che raggiungono quasi il numero di 700. Essi si formarono quando, circa 1,4 miliardi di anni fa il magma di dolerite venne spinto, dal nucleo della terra, in fessure nella crosta terrestre.\nSono presenti chiare formazioni geomorfologiche e vaste aree terrestri visibilmente modificate da sabbia e ossido di calcio. \u00c8 principalmente merito del terreno, sabbioso e asciutto, che certe specie particolari riescono a prosperare nell'arcipelago di Koster, in particolare quelle che richiedono terreni ricchi di calce.\nTerritorio.\nArcipelago.\nA ovest delle isole Koster ci sono altre piccole isole e scogli, e lo strato inferiore \u00e8 qui costituito da roccia, sabbia e ghiaia di conchiglie, dato che l'azione potente delle onde ha eliminato le particelle pi\u00f9 fini.\nQui crescono vari tipi di alghe, tra cui le alghe brune meglio sviluppate della Svezia e vari tipi di alghe rosse.\nAttorno alle rocce e agli isolotti nuota la pi\u00f9 grande popolazione di foche del Mare del Nord, e gli uccelli che nidificano qui includono edredoni, urie nere, skua e occasionali sterne artiche, i quali utilizzano le aree pi\u00f9 riparate nelle insenature come vivai e dispense di mare. Riparati dalle zostere e dalle alghe, la piccola fauna e i giovani pesci qui trovano cibo, mentre pesci predatori come il merluzzo e l'anguilla cacciano. Sui fondali bassi e sabbiosi \u00e8 inoltre possibile individuare platesse. \nLe aree superficiali riparate fungono da luoghi di riposo e di nidificazione per uccelli come germani reali, quattrocchi, alzavole e oche selvatiche.\nArea marina.\nLe acque intorno a Koster presentano una grande variet\u00e0 di specie, piante e alghe. Si contano circa 6000 specie diverse, di cui 300 assenti altrove nel paese. \nQuest\u2019abbondanza \u00e8 motivata dal fatto che l'acqua ha abbastanza salinit\u00e0 per permettere a diverse forme di vita di vivere qui.\nInoltre, le ripide pareti rocciose della fossa del fiordo di Koster ricordano ambienti dell\u2019Atlantico, molto distanti, senza contare che il fiordo \u00e8 collegato anche alla Fossa Norvegese, che a sua volta \u00e8 collegata all\u2019Oceano Atlantico. Di conseguenza, molte specie che altrimenti esisterebbero solo l\u00ec vivono anche nelle profondit\u00e0 del fiordo di Koster.\nLa costituzione dei fondali \u00e8 varia, si va da bassi pascoli di zostere a fondi duri e rocciosi. Una delle due barriere coralline conosciute della Svezia si trova qui, e fornisce un comodo habitat naturale per le forme di vita presenti.\nAlcune delle specie qui individuabili sono spugne marine, coralli, la cozza \"Acesta excavata\", brachiopodi, ascidie, il corallo \"Kophobelemnon stelliferum\" (assente altrove in Svezia), bonellie, aragoste norvegesi e granchi.\nVegetazione sulle isole.\nIl paesaggio sulla terraferma \u00e8 estremamente vario: all'interno sono presenti aree di terra coltivata, in contrasto con zone pi\u00f9 aride, ricche di rocce nude, sabbia e spiagge di ciottoli. La differenza \u00e8 quindi significativa, nonostante la scarsa distanza.\nSulla terra si trovano circa 6.000 forme di piante, animali, funghi e licheni. Molte delle specie individuabili a Koster e nelle isolette adiacenti sono a grave rischio di estinzione. Esempi sono la scorzonera bianca, l\u2019eringio marino e il papavero giallo.\nLa vicinanza al mare, il clima mite, e le particolari caratteristiche della roccia favoriscono inoltre la crescita di piante che necessitano un terreno ricco di calce. Alcune tipiche piante marine di Koster sono il tiglio nostrano, il ranuncolo Alkali (\"Ranunculus cymbalaria\"), l\u2019agrifoglio marino (che cresce lungo la costa orientale dello stretto di Koster), e l\u2019erba ostrica.\nPopolazione locale.\nLe isole Koster sono state abitate almeno dal XIIII secolo, e il loro insediamento ha avuto particolari implicazioni nella loro storia e nello sviluppo. Gran parte dell\u2019area \u00e8 stata designata come interesse nazionale per la conservazione del patrimonio culturale, e quando il parco nazionale di Kosterhavet fu istituito, la popolazione locale approv\u00f2 la decisione e i residenti furono coinvolti nello sviluppo dell\u2019area.\nOggi nell'area di Kosterhavet c'\u00e8 una comunit\u00e0 locale di 20.000 residenti. Il turismo e la pesca di gamberi, scampi, aragoste e sgombri sono le principali attivit\u00e0. L\u2019acquacoltura, l\u2019allevamento di molluschi e ostriche diffuso da queste parti, \u00e8 permessa nella misura in cui non reca danno all\u2019ambiente.\nNonostante la tutela del parco nazionale, sono presenti anche pratiche di caccia. Una caratteristica nella pianificazione del Parco Nazionale di Kosterhavet era infatti quella di limitare il meno possibile l'uso tradizionale delle risorse locali. L'Agenzia Svedese per la Protezione dell'Ambiente ha quindi deciso che era compatibile con l'obiettivo del parco nazionale consentire la caccia agli uccelli marini, pur sotto determinate condizioni.\nInoltre, la terra \u00e8 usata anche come pascolo per pecore, mucche e cavalli e per l'agricoltura, effettuata secondo schemi tradizionali."}
{"id": "2598577", "revid": "253269", "url": "https://it.wikipedia.org/wiki?curid=2598577", "title": "Courtney B. Vance", "text": "Biografia.\nNato a Detroit, figlio di Leslie e Conroy Vance, compie gli studi presso la Detroit Country Day School, per poi laurearsi all'Universit\u00e0 Harvard. Ha le prime esperienze come attore con la Boston Shakespeare Company.\nCarriera.\nDebutta al cinema con il film di guerra \"\" (1987) di John Irvin, in seguito prende parte a film come \"Caccia a Ottobre Rosso\" (1990), \"Una cena quasi perfetta\" (1995), \"Pensieri pericolosi\" (1995) e \"Uno sguardo dal cielo\" (1996). Oltre al cinema, Vance lavora assiduamente per la televisione, partecipando come guest star a diverse produzioni televisive, e per il teatro, ottenendo diversi riconoscimenti, tra cui alcune candidature al Tony Awards.\nPer il cinema ha recitato anche in \"La fortuna di Cookie\" (1999) di Robert Altman e \"Space Cowboys\" (2000) di Clint Eastwood, ma il ruolo che l'ha reso pi\u00f9 celebre \u00e8 quello dell'assistente procuratore distrettuale Ron Carver in \"\", interpretato dal 2001 al 2006 per un totale di 111 episodi. Ha preso parte alla quindicesima e ultima stagione di \"E.R. - Medici in prima linea\", dove interpretava Russell Banfield, marito del personaggio di Catherine Banfield, interpretato dall'attrice Angela Bassett, sua moglie nella realt\u00e0.\nNel 2009 fa parte del cast della serie televisiva della ABC \"FlashForward\", dove ricopre il ruolo di Stanford Wedeck. Nel 2013 partecipa all'episodio pilota della serie televisiva della USA Network \"Graceland\", dove interpreta il ruolo dell'agente Sam Campbell. Attivo anche in campo teatrale, sempre nel 2013 ha recitato accanto a Tom Hanks nel dramma \"Lucky Guy\" a Broadway e per la sua interpretazione ha vinto il Tony Award al miglior attore non protagonista in un'opera teatrale.\nNel 2016 ha preso parte alla prima stagione della serie antologica \"American Crime Story\", impersonando l'avvocato Johnnie Cochran. La sua interpretazione, lodata dalla critica, \u00e8 stata premiata con l'Emmy per miglior attore protagonista in una miniserie. Vince nel 2020 un secondo Emmy per la sua breve apparizione in \"Lovecraft Country\". \nVita privata.\nDal 12 ottobre 1997 \u00e8 sposato con l'attrice Angela Bassett; la coppia ha due figli gemelli, Slater Josiah e Bronwyn Golden, nati il 27 gennaio 2006 tramite madre surrogata. Lui e la moglie sono autori del libro \"Friends: A Love Story\".\nVance fa parte del consiglio d'amministrazione dell'Actors Center di New York.\nDoppiatori italiani.\nNelle versioni in italiano dei suoi lavori, Courtney B. Vance \u00e8 stato doppiato da:\nDa doppiatore \u00e8 sostituito da:"}
{"id": "2598580", "revid": "71433", "url": "https://it.wikipedia.org/wiki?curid=2598580", "title": "Courtney Vance", "text": ""}
{"id": "2598582", "revid": "599013", "url": "https://it.wikipedia.org/wiki?curid=2598582", "title": "Andy Sinton", "text": "Carriera.\nClub.\nHa debuttato nel Cambridge United nel novembre del 1982, all'et\u00e0 di 16 anni e 228 giorni.\nVenne acquistato dal Brentford nel 1985 per 25.000 sterline, nel 1989 dal Queens Park Rangers per 350.000 e poi dal Sheffield Wednesday per il record societario di 2,75 milioni.\nTorn\u00f2 a Londra nel 1996, nel Tottenham, con cui vinse la League Cup del 1999: 1-0 contro il Leicester City, partita nella quale Sinton subentr\u00f2 all'89\u00ba al posto di David Ginola.\nHa terminato la carriera nel 2004 dopo aver giocato per Wolverhampton Wanderers e Burton Albion.\nNazionale.\nCon la maglia dell' ha debuttato nel novembre 1991 in casa della , partita terminata 1-1; vanta 12 presenze di cui 2 nella spedizione di Euro 1992."}
{"id": "2598587", "revid": "112918210", "url": "https://it.wikipedia.org/wiki?curid=2598587", "title": "Autorit\u00e0 di bacino del fiume Serchio", "text": "L'Autorit\u00e0 di bacino del fiume Serchio \u00e8 una delle Autorit\u00e0 istituite a seguito dell'art. 13 della legge del 18 maggio 1989, n. 183 che gestisce il bacino idrografico dell'omonimo fiume. \nInizialmente l'ente era stato istituito come bacino regionale ma a seguito di normativa nazionale (leggi n. 253/1990, art. 8; n. 360/1991.; n. 505/1992, art. 4) \u00e8 stato inquadrato come autorit\u00e0 nazionale.\nIl territorio gestito dall'ente \u00e8 suddiviso fra i 38 comuni toscani appartenenti alle provincie di Lucca, Pisa e Pistoia.\nLa sede amministrativa \u00e8 a Lucca."}
{"id": "2598590", "revid": "22475", "url": "https://it.wikipedia.org/wiki?curid=2598590", "title": "Stadio di San Mam\u00e9s (2013)", "text": "Lo stadio di San Mam\u00e9s (in spagnolo \"estadio de San Mam\u00e9s\") \u00e8 uno stadio di calcio \ndi Bilbao, in Spagna.\nStoria.\nIl progetto, opera dell'architetto C\u00e9sar Azkarate, \u00e8 datato 2006 ed i lavori sono iniziati tra la fine del 2009 e l'inizio del 2010, per essere completato nel 2013 ed inaugurato ufficialmente il 15 luglio 2013.\nLo stadio ospita le gare casalinghe dell'Athletic Bilbao dalla stagione 2013-14 al posto del \nprecedente impianto, sia pure con una curva incompleta durante la prima stagione. A livello europeo, risulta essere uno stadio a 5 stelle UEFA ed arriver\u00e0 ad avere, una volta completo, una capienza di posti. Il costo per i lavori si aggira attorno ai 173 milioni di euro.\nL'Athletic Club allenato da Ernesto Valverde vi ha disputato la sua prima partita il 16 settembre 2013, battendo con il risultato di 3-2 il Celta Vigo allenato da Luis Enrique grazie ai gol di San Jos\u00e8, Iraola e Be\u00f1at, che hanno reso inutili le reti dei galiziani di Charles (primo marcatore in assoluto) e Santi Mina. La Euskal Selekzioa vi ha invece esordito il 28 dicembre 2013 contro la Nazionale di calcio del Per\u00f9, vincendo per 6-0, con le doppiette di Aritz Aduriz ed Imanol Agirretxe e le marcature di Roberto Torres Morales e Markel Susaeta.\nIl 15 luglio 2014 viene inaugurato nonch\u00e9 completato.\nIl 26 febbraio 2015 il Torino diventa la prima squadra italiana a vincere sul campo dell'Athletic.\nAltri eventi.\nLo stadio \u00e8 stato il teatro delle finali dell'European Rugby Challenge Cup e dell'European Rugby Champions Cup 2018.\nLa competizione regina \u00e8 stata vinta dagli irlandesi del Leinster Rugby contro i francesi del Racing 92 mentre la seconda competizione \u00e8 stata vinta dai gallesi del Cardiff Blues i quali hanno battuto agli ultimi minuti di gioco Gloucester Rugby.\nLo stadio avrebbe dovuto ospitare alcune partite della fase a gironi di Euro 2020 ed un ottavo di finale, ma a causa dei i problemi relativi alla Pandemia di COVID-19, le partite sono state spostate allo Stadio de la Cartuja di Sivglia."}
{"id": "2598592", "revid": "1649409", "url": "https://it.wikipedia.org/wiki?curid=2598592", "title": "Medaglia del centenario", "text": "La medaglia del centenario (ingl. \"Centenary Medal\") \u00e8 un'onorificenza istituita dal governo australiano nel 2001.\nVenne creata per commemorare la Federazione dell'Australia, al centesimo anno dalla fondazione, e per premiare le persone che danno un contribuito alla societ\u00e0 australiana e al suo governo.\nLe candidature sono esaminate da una giuria, presieduta dallo storico Geoffrey Blainey."}
{"id": "2598594", "revid": "1305772", "url": "https://it.wikipedia.org/wiki?curid=2598594", "title": "La\u017eany", "text": ""}
{"id": "2598597", "revid": "1632387", "url": "https://it.wikipedia.org/wiki?curid=2598597", "title": "Cambridge United Football Club", "text": "Il Cambridge United Football Club \u00e8 una societ\u00e0 calcistica inglese con sede nella citt\u00e0 di Cambridge. Milita nella Football League One, la terza divisione del campionato inglese di calcio.\nStoria.\nIl club venne fondato nel 1912 come Abbey United, essendo Abbey uno dei distretti di Cambridge. Nei primi anni gioc\u00f2 a livelli amatoriali, disputando le partite in stadi vicini a Cambridge finch\u00e9 nel 1932 venne inaugurato l'Abbey Stadium. Nel 1949 il club divenne professionistico e nel 1951 cambi\u00f2 denominazione in Cambridge United. Dopo aver partecipato ai campionati di Southern Football League e vincendo le edizioni 1968-1969 e 1969-1970, nel 1970 venne eletto per l'ammissione al campionato di Fourth Division, quarta serie del campionato inglese di calcio, prendendo il posto del Bradford Park Avenue. Dopo tre anni venne promosso in Third Division, ma venne retrocesso l'anno dopo. Nel biennio 1978-1979 conquist\u00f2 due promozioni consecutive passando dalla Fourth Division alla Second Division, seconda serie nazionale. Rimase in seconda serie per sei stagioni, raggiungendo il miglior risultato nella stagione 1979-1980 con un ottavo posto finale. Nel 1984 venne retrocesso dalla Second Division, tornando in Fourth Division l'anno successivo. Nella FA Cup 1989-1990, da squadra di quarta serie, raggiunse i quarti di finale dove venne sconfitto per 1-0 dal , che poi raggiunse la finale persa dopo il replay. Al termine della stagione, da sesto classificato, disput\u00f2 i play-off promozione: nella finale disputata a Wembley sconfisse il , venendo cos\u00ec promosso in Third Division. E l'anno dopo, vincendo il campionato, fece il doppio salto, tornando in Second Division; tra i principali protagonisti di questi anni ci sono i 2 attaccanti Dion Dublin e John Taylor (che \u00e8 il giocatore ad aver segnato pi\u00f9 gol nei campionati della Football League con la maglia del Cambridge United). La stagione 1991-1992 si concluse col miglior risultato nella storia del Cambridge United, avendo concluso al quinto posto in Second Division e partecipato ai play-off promozione in prima serie, conclusi con l'esclusione in semifinale ad opera del Leicester City, e mancando l'occasione di diventare uno dei membri fondatori della Premier League. Nella stagione successiva, la prima di First Division come seconda serie, il Cambridge United concluse al ventitreesimo posto e venne retrocesso in terza serie. Negli anni successivi il Cambridge United disput\u00f2 sia la Second Division sia la Third Division.\nNella stagione 2004-2005 partecip\u00f2 alla prima edizione della neocostituita Football League Two, che prese il posto della Third Division come quarta serie nazionale. Al termine di quella stessa stagione il Cambridge United concluse all'ultimo posto e venne retrocesso in Football Conference, massima serie dilettantistica inglese, e lasciando i campionati professionistici inglesi dopo 35 anni. Il 29 aprile 2005, sei giorni dopo la retrocessione, il Cambridge United entr\u00f2 in amministrazione controllata a causa di difficolt\u00e0 finanziarie. Il 22 luglio 2005 usc\u00ec dall'amministrazione controllata dopo aver trovato un accordo con il HM Revenue and Customs, l'ente governativo nazionale responsabile per la riscossione delle imposte. Il club mise in vendita l'Abbey Stadium per avere introiti utili a tenere a galla le finanze dello stesso Cambridge United. Negli anni di Football Conference il Cambridge United raggiunse per due stagioni consecutive (2007-2008 e 2008-2009) i play-off promozione da secondo classificato, ma venendo sconfitto in entrambe le occasioni in finale: dall'Exeter City nel 2008 e dal Torquay United nel 2009. Dopo quattro stagioni di medio-bassa classifica il Cambridge United raggiunse nuovamente il secondo posto al termine della stagione 2013-2014, venendo cos\u00ec ammesso ai play-off promozione. Dopo aver sconfitto in semifinale l'Halifax Town, affront\u00f2 nella finale disputatasi a Wembley il 18 maggio 2014 il Gateshead, vincendo per 2-1 e tornando in Football League Two dopo nove anni di assenza. Nella FA Cup 2014-2015 raggiunse il quarto turno dove costrinse il Manchester United, squadra di Premier League, a disputare la gara di replay dopo lo 0-0 con cui si era chiusa la partita disputatasi all'Abbey Stadium. Il replay all'Old Trafford si chiuse con la vittoria del Manchester United per 3-0."}
{"id": "2598601", "revid": "1305772", "url": "https://it.wikipedia.org/wiki?curid=2598601", "title": "Parco nazionale Arcipelago Haparanda", "text": "Il parco nazionale Arcipelago Haparanda \u00e8 un parco nazionale della Svezia, nella contea di Norrbotten, nella municipalit\u00e0 di Haparanda. \u00c8 stato istituito nel 1995 e occupa una superficie di 6.000 ha.\nTerritorio.\nIl parco nazionale si trova nella parte nord del Golfo di Botnia ed \u00e8 composto di isole dalle spiagge sabbiose e selvagge e da una estesa zona dunale."}
{"id": "2598602", "revid": "355597", "url": "https://it.wikipedia.org/wiki?curid=2598602", "title": "Cambridge United F.C.", "text": ""}
{"id": "2598605", "revid": "767487", "url": "https://it.wikipedia.org/wiki?curid=2598605", "title": "Santa's Slay", "text": "Santa's Slay \u00e8 un film del 2005 diretto da David Steiman.\n\u00c8 uscito nelle sale americane il 20 dicembre 2005 e in quelle canadesi il 25 ottobre 2005.\nIl film usc\u00ec in Italia direttamente in DVD il 5 dicembre 2007.\nTrama.\nNella notte di Natale del 2005, la famiglia Mason si sta godendo la cena di Natale, quando Babbo Natale scende dal camino e li uccide tutti quanti, compreso il loro cane.\nSulla sua slitta guidata da una renna infernale, arriva a \"Santa Hell Township\" e continua a uccidere la gente del posto in diversi modi. In una delle sue stragi, Santa uccide gli occupanti di uno strip club locale frequentato dal pastore Timmons, che riesce a sopravvivere al massacro. Pi\u00f9 tardi, uccide il proprietario di un negozio dove lavora un teenager di nome Nicholas Yuleson che vive con suo nonno, un inventore che ha creato un bunker in cantina per sopravvivere al Natale. Quando Nicolas chiede al nonno perch\u00e9 odia il Natale, lui gli mostra \"The Book Of Claus\", che rivela le origini di Babbo Natale. A quanto pare, Santa \u00e8 stato il risultato della concezione di una vergine per opera di Satana: Natale era \"il giorno di uccidere\" di Santa fino a quando, nell'anno 1005 un angelo, sconfitto Santa in una partita di curling, lo condanna a consegnare regali di Natale per 1000 anni. Ci\u00f2 significa che Santa sar\u00e0 libero di uccidere ancora nel 2005.\nGiunto sul luogo del delitto, Nicholas \u00e8 portato alla stazione di polizia per un interrogatorio. Dopo aver spiegato tutto alla polizia ritorna a casa con la macchina della sua fidanzata Mary, che lavora con lui al negozio. Santa ruba una macchina della polizia e insegue i ragazzi, che per\u00f2 riescono a fuggire. Vanno a casa di Nicolas ed entrano nel bunker insieme al nonno, con Santa alle loro calcagna. Dopo essere stati scoperti, Nicolas e Mac riescono a fuggire con una motoslitta, ma il nonno \u00e8 travolto e ucciso da Santa.\nI due ragazzi si nascondono quindi in una scuola, sperando che i poteri di Babbo Natale termineranno quando il Natale finir\u00e0, ma saranno invece costretti a confrontarsi con lui. Stanno quasi per essere uccisi da Santa, ma vengono salvati dal nonno, che in realt\u00e0 \u00e8 l'angelo che inizialmente aveva sconfitto Santa, questi lo sconfigge di nuovo e impone a Santa di consegnare regali il giorno di Natale questa volta per l'eternit\u00e0. Il Natale fin\u00ec e i suoi poteri scomparirono, cos\u00ec fugg\u00ec con la sua slitta, ma la sua \"renna\" viene uccisa dal padre di Mac con un bazooka. Pastor Timmons viene trovato morto in un costume da Babbo Natale e si presume che sia stato lui l'assassino, mentre in realt\u00e0 il vero Babbo Natale prende un volo per il Polo Nord."}
{"id": "2598613", "revid": "767487", "url": "https://it.wikipedia.org/wiki?curid=2598613", "title": "Autorit\u00e0 di bacino interregionali dei fiumi Fissero Tartaro Canalbianco", "text": "L'Autorit\u00e0 di bacino interregionali dei fiumi Fissero Tartaro Canalbianco \u00e8 una delle Autorit\u00e0 interregionali istituite a seguito dell'art. 13 della legge del 18 maggio 1989, n. 183 che gestisce il bacino idrografico degli omonimi fiumi.\nIl territorio gestito \u00e8 suddiviso fra i seguenti enti:\nLa sede amministrativa \u00e8 a Venezia."}
{"id": "2598614", "revid": "363629", "url": "https://it.wikipedia.org/wiki?curid=2598614", "title": "Cattedra universitaria", "text": ""}
{"id": "2598615", "revid": "110633953", "url": "https://it.wikipedia.org/wiki?curid=2598615", "title": "Gruppo del Glockner", "text": "Il Gruppo del Glockner (in tedesco \"Glocknergruppe\") \u00e8 un massiccio montuoso delle Alpi dei Tauri occidentali. Si trova in Austria (Tirolo, Salisburghese e Carinzia). Buona parte del gruppo \u00e8 inserita nel Parco nazionale Alti Tauri.\nClassificazione.\nSecondo la SOIUSA il Gruppo del Glockner \u00e8 un supergruppo alpino con la seguente classificazione:\nSecondo l'AVE costituisce il gruppo n. 40 di 75 nelle Alpi Orientali.\nSuddivisione.\nSecondo la SOIUSA il Gruppo del Glockner \u00e8 suddiviso in tre gruppi e dodici sottogruppi:\nVette.\nLe montagne principali del gruppo sono:\nRifugi.\nNel gruppo montuoso si trovano diversi rifugi:"}
{"id": "2598617", "revid": "228587", "url": "https://it.wikipedia.org/wiki?curid=2598617", "title": "Isidoro (disambigua)", "text": ""}
{"id": "2598619", "revid": "1305772", "url": "https://it.wikipedia.org/wiki?curid=2598619", "title": "Monte Urabice", "text": "Monte Ur\u00e0bice (in sloveno Vrab\u010de, in tedesco \"Urabtsche\") \u00e8 un paese della Slovenia, frazione del comune di Sesana, su delle colline (\u201c\"Vrhe\"\u201d) che sovrastano la sponda destra del torrente Rassa.\nLa localit\u00e0 \u00e8 situata a 13,5\u00a0km a nord-est del capoluogo comunale e a 17,0\u00a0km dall'Italia.\nStoria.\nDopo la caduta dell'Impero romano d'Occidente, e la parentesi del Regno ostrogoto, i Longobardi si insediarono nel suo territorio (come nel resto della Carniola), seguiti poi attorno al VI secolo da popolazioni slave. Alla caduta del Regno longobardo subentrarono quindi i Franchi; nell'887 Arnolfo, Re dei Franchi orientali, istitu\u00ec la marca di Carniola; nel 957 la Carniola pass\u00f2 sotto l'autorit\u00e0 del Duca di Baviera e poi nel 976 nel Ducato di Carinzia appena costituito dall'imperatore Ottone II.\nIn seguito il Ducato di Carinzia pass\u00f2, come ricompensa per i servigi resi all'imperatore Rodolfo I contro Ottocaro II di Boemia, a Mainardo II di Tirolo-Gorizia, ma nel 1335 alla morte del figlio di questi, Enrico di Carinzia e Tirolo, la regione venne affidata da Ludovico il Bavaro alla Casa d'Asburgo seguendone le sorti fino al 1918.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca divenendo frazione del comune di P\u00f2glie Grande.\nDopo la Prima guerra mondiale entr\u00f2 a far parte del Regno d'Italia nella Provincia del Friuli come comune autonomo che comprendeva gli insediamenti (\"naselja\") di Bogo (\"Bogo\"), Giacozze (\"Jakovce\"), Grise (\"Gri\u017ee\"), Machinici Comparetti (\"Mahni\u010di\"), P\u00f2glie Grande (\"Veliko Polje\"), Sella (\"Sela\") dell'attuale comune di Sesana.\nNel 1927, con la ricostituzione della Provincia di Gorizia il comune cess\u00f2 di esistere e venne assorbito da quello di San Vito di Vipacco; pass\u00f2 poi alla Jugoslavia che lo port\u00f2 sotto Sesana e quindi alla Slovenia.\nAlture principali.\n\"Ov\u010dje brdo\", mt 621\nCorsi d'acqua.\nRio Codacane (\"Pasji rep\")"}
{"id": "2598621", "revid": "110157", "url": "https://it.wikipedia.org/wiki?curid=2598621", "title": "Comitato Olimpico Nazionale delle Samoa Americane", "text": "Il Comitato Olimpico Nazionale delle Samoa Americane (noto anche come \"American Samoa National Olympic Committee\" in inglese) \u00e8 un'organizzazione sportiva samoana americana, nata nel 1987 a Pago Pago, Samoa Americane.\nRappresenta questa nazione presso il Comitato Olimpico Internazionale (CIO) dal 1987 ed ha lo scopo di curare l'organizzazione ed il potenziamento dello sport nelle Samoa Americane e, in particolare, la preparazione degli atleti samoani americani, per consentire loro la partecipazione ai Giochi olimpici. L'associazione \u00e8, inoltre, fa parte dei Comitati Olimpici Nazionali d'Oceania.\nL'attuale presidente del comitato \u00e8 Peni B. Solaita, mentre la carica di segretario generale \u00e8 occupata da Kenneth Tupua."}
{"id": "2598622", "revid": "1272592", "url": "https://it.wikipedia.org/wiki?curid=2598622", "title": "Chiese di Cesena", "text": "A Cesena sono presenti diverse chiese. La loro storia accompagna quella della citt\u00e0, segnandone la storia religiosa, sociale ed artistica.\nChiese e conventi fuori dal Centro storico.\nAbbazia di Santa Maria del Monte\nChiesa e convento dei frati Cappuccini\nChiesa e convento dei frati Minori Osservanti\nChiesa della Madonna delle Rose\nChiesa di San Bartolo\nChiesa di San Pietro\nChiesa di San Martino in Fiume\nChiesa della Madonna di Bagnolo, nella frazione di Sant'Andrea in Bagnolo\nChiese e conventi nel centro storico.\nCattedrale di San Giovanni Battista\nConvento di San Biagio\nChiesa dei Santi Anna e Gioacchino\nChiesa di Sant'Agostino\nChiesa di Santa Cristina\nChiesa di San Domenico\nChiesa di San Giuseppe in Borgo\nChiesa di Santa Maria Nascente in Boccaquattro\nChiesa di Santa Maria dei Servi\nChiesa di Santa Maria del Suffragio\nChiesa dello Spirito Santo\nChiesa di San Zenone Nuovo"}
{"id": "2598627", "revid": "729019", "url": "https://it.wikipedia.org/wiki?curid=2598627", "title": "Battaglia di Altopascio", "text": "La battaglia di Altopascio fu un evento bellico che ebbe luogo nella piana di Altopascio il 23 settembre 1325 tra le truppe ghibelline lucchesi di Castruccio Castracani degli Antelminelli e gli alleati milanesi di Azzone Visconti e le forze guelfe fiorentine e senesi guidate da Ramon de Cardona, capitano della guardia pontificia sotto Giovanni XXII.\nAntefatti.\nDopo aver sottomesso altri centri ghibellini, Castruccio aveva conquistato Pistoia e minacciava la stessa Firenze.\nLe truppe fiorentine si mossero in forze per attaccare Castruccio ad Altopascio, ma questi, non ritenendosi ancora pronto a dar battaglia e attendendo rinforzi dai Bonacolsi, dai Visconti e da Cangrande della Scala, scelse una tattica dilatoria e si acquartier\u00f2 presso l'attuale Montecarlo.\nDa quanto racconta Machiavelli nelle Istorie Fiorentine le truppe fiorentine, ed alleate, erano composte da circa 20.000 fanti e 3.000 cavalieri. Queste truppe partirono da Firenze agli inizi del mese di giugno del 1325 verso la cittadina di Altopascio. Assediata dal Cardona, la piccola guarnigione di Altopascio, formata da 500 uomini, dovette arrendersi alle preponderanti forze nemiche, costituite da 15.000 fanti e 2.500 cavalieri. Queste erano formate in gran parte da mercenari, tra cui francesi, tedeschi e borgognoni; nonostante l'evidente disparit\u00e0 di forze gli altopascesi riuscirono a resistere 26 giorni, dal 3 al 29 agosto 1325. I vincitori, stanziatisi ad Altopascio, subirono notevoli perdite per l'ambiente malsano (il centro era allora circondato da zone paludose, in particolare il lago di Sesto) e per le risse e la corruzione che serpeggiavano tra i soldati. Per questo, il 9 settembre spost\u00f2 il campo alla Badia Pozzeveri, ma si rese presto conto di aver commesso un errore, in quanto era ancora meno salubre e difendibile.\nNel frattempo Castruccio, che era riuscito a stabilire un'alleanza con i milanesi, rinforz\u00f2 le posizioni di Vivinaia, del Cerruglio (ora Montecarlo) e di Porcari.\nSvolgimento.\nIl 21 settembre un manipolo di soldati e braccianti mandati dal Cardona a preparare un nuovo accampamento, nel tentativo di spostarsi verso la pi\u00f9 salubre collina di Montecarlo, venne attaccato e distrutto nella zona tra Porcari e Montechiari.\nIl condottiero guelfo, temendo una caduta di prestigio, si prepar\u00f2 alla reazione schierando le sue truppe nella piana di Altopascio, che gli offriva maggiori vie di fuga.\nI soccorsi milanesi tardavano perch\u00e9 Azzone Visconti, nipote di Galeazzo, che era appena giunto a Lucca dopo una lunga cavalcata da Borgo San Donnino, voleva riposare le sue truppe prima di scendere in battaglia. Stando ad alcune fonti, Castruccio dovette versare in anticipo 25.000 fiorini d'oro per il suo intervento. A detta del Villani, a convincere Azzo vennero mandate anche le pi\u00f9 belle donne di Lucca, compresa la stessa moglie di Castruccio, Pina dei signori di Corvaia.\nIl 23 settembre 1325 Castruccio, con l'aiuto anche dei milanesi di Azzo Visconti e degli aretini di Guido Tarlati, dovette accettare battaglia e affront\u00f2 i guelfi in campo aperto. Al primo attacco primeggiarono i fiorentini, ma alla seconda carica di cavalleria non ressero il contrattacco e furono ridotti allo sbaraglio; i fanti fiorentini vennero travolti dai propri cavalieri in ritirata a rotta di collo (lo stesso Cardona fugg\u00ec), mentre la cavalleria lucchese tagliava tutte le vie di fuga.\nEsito.\nPer Castruccio fu una vittoria strepitosa: i ghibellini riconquistarono Altopascio e diversi altri borghi e tutti i guelfi, compreso il Cardona, vennero fatti prigionieri.\nIl 29 settembre anche Signa cadde e il 2 ottobre Castruccio si spinse a Peretola.\nIl giorno 11 di novembre (giorno di san Martino) la citt\u00e0 di Lucca gli dedic\u00f2 un trionfo in stile romano, in cui venne mostrato anche il \"Carroccio\" conquistato ai fiorentini, con la campana senza battacchio e lo stendardo fiorentino capovolto.\nAlle porte di Firenze, Castruccio e Azzone fecero correre, per scherno, tre palii, uno di cavalieri, il secondo di persone a piedi e il terzo di prostitute per vendicarsi di quanto avevano fatto i fiorentini due anni prima sotto le mura di Milano. Inoltre, per celebrare la vittoria, Castruccio coni\u00f2 una moneta che fu chiamata \"castruccino\"."}
{"id": "2598629", "revid": "149587", "url": "https://it.wikipedia.org/wiki?curid=2598629", "title": "Vrab\u010de", "text": ""}
{"id": "2598630", "revid": "149587", "url": "https://it.wikipedia.org/wiki?curid=2598630", "title": "Dol pri Vogljah", "text": ""}
{"id": "2598631", "revid": "1718925", "url": "https://it.wikipedia.org/wiki?curid=2598631", "title": "Don't Forget to Remember Me", "text": "Don't Forget To Remember Me \u00e8 una canzone scritta da Morgane Hayes, Kelley Lovelace e Ashley Gorley, ed \u00e8 stato pubblicato come terzo singolo dall'album di debutto di Carrie Underwood, Some Hearts. La canzone \u00e8 riuscita ad arrivare alla posizione n. 2\u00b0 della classifica delle canzoni country americane, mentre sulla classifica U.S. Billboard Hot 100 e U.S Billboard Pop 100 \u00e8 arrivata a posizionarsi rispettivamente alle posizioni 49\u00b0 e 77\u00b0."}
{"id": "2598633", "revid": "149587", "url": "https://it.wikipedia.org/wiki?curid=2598633", "title": "Lokev", "text": ""}
{"id": "2598635", "revid": "339392", "url": "https://it.wikipedia.org/wiki?curid=2598635", "title": "Selo pri Ajdov\u0161\u010dini", "text": ""}
{"id": "2598636", "revid": "123254312", "url": "https://it.wikipedia.org/wiki?curid=2598636", "title": "Key frame", "text": "Il termine inglese key frame (traducibile in italiano come fotogramma chiave) \u00e8 un tipo di fotogramma che definisce lo stato iniziale, finale o intermedio, di un'animazione computerizzata, ed in generale nella creazione di filmati. Una volta stabiliti i keyframe iniziali e finali di un filmato, \u00e8 possibile crearne i fotogrammi intermedi, operazione definita tweening (o interpolazione).\nNell'animazione classica, i keyframe sono generalmente disegnati dagli artisti principali, e il lavoro di creare i fotogrammi intermedi viene affidato ai suoi assistenti. Lo stesso capita nell'animazione al computer, dove il programmatore stabilisce i keyframe, mentre le operazioni di tweening vengono svolte automaticamente dai software. Questa tecnica, denominata keyframing, viene impiegata per transizioni riferite al movimento, alla forma (utilizzando anche \"indicazioni\" denominate \"shape hints\") e al colore.\nNel digital video.\nSi usano i keyframes nella produzione dei video digitali, sia 3D che 2D, sia su computer che su dispositivi mobili.\nNel web.\nNel web ci sono diverse tecniche per creare animazioni tramite keyframes:\nCSS3.\nEsempio:\ndiv {\n width: 100px;\n height: 100px;\n background: red;\n position: relative;\n animation: filmato 5s infinite;\n@keyframes filmato {\nCanvas HTML5.\nEsempio:\nwindow.requestAnimFrame =\n window.requestAnimationFrame ||\n window.webkitRequestAnimationFrame ||\n window.mozRequestAnimationFrame ||\n window.oRequestAnimationFrame ||\n window.msRequestAnimationFrame ||\n function (callback) {\n window.setTimeout(callback, 1000 / 60);\nWebGL.\nEsempio:\nvar keys = [0, 0.25, 1];\nvar values = [new THREE.Vector3(0, 0, 0),\n new THREE.Vector3(0, 1, 0),\n new THREE.Vector3(0, 2, 5)];\nSVG.\nEsempio con CSS3:\n.left-leg {\n animation: danza 2s infinite alternate;\n@keyframes danza {\n 100% {\n transform: rotate(3deg);\nEsempio con SMIL:\n&lt;svg viewBox=\"0 0 127.9 178.4\"&gt;\n &lt;path d=\"M37.6,138.8c0 ... \"&gt;\n &lt;animate attributeName=\"fill\" dur=\"5000ms\" to=\"#f06d06\" fill=\"freeze\" /&gt; \n &lt;/path&gt;\n&lt;/svg&gt;\nX3D.\nEsempio:\n&lt;x3d width='500px' height='400px'&gt;\n &lt;scene&gt;\n &lt;transform DEF=\"ball\"&gt; \n &lt;shape&gt;\n &lt;appearance&gt;\n &lt;material diffuseColor='1 0 0'&gt; &lt;/material&gt;\n &lt;/appearance&gt;\n &lt;sphere&gt;&lt;/sphere&gt;\n &lt;/shape&gt;\n &lt;/transform&gt;\n &lt;/scene&gt; \n&lt;/x3d&gt; \nO3D.\nEsempio:\n if s % config['n_keyframes_per_n_frame'] == 0 \\\n and t % config['n_keyframes_per_n_frame'] == 0:\n print(\n \"Fragment %03d / %03d :: RGBD matching between frame : %d and %d\"\n % (fragment_id, n_fragments - 1, s, t))\n [success, trans,\n info] = register_one_rgbd_pair(s, t, color_files, depth_files,\n intrinsic, with_opencv, config)\nOpenGL.\nEsempio:\nstruct MyVertex_VNTVN\n float x, y, z; \n float nx, ny, nz; \n float s0, t0; \n float x1, y1, z1; \n float nx1, ny1, nz1; "}
{"id": "2598637", "revid": "767487", "url": "https://it.wikipedia.org/wiki?curid=2598637", "title": "Il nord ghiacciato", "text": "Il nord ghiacciato (\"The Frozen North\") \u00e8 un cortometraggio del 1922 diretto da Buster Keaton e Eddie Cline.\nGirato a Truckee, in California, e in parte sul Donner Lake ghiacciato, \u00e8 un'esplicita e dichiarata parodia dei melodrammi western interpretati all'epoca da uno dei divi pi\u00f9 in voga, William S. Hart (che, infuriato per la presa in giro, dopo il film non parl\u00f2 pi\u00f9 con Keaton per un paio d'anni). Keaton si cimenta con repertorio di gag in cui fa il verso al classico eroe popolare di Hart, in particolare quando questi piange (e lo fa almeno una volta a film, dopo il 1918, in modo falso e plateale, con evidenti \"\"lacrime di glicerina\").\nSecondo l'opinione di Robert Benayoun, critico cinematografico francese, la scelta di un tale soggetto va ricondotta a Roscoe Arbuckle, di cui Hart era \"uno dei diffamatori pi\u00f9 accaniti\".\nConosciuto in Italia anche come Il nord di ghiaccio.\nTrama.\nUn \"cowboy\" arriva in una landa ghiacciata del Nord America, improvvisa una rapina a un saloon aiutandosi con una sagoma di cartone, ma viene scoperto e cacciato dal locale.\nGiunto a casa, scopre la moglie con un altro e li uccide entrambi, ma ha sbagliato abitazione. Torna cos\u00ec in quella vera, litiga con la moglie, si reca dalla bella vicina di casa. \nDopo varie disavventure, l'uomo si sveglia: era tutto un sogno ed egli si trova in un cinematografo.\nProduzione.\nIl film fu prodotto dalla First National Pictures.\nDistribuzione.\nDistribuito dalla Associated First National Pictures, il film - un cortometraggio in due bobine - usc\u00ec nelle sale USA IL 28 agosto 1922."}
{"id": "2598638", "revid": "54193", "url": "https://it.wikipedia.org/wiki?curid=2598638", "title": "Museo di Fotografia Contemporanea", "text": ""}
{"id": "2598639", "revid": "124647010", "url": "https://it.wikipedia.org/wiki?curid=2598639", "title": "Grazia Neri", "text": "Grazia Neri \u00e8 la prima agenzia fotografica italiana, fondata nel 1966 da Grazia Neri, con sede a Milano, in via Maroncelli 14.\nLa Galleria e l'agenzia Grazia Neri hanno terminato l'attivit\u00e0 alla fine del 2009. Attualmente Grazia Neri si occupa di insegnamento e di allestire mostre.\nStoria.\nL'agenzia fu fondata per favorire i fotografi lasciando loro la propriet\u00e0 delle immagini e un giusto compenso, perseguendo servizi fotografici di qualit\u00e0, e ha accumulato negli anni un patrimonio di 15 milioni di immagini in analogico e di sei milioni in digitale, con fotografi fra cui Robert Doisneau, Douglas Kirkland, Annie Leibovitz, Herb Ritts, James Nachtwey e agenzie quali AFP e Polaris.\nL'agenzia nel corso della sua storia ha inoltre scoperto e valorizzato numerosi fotografi, successivamente rappresentati da grandi agenzie internazionali, tra i quali Paolo Pellegrin, Alex Majoli, Alessandro Rizzi, Lorenzo Castore, Zija Gafic e numerosi altri. Nel 2008 aveva 30 dipendenti, scesi nel 2009 a 18 a causa di un calo del fatturato del 40 % a seguito della crisi pubblicitaria cominciata nel secondo semestre del 2008 e del generale calo di richiesta per il fotogiornalismo di qualit\u00e0, che \u00e8 sostituito \u2013 secondo il figlio di Grazia Neri, Michele Neri \u2013 da immagini di repertorio o \u2013 secondo Grazia Neri \u2013 immagini di bassa qualit\u00e0 trovate in Internet.\nLa famiglia e l'assemblea dei soci hanno quindi deciso, nel settembre 2009, di mettere l'agenzia in liquidazione.\nA marzo 2009 era stata comunicata la decisione di donare centinaia di migliaia di immagini dell'archivio analogico al Museo di fotografia contemporanea di Cinisello Balsamo, andando a costituire il Fondo Grazia Neri. L'archivio digitale \u00e8 stato acquisito nel 2010 dall'agenzia LUZ, societ\u00e0 Benefit BCorp di content marketing. "}
{"id": "2598640", "revid": "110157", "url": "https://it.wikipedia.org/wiki?curid=2598640", "title": "Associazione Sportiva e Comitato Olimpico Nazionale di Vanuatu", "text": "L'Associazione Sportiva e Comitato Olimpico Nazionale di Vanuatu (nota anche come \"Vanuatu Association of Sports and National Olympic Committee\" in inglese) \u00e8 un'organizzazione sportiva vanuatuana, nata nel 1987 a Port Vila, Vanuatu.\nRappresenta questa nazione presso il Comitato Olimpico Internazionale (CIO) dal 1987 ed ha lo scopo di curare l'organizzazione ed il potenziamento dello sport in Vanuatu e, in particolare, la preparazione degli atleti vanuatuani, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nL'attuale presidente dell'organizzazione \u00e8 Joe Carlo, mentre la carica di segretario generale \u00e8 occupata da Seru Korikalo."}
{"id": "2598643", "revid": "1649409", "url": "https://it.wikipedia.org/wiki?curid=2598643", "title": "Medaglia dello sport australiano", "text": "La medaglia dello sport australiano \u00e8 un'onorificenza istituita nel 1999 per premiare i risultati sportivi australiani.\nDestinatari del premio furono, oltre agli atleti, gli allenatori, i ricercatori, i detentori di cariche e i gestori di impianti e servizi.\nFurono assegnate oltre medaglie."}
{"id": "2598644", "revid": "1305772", "url": "https://it.wikipedia.org/wiki?curid=2598644", "title": "Luka", "text": ""}
{"id": "2598645", "revid": "110157", "url": "https://it.wikipedia.org/wiki?curid=2598645", "title": "Associazione Sportiva e Comitato Olimpico Nazionale delle Tonga", "text": "L'Associazione Sportiva e Comitato Olimpico Nazionale delle Tonga (nota anche come \"Tonga Sports Association and National Olympic Committee\" in inglese) \u00e8 un'organizzazione sportiva tongana, nata nel 1963 a Nuku\u02bbalofa, Tonga.\nRappresenta questa nazione presso il Comitato Olimpico Internazionale (CIO) dal 1984 ed ha lo scopo di curare l'organizzazione ed il potenziamento dello sport nelle Tonga e, in particolare, la preparazione degli atleti tongani, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nL'attuale presidente dell'organizzazione \u00e8 David Tevita Tupou, mentre la carica di segretario generale \u00e8 occupata da Siosifa Takitoa Taumoepeau."}
{"id": "2598648", "revid": "122001698", "url": "https://it.wikipedia.org/wiki?curid=2598648", "title": "Palazzi di Cesena", "text": "Con palazzi storici di Cesena si intndono gli edifici appartenuti alle famiglie nobili o ai vari feudatari che nel corso dei secoli si sono insediati in citt\u00e0.\nPalazzi fuori dal centro storico.\nVilla Silvia\nPalazzi nel centro storico.\nPalazzo Bagioli\nPalazzo Chiaramonti\nPalazzo Comunale\nPalazzo Ghini\nPalazzo Guerrini Bratti\nPalazzo Guidi\nPalazzo del Ridotto\nPalazzo Locatelli\nPalazzo Masini\nPalazzo Nori-Canestri Trotti\nPalazzo Nadiani-Roverella\nPalazzo Romagnoli\nPalazzo Sirotti Gaudenzi\nPalazzo Urbinati\nLoggetta Veneziana\nRocchetta di Piazza"}
{"id": "2598650", "revid": "62004", "url": "https://it.wikipedia.org/wiki?curid=2598650", "title": "Ljubov' Ivanovna Egorova", "text": ""}
{"id": "2598651", "revid": "62004", "url": "https://it.wikipedia.org/wiki?curid=2598651", "title": "Larisa Evgen'evna Lazutina", "text": ""}
{"id": "2598652", "revid": "27165566", "url": "https://it.wikipedia.org/wiki?curid=2598652", "title": "Lady Georgie", "text": ""}
{"id": "2598653", "revid": "27165592", "url": "https://it.wikipedia.org/wiki?curid=2598653", "title": "Elettromagnetismo classico", "text": ""}
{"id": "2598654", "revid": "339392", "url": "https://it.wikipedia.org/wiki?curid=2598654", "title": "Teoria dell'elettromagnetismo", "text": ""}
{"id": "2598655", "revid": "1717538", "url": "https://it.wikipedia.org/wiki?curid=2598655", "title": "Bo\u017eena N\u011bmcov\u00e1", "text": "Probabilmente figlia di Karel Clam-Martinic e di Dorotea di Curlandia o sua sorella Guglielmina di Sagan, i primi anni della sua vita li pass\u00f2 a Ratibo\u0159, insieme alla nonna materna. All'et\u00e0 di diciassette anni spos\u00f2 un funzionario statale, con il quale girovag\u00f2 per molte citt\u00e0 della Repubblica Ceca. \nA Praga la N\u011bmcov\u00e1 esord\u00ec e si fece notare grazie al lirismo delle sue poesie, inizialmente, per poi acquisire fama crescente grazie alle novelle, ai racconti e agli appunti di viaggio. L'apice della fama lo raggiunse con il lungo racconto \"La nonna\", autobiografico, che venne tradotto in molte lingue ed ebbe fama anche all'estero.\nA lei \u00e8 dedicato l'asteroide 3628 Bo\u017en\u011bmcov\u00e1."}
{"id": "2598658", "revid": "386574", "url": "https://it.wikipedia.org/wiki?curid=2598658", "title": "781227", "text": ""}
{"id": "2598664", "revid": "113960652", "url": "https://it.wikipedia.org/wiki?curid=2598664", "title": "Gruppo del Schober", "text": "Il Gruppo del Schober (in tedesco \"Schobergruppe\") \u00e8 un gruppo montuoso degli Alti Tauri. Si trova in Austria (Tirolo e Carinzia).\nClassificazione.\nSecondo la SOIUSA il Gruppo del Schober \u00e8 un supergruppo alpino con la seguente classificazione:\nSecondo l'AVE costituisce il gruppo n. 41 di 75 nelle Alpi Orientali.\nSuddivisione.\nSecondo la SOIUSA il Gruppo del Schober \u00e8 suddiviso in due gruppi e seisottogruppi:\nVette.\nLe vette principali sono:\nRifugi.\nIl gruppo montuoso \u00e8 dotato di diversi rifugi e bivacchi:"}
{"id": "2598666", "revid": "1543377", "url": "https://it.wikipedia.org/wiki?curid=2598666", "title": "Donmat\u00edas", "text": "Donmat\u00edas, a volte indicato come Don Mat\u00edas, \u00e8 un comune della Colombia facente parte del dipartimento di Antioquia.\nIl centro abitato venne fondato nel 1787, ma i primi abitatori della zona furono alcuni coloni provenienti da Santa Fe de Antioquia; l'istituzione del comune \u00e8 del 1814."}
{"id": "2598669", "revid": "86343", "url": "https://it.wikipedia.org/wiki?curid=2598669", "title": "Don Mat\u00edas", "text": ""}
{"id": "2598672", "revid": "467420", "url": "https://it.wikipedia.org/wiki?curid=2598672", "title": "Chiesa di Santa Maria della Vittoria (Mantova)", "text": "La chiesa di Santa Maria della Vittoria fu fatta edificare dal Marchese Francesco Gonzaga nel 1496 a ricordo della vittoria ottenuta contro Carlo VIII, nella battaglia di Fornovo presso il fiume Taro, per suggerimento del suo consigliere, frate Girolamo Redini, fondatore della Congregazione degli eremiti di Santa Maria in Gonzaga.\nStoria.\nNel 1495 si scontrarono a Fornovo gli eserciti dei francesi di Carlo VIII e della Lega Antifrancese, sostenuta da papa Alessandro VI, dall'imperatore Massimiliano I, dal re spagnolo Ferdinando II d'Aragona, da Ludovico il Moro e dai Veneziani. L'esercito della Lega Santa, guidato da Francesco II Gonzaga, riport\u00f2 la vittoria, cacciando temporaneamente i Francesi dalla penisola.\nDurante l'assenza del marchese da Mantova, un banchiere ebreo, Daniele da Norsa, aveva acquistato una casa in borgo San Simone ed aveva sostituito una rappresentazione sacra della Vergine che ne decorava la facciata con il suo stemma personale. L'azione venne considerata sacrilega e Sigismondo Gonzaga intim\u00f2 l'uomo di ripristinare l'opera pena l'impiccagione. Nonostante l'ebreo avesse accettato, l'ira popolare mont\u00f2 contro di lui e la sua casa venne rasa al suolo. Col ritorno di Francesco la pena venne commutata in un'ingiunzione a pagare una cappella e un dipinto devozionale, che ribadisse la devozione del marchese alla Vergine, soprattutto nell'ottica della fortunata protezione che, secondo loro, aveva permesso la vittoria sul campo di battaglia. Fu cos\u00ec che Mantegna, pittore di corte, venne incaricato di dipingere la pala, che venne solennemente inaugurata nel 1496, in occasione dell'anniversario della vittoria, collocandola nella cappella di Santa Maria della Vittoria, nel frattempo costruita al posto della casa del banchiere Norsa.\nIl progetto si doveva a Bernardino Ghisolfo, all'epoca responsabile delle fabbriche dei Gonzaga.\nIl dipinto fu poi trafugato dai francesi nel 1797 a seguito della capitolazione della citt\u00e0 oggetto delle spoliazioni napoleoniche.\nDescrizione.\nCostruita in stile tardo gotico, si affaccia sulla piazzetta di san Simone.\nInternamente l'edificio mantiene la suddivisione in due piani del 1877, al piano superiore \u00e8 ancora possibile distinguere tre volte a crociera.\nIl piano inferiore \u00e8 delimitato da un soffitto ligneo con mensole. La parete interna \u00e8 ritmata da tre fornici incernierati da paraste decorate con candelabri. \nLa parete di fronte alla porta d'ingresso presenta ancora parti di una raffinata tappezzeria a finto cuoio cordovan ed \u00e8 contro di essa che si innalzava la \"pala di Santa Maria della Vittoria\", di Andrea Mantegna, dipinto ora esposto al Museo del Louvre di Parigi."}
{"id": "2598673", "revid": "339392", "url": "https://it.wikipedia.org/wiki?curid=2598673", "title": "Domenica 5", "text": ""}
{"id": "2598675", "revid": "1543377", "url": "https://it.wikipedia.org/wiki?curid=2598675", "title": "Eb\u00e9jico", "text": "Eb\u00e9jico \u00e8 un comune della Colombia facente parte del dipartimento di Antioquia.\nIl centro abitato venne fondato da Jos\u00e9 Cornelio Ospina nel 1830, mentre l'istituzione del comune \u00e8 del 1833."}
{"id": "2598677", "revid": "287204", "url": "https://it.wikipedia.org/wiki?curid=2598677", "title": "Ebejico", "text": ""}
{"id": "2598679", "revid": "34928", "url": "https://it.wikipedia.org/wiki?curid=2598679", "title": "Cladodi", "text": ""}
{"id": "2598683", "revid": "1935652", "url": "https://it.wikipedia.org/wiki?curid=2598683", "title": "Francis Xavier Kriengsak Kovithavanij", "text": "Biografia.\nFormazione e studi.\nFrancis Xavier Kriengsak Kovithavanij \u00e8 nato il 27 giugno 1949 a Bang Rak, provincia e arcidiocesi di Bangkok, capitale della Thailandia. \u00c8 il secondo dei quattro figli di Joseph-Piti e di Teresa Pacharin. \u00c8 stato battezzato il 14 agosto dello stesso anno, nella cattedrale dell'Assunzione, da padre Paul Mattew Kritcharoen. Ha ricevuto il sacramento della confermazione il 9 novembre 1958, nella stessa cattedrale di Bangkok, per mano di monsignor Louis-August-Cl\u00e9ment Chorin, M.E.P., vescovo titolare di Polistilo e vicario apostolico di Bangkok.\nFin dalla pi\u00f9 tenera et\u00e0 ha ricevuto una formazione rigorosamente cattolica, frequentato prima la scuola media privata dell'Assunzione e poi il Collegio dell'Assunzione, ambedue nella capitale. Successivamente, nel 1966, si \u00e8 iscritto al liceo privato di San Giuseppe, e, dopo aver deciso di seguire la sua vocazione sacerdotale, si \u00e8 iscritto al seminario minore di San Giuseppe a Sampran. Pi\u00f9 tardi \u00e8 stato inviato a Roma, dove ha conseguito gli studi in filosofia e teologia presso la Pontificia Universit\u00e0 Urbaniana dal 1970 al 1976. Durante questo suo primo soggiorno nella capitale italiana ha risieduto presso il Pontificio Collegio Urbano.\nMinistero sacerdotale.\nSuccessivamente \u00e8 ritornato in patria, dove l'11 luglio 1976 \u00e8 stato ordinato presbitero nella cattedrale di Bangok da monsignor Michael Michai Kitbunchu, arcivescovo metropolita di Bangkok e futuro cardinale. Non molto tempo dopo l'ordinazione, nello stesso anno, \u00e8 stato nominato vicario parrocchiale della chiesa della Nativit\u00e0 di Maria a Ban Pan, dove \u00e8 rimasto fino al 1977. In quell'anno \u00e8 stato trasferito come vicario parrocchiale della chiesa dell'Epifania. Dal 1979 al 1981 \u00e8 stato vicerettore del seminario minore di Sampran, dove egli stesso era stato studente. L'anno successivo \u00e8 ritornato nella capitale italiana, dove fino al 1983 ha approfondito l'argomento della spiritualit\u00e0 presso la Pontificia Universit\u00e0 Gregoriana.\nDopo essere tornato in Thailandia, per sei anni \u00e8 stato rettore del Seminario intermedio della Sacra Famiglia a Nakhon Ratchasima. \u00c8 stato poi eletto sottosegretario della Conferenza dei vescovi cattolici della Thailandia, incarico che ha occupato dal 1989 al 1993. Dal 1992 al 2000 ha ricoperto il ruolo di rettore del seminario maggiore nazionale Lux Mundi a Sampran, e nel 2001 ne \u00e8 divenuto professore ordinario. Contemporaneamente, tra il 2000 e il 2003, \u00e8 stato parroco della parrocchia di Nostra Signora di Lourdes a Hua Take. \u00c8 stato infine parroco della cattedrale di Bangkok e segretario del consiglio presbiterale dell'arcidiocesi di Bangkok dal 2003 fino alla promozione all'episcopato.\nEpiscopato.\nIl 7 marzo 2007 papa Benedetto XVI lo ha nominato vescovo di Nakhon Sawan dopo quasi due anni di sede vacante, da quando il precedente vescovo, monsignor Louis Chamniern Santisukniram, era stato promosso alla sede metropolitana di Thare e Nonseng. La sua consacrazione episcopale \u00e8 avvenuta il 2 giugno 2007, al Nakhon Sawan Palasport, per mano del cardinale Kitbunchu, metropolita di Bangkok. Co-consacranti sono stati monsignor Salvatore Pennacchio, arcivescovo titolare di Montemarano e nunzio apostolico in Thailandia, Cambogia e Singapore, oltre che delegato apostolico in Myanmar, Laos e Malaysia, e da monsignor Joseph Banchong Aribarg, vescovo emerito di Nakhon Sawan. Come suo motto episcopale Kovithavanij ha scelto \"Verbum crucis Dei virtus est\", che tradotto vuol dire \"La parola della croce \u00e8 la potenza di Dio\", tratto dalla prima lettera di san Paolo ai Corinzi.\nIl 14 maggio 2009, lo stesso giorno in cui papa Benedetto XVI ha accolto la rinuncia dal governo pastorale dell'arcidiocesi di Bangkok dell'ottantenne cardinale Kitbunchu, che per quasi trentasette anni ne era stato metropolita, lo ha contemporaneamente promosso al medesimo ufficio. Ha preso possesso dell'arcidiocesi, nella cattedrale dell'Assunzione, il 16 agosto successivo alle ore 10:00. Il 29 giugno del medesimo anno, giorno della solennit\u00e0 dei Santi Pietro e Paolo, si \u00e8 recato nella basilica di San Pietro in Vaticano, dove il pontefice gli ha imposto il pallio, simbolo di comunione tra la Santa Sede e il metropolita. Nell'ottobre 2009 \u00e8 stato eletto vicepresidente della Conferenza dei vescovi cattolici della Thailandia, ruolo che ricopre fino al 2015, quando \u00e8 stato eletto presidente della stessa conferenza.\nIl 9 agosto 2012 Maria Voce, presidentessa del Movimento dei Focolari, durante l'incontro tenutosi a Forno di Coazze, lo ha nominato moderatore della comunione tra i vescovi che aderiscono alla spiritualit\u00e0 dell'unit\u00e0. La partecipazione di vescovi al Movimento dei Focolari, approvata e sostenuta dalla Santa Sede per favorire la collegialit\u00e0 \"effettiva e affettiva\" tra i vescovi in uno spirito di comunione e fraternit\u00e0, costituisce un impegno di natura esclusivamente spirituale. Nello stesso anno \u00e8 stato chiamato a succedere al cardinale ceco Miloslav Vlk, arcivescovo emerito di Praga, come coordinatore dei vescovi amici del Movimento dei Focolari.\nDal 7 al 28 ottobre ha partecipato alla XIII Assemblea Generale Ordinaria del Sinodo dei Vescovi del 2012 sul tema \"La nuova evangelizzazione per la trasmissione della fede cristiana\", dove \u00e8 stato eletto nella commissione per l'informazione, intervenendo sul ruolo delle comunit\u00e0 ecclesiali di base nel dialogo con i buddisti.\nCardinalato.\nIl 4 gennaio 2015 papa Francesco ha annunciato di volerlo creare cardinale nel concistoro che si \u00e8 tenuto nella basilica di San Pietro in Vaticano il successivo 14 febbraio, in cui gli sono stati conferiti l'anello, la berretta cardinalizia e il titolo cardinalizio di Santa Maria Addolorata, istituito nel medesimo concistoro. Ha preso possesso della sua chiesa titolare in data 11 ottobre 2015, in una cerimonia svoltasi alle ore 11. \u00c8 il secondo vescovo thailandese a ricevere la porpora cardinalizia dopo il suo predecessore Michael Michai Kitbunchu.\nPoni giorni dopo l'annuncio della nomina cardinalizia, in un'intervista per AsiaNews, organo del Pontificio istituto missioni estere, ha dichiarato: \"Appena ricevuta la notizia, sono entrato nella cappella che si trova vicino al mio ufficio, ho aperto il mio cuore a Dio e ho chiesto la forza necessaria per affrontare al meglio questa notizia. Ho promesso al Signore che metter\u00f2 tutta la mia forza e far\u00f2 ogni possibile sforzo per il bene della Chiesa e della societ\u00e0\".\nIn un'altra intervista per Catholic Social Communication of Thailand, ha affermato: \"Come vescovo, il mio ruolo \u00e8 quello di guidare la Chiesa che mi \u00e8 stata affidata. E cos\u00ec continuer\u00f2 a fare. La nomina cardinalizia \u00e8 un onore, ed essere cardinale significa consigliare il Papa attraverso le proprie opinioni su alcune situazioni globali o particolari. I nuovi cardinali, che vengono da Africa e Asia, mostrano ancora di pi\u00f9 l'universalit\u00e0 della Chiesa cattolica\".\nIl 13 aprile 2015 lo stesso Pontefice lo ha nominato membro della Congregazione per l'evangelizzazione dei popoli e del Pontificio consiglio delle comunicazioni sociali.\nNello stesso anno, i vescovi tailandesi hanno dichiarato un Giubileo nazionale per commemorare il 350\u00ba anniversario del primo Sinodo di Ayutthaya, antica capitale del Regno di Ayutthaya, che, svoltosi nel 1664, gett\u00f2 le basi per stabilire una presenza stabile del cristianesimo nello Stato asiatico. Il cardinale \u00e8 stato promotore e sostenitore particolare di questo evento. In questa circostanza si \u00e8 anche tenuto il primo Concilio plenario della Chiesa cattolica in Thailandia, sul tema \"I discepoli di Cristo vivono la nuova evangelizzazione\", svoltosi dal 20 al 25 aprile sotto la presidenza proprio dell'arcivescovo di Bangkok.\nDialogo interreligioso.\nIl cardinale Kovithavanij ricorda spesso l'enorme importanza e valore del dialogo interreligioso. In un Paese dove i cattolici sono una esigua minoranza, lo 0,1% su una popolazione di oltre 66 milioni di abitanti, in larghissima maggioranza buddisti, egli sostiene che dialogare sia la strada maestra per annunciare il Vangelo. Egli \u00e8 in rapporti di amicizia e fratellanza con molti capi religiosi buddisti connazionali, con i quali condivide lo stesso entusiasmo per diffondere la pace non solo in Thailandia, ma in tutto il mondo. In particolare, il cardinale di Bangkok condivide da molti anni una profonda amicizia con il monaco buddista Phramaha Thongratana Thavorn, che lo ha accompagnato ed era in prima fila durante il concistoro nella basilica vaticana dove il neo porporato ha ricevuto la berretta cardinalizia, cosa che ha richiamato l'attenzione di molti giornalisti.\nGenealogia episcopale.\nLa genealogia episcopale \u00e8:"}
{"id": "2598689", "revid": "34928", "url": "https://it.wikipedia.org/wiki?curid=2598689", "title": "Cladodo", "text": ""}
{"id": "2598692", "revid": "709565", "url": "https://it.wikipedia.org/wiki?curid=2598692", "title": "Episodi di Star Trek (serie animata) (prima stagione)", "text": "La prima stagione della serie animata di \"Star Trek\" \u00e8 stata trasmessa dalla NBC tra il settembre 1973 e il gennaio 1974."}
{"id": "2598693", "revid": "1543377", "url": "https://it.wikipedia.org/wiki?curid=2598693", "title": "El Bagre", "text": "El Bagre \u00e8 un comune della Colombia facente parte del dipartimento di Antioquia.\nIl centro abitato venne fondato da Fernando Alcantara nel 1675, mentre l'istituzione del comune \u00e8 del 1980."}
{"id": "2598694", "revid": "1573940", "url": "https://it.wikipedia.org/wiki?curid=2598694", "title": "Ochrilidia", "text": "Ochrilidia \u00e8 un genere di insetti ortotteri della famiglia Acrididae.\nDistribuzione e habitat.\nIl genere \u00e8 prevalentemente diffuso in Africa e Medio Oriente.Uniche specie relitte presenti in Europa sono \"O.\u00a0sicula\", endemismo della Sicilia, \"O. nuragica\" endemismo della Sardegna e \"O. tibialis\", endemismo greco.\nComprende specie termofile che prediligono habitat sabbiosi con vegetazione alofita."}
{"id": "2598696", "revid": "113960691", "url": "https://it.wikipedia.org/wiki?curid=2598696", "title": "Gruppo del Goldberg", "text": "Il Gruppo del Goldberg (in tedesco \"Goldberggruppe\") \u00e8 un gruppo montuoso degli Alti Tauri. Si trova in Austria (Salisburghese e Carinzia).\nClassificazione.\nSecondo la SOIUSA il Gruppo del Goldberg \u00e8 un supergruppo alpino con la seguente classificazione:\nSecondo l'AVE costituisce il gruppo n. 42 di 75 nelle Alpi Orientali.\nSuddivisione.\nSecondo la SOIUSA il Gruppo del Goldberg \u00e8 suddiviso in due gruppi e cinque sottogruppi:\nVette.\nLe vette principali sono:"}
{"id": "2598698", "revid": "1543377", "url": "https://it.wikipedia.org/wiki?curid=2598698", "title": "Glaciazione uroniana", "text": "La glaciazione uroniana \u00e8 una glaciazione durata da 2.400 a 2.100 milioni di anni fa.\nInizi\u00f2 a met\u00e0 Sideriano, dopo la catastrofe dell'ossigeno, e si concluse nel tardo Rhyaciano, rispettivamente primo e secondo periodo dell'era Paleoproterozoica. La glaciazione uroniana \u00e8 stata una delle pi\u00f9 grandi glaciazioni accadute sulla Terra: alcuni geologi ritengono che sia stata quasi uguale in estensione ed effetti alla glaciazione che nell'era neoproterozoica diede origine alla Terra a palla di neve.\n\u00c8 la pi\u00f9 antica delle glaciazioni conosciute, avvenuta quando sulla Terra le forme di vita erano limitate a semplici organismi unicellulari. L'origine del nome deriva dai ritrovamenti geologici effettuati nel Lago Huron, nell'America Settentrionale, dove tre orizzonti di depositi glaciali sono separati da sedimenti non glaciali.\nCause.\nPur nella scarsit\u00e0 di informazioni certe, si ritiene che siano stati molteplici i fattori che hanno contribuito al verificarsi di questo primo evento glaciale.\nPoich\u00e9 l'attivit\u00e0 solare risulta essere stata pi\u00f9 debole in quel periodo, il clima della Terra era influenzato dalla presenza di metano nell'atmosfera terrestre; il metano \u00e8 noto essere uno dei gas pi\u00f9 efficaci nel produrre l'effetto serra.\nLa glaciazione uroniana avvenne nel periodo in cui nell'atmosfera terrestre cominci\u00f2 ad accumularsi l'ossigeno, che comport\u00f2 degli effetti catastrofici sulle primitive forme di vita presenti sulla Terra causando la prima grande estinzione di massa, evento che \u00e8 noto come la catastrofe dell'ossigeno. L'accumulo di ossigeno nell'atmosfera port\u00f2 alla riduzione della concentrazione del metano, il che comport\u00f2 una diminuzione della temperatura atmosferica.\nAnche la riduzione dell'anidride carbonica atmosferica potrebbe essere inclusa tra le cause. I livelli della CO2, anch'essa un gas ad effetto serra, potrebbero essersi ridotti in seguito all'aumentata azione erosiva da parte dei silicati sulle superfici basaltiche di recente formazione, o in seguito ad un periodo di calma dell'attivit\u00e0 vulcanica protrattasi per circa 250 milioni di anni, con la conseguente diminuzione della CO2 rilasciata in atmosfera.\nTra le ulteriori concause sono da considerare anche il formarsi delle masse continentali, come nel caso della glaciazione del Cryogeniano e i cicli di Milankovi\u0107, cio\u00e8 gli effetti collettivi delle variazioni dei movimenti della Terra sul suo clima."}
{"id": "2598702", "revid": "290948", "url": "https://it.wikipedia.org/wiki?curid=2598702", "title": "Equazione di Boyle", "text": ""}
{"id": "2598703", "revid": "287204", "url": "https://it.wikipedia.org/wiki?curid=2598703", "title": "Stage (David Bowie)", "text": "Stage \u00e8 il secondo album live di David Bowie, pubblicato nel 1978 dalla RCA Records.\nIl disco.\nL'album \u00e8 stato registrato nel corso di differenti concerti a Filadelfia, Providence e Boston; contiene tracce estratte dagli ultimi album di studio dell'epoca, quali \"Station to Station\", \"Low\" e \"Heroes\", nonch\u00e9 cinque tracce da \"The Rise and Fall of Ziggy Stardust and the Spiders from Mars\".\nTracce.\n\"Stage\" \u00e8 stato pubblicato per la prima volta nel 1978, in versione LP, dalla RCA Records.\nL'album \u00e8 stato successivamente pubblicato in versione CD in tre varianti differenti: la prima nel 1984 sempre dalla RCA Records, la seconda nel 1991 dalla Rykodisc/EMI (contenente una bonus track) e l'ultima nel 2005 dalla EMI/Virgin (contenente tre bonus track).\nTutte le canzoni sono state scritte da David Bowie, tranne quando indicato."}
{"id": "2598706", "revid": "290948", "url": "https://it.wikipedia.org/wiki?curid=2598706", "title": "Relazione di Boyle", "text": ""}
{"id": "2598707", "revid": "1305772", "url": "https://it.wikipedia.org/wiki?curid=2598707", "title": "Entrerr\u00edos", "text": "Entrerr\u00edos \u00e8 un comune della Colombia facente parte del dipartimento di Antioquia.\nIl centro abitato venne fondato da Diego Beltr\u00e1n de Castillo, Jos\u00e9 Ignacio Jaramillo e Modesto Tamayo nel 1830, mentre l'istituzione del comune \u00e8 del 1835."}
{"id": "2598708", "revid": "287204", "url": "https://it.wikipedia.org/wiki?curid=2598708", "title": "Entrerrios", "text": ""}
{"id": "2598709", "revid": "709565", "url": "https://it.wikipedia.org/wiki?curid=2598709", "title": "Episodi di Star Trek (serie animata) (seconda stagione)", "text": "La seconda stagione della serie animata di \"Star Trek\" \u00e8 stata trasmessa dalla NBC tra il settembre e l'ottobre 1974."}
{"id": "2598713", "revid": "1305772", "url": "https://it.wikipedia.org/wiki?curid=2598713", "title": "Envigado", "text": "Envigado \u00e8 un comune della Colombia facente parte del dipartimento di Antioquia.\nIl centro abitato venne fondato da Diego Beltr\u00e1n de Castillo, Jos\u00e9 Ignacio Jaramillo e Modesto Tamayo nel 1775, mentre l'istituzione del comune \u00e8 del 1814."}
{"id": "2598715", "revid": "131358", "url": "https://it.wikipedia.org/wiki?curid=2598715", "title": "Massimo Cioci", "text": ""}
{"id": "2598725", "revid": "1543377", "url": "https://it.wikipedia.org/wiki?curid=2598725", "title": "Fredonia (Colombia)", "text": "Fredonia \u00e8 un comune della Colombia facente parte del dipartimento di Antioquia.\nIl centro abitato venne fondato nel 1790, mentre l'istituzione del comune \u00e8 del 1830."}
{"id": "2598727", "revid": "61051", "url": "https://it.wikipedia.org/wiki?curid=2598727", "title": "Carl St\u00e5l", "text": "Iscrittosi alla Universit\u00e0 di Uppsala nel 1853, comp\u00ec gli studi di medicina laureandosi nel 1857. Successivamente si dedic\u00f2 alla entomologia completando il suo Ph.D alla Universit\u00e0 di Jena nel 1859. Nello stesso anno divenne assistente di Carl Henrik Boheman nel dipartimento di zoologia del Museo svedese di storia naturale di Stoccolma, dove, nel 1867, fu nominato curatore con il titolo di professore. \nComp\u00ec diversi viaggi in Svezia ed in Europa e studi\u00f2 la collezione entomologica di Johan Christian Fabricius a Kiel.\nSt\u00e5l \u00e8 stato considerato una delle massime autorit\u00e0 nel campo degli Emitteri, ma ha compiuto studi anche sugli Ortotteri e, in misura minore, sui Coleotteri e gli Imenotteri."}
{"id": "2598731", "revid": "61051", "url": "https://it.wikipedia.org/wiki?curid=2598731", "title": "PZL P.23 Kara\u015b", "text": ""}
{"id": "2598733", "revid": "938", "url": "https://it.wikipedia.org/wiki?curid=2598733", "title": "Associazione Sportiva e Comitato Olimpico Nazionale di Tuvalu", "text": "L'Associazione Sportiva e Comitato Olimpico Nazionale di Tuvalu (nota anche come \"Tuvalu Association of Sports and National Olympic Committee\" in inglese) \u00e8 un'organizzazione sportiva tuvaluana, nata nel 2004 a Funafuti, Tuvalu.\nRappresenta questa nazione presso il Comitato Olimpico Internazionale (CIO) dal 2007 ed ha lo scopo di curare l'organizzazione ed il potenziamento dello sport a Tuvalu e, in particolare, la preparazione degli atleti tuvaluani, per consentire loro la partecipazione ai Giochi olimpici. L'associazione fa, inoltre, parte dei Comitati Olimpici Nazionali d'Oceania.\nIl presidente dell'organizzazione era alla creazione Kausea Natano, mentre la carica di segretario generale \u00e8 occupata da Nakibae Kitiseni."}
{"id": "2598734", "revid": "113960718", "url": "https://it.wikipedia.org/wiki?curid=2598734", "title": "Gruppo dell'Ankogel", "text": "Il Gruppo dell'Ankogel (in tedesco \"Ankogelgruppe\") \u00e8 un gruppo montuoso degli Alti Tauri. Prende il nome dall'Ankogel che ne \u00e8 la vetta pi\u00f9 significativa senza esserne la vetta pi\u00f9 alta. Si trova in Austria (Salisburghese e Carinzia). Buona parte del gruppo \u00e8 inserita nel Parco nazionale Alti Tauri.\nClassificazione.\nSecondo la SOIUSA il Gruppo dell'Ankogel \u00e8 un supergruppo alpino con la seguente classificazione:\nSecondo l'AVE costituisce il gruppo n. 44 di 75 nelle Alpi Orientali.\nSuddivisione.\nSecondo la SOIUSA il Gruppo dell'Ankogel \u00e8 suddiviso in tre gruppi e nove sottogruppi:\nVette.\nLe vette principali sono:"}
{"id": "2598735", "revid": "1543377", "url": "https://it.wikipedia.org/wiki?curid=2598735", "title": "Frontino (Colombia)", "text": "Frontino \u00e8 un comune della Colombia facente parte del dipartimento di Antioquia.\nIl centro abitato venne fondato nel 1806, mentre l'istituzione del comune \u00e8 del 1859."}
{"id": "2598742", "revid": "712828", "url": "https://it.wikipedia.org/wiki?curid=2598742", "title": "Isidoro (Berserk)", "text": ""}
{"id": "2598743", "revid": "180202", "url": "https://it.wikipedia.org/wiki?curid=2598743", "title": "Keyframing", "text": ""}
{"id": "2598744", "revid": "180202", "url": "https://it.wikipedia.org/wiki?curid=2598744", "title": "Keyframe", "text": ""}
{"id": "2598745", "revid": "305330", "url": "https://it.wikipedia.org/wiki?curid=2598745", "title": "Backing band", "text": ""}
{"id": "2598746", "revid": "287204", "url": "https://it.wikipedia.org/wiki?curid=2598746", "title": "Parco nazionale Norra Kvill", "text": "Il parco nazionale Norra Kvill \u00e8 un parco nazionale della Svezia, nella contea di Kalmar nella municipalit\u00e0 di Vimmerby. \u00c8 stato istituito nel 1927 e occupa una superficie di 114 ha.\nTerritorio.\nAll'interno del parco si trovano tre laghi: lo Stora Ideg\u00f6len, il Lilla Ideg\u00f6len e il Dalsk\u00e4rret.\nFlora.\nNel parco nazionale Norra Kvill si sviluppa un'antica foresta di pini secolari: alcuni esemplari raggiungono i 350 anni."}
{"id": "2598748", "revid": "1226", "url": "https://it.wikipedia.org/wiki?curid=2598748", "title": "Giuseppe Raffo", "text": "\u00c8 stato un uomo politico e imprenditore tra i pi\u00f9 influenti della Tunisia ottocentesca, al cui rinnovamento ha contribuito profondamente.\nBiografia.\nIl padre, Giovanni Battista Felice Raffo, nato nel 1747, era uno schiavo originario dei dintorni di Chiavari in Liguria, catturato nel 1770 dai corsari barbareschi. Affrancatosi e avviata un'attivit\u00e0 artigianale nella citt\u00e0 di Tunisi, svolse anche funzioni di interprete per conto di Ali II ibn Hussein bey e successivamente di Hammuda ibn Ali bey e al-Husayn II ibn Mahmud bey. Spos\u00f2 Giovanna Terrazzani, nata nel 1760, e alla morte avvenuta nel 1823 lasci\u00f2 una figlia, Elena Grazia nata nel 1784, e un figlio maschio, Giuseppe Maria appunto.\nGiuseppe Maria Raffo, introdotto a corte dal padre, pot\u00e9 sfruttare anche la parentela acquisita col fratello dei bey, Mustaf\u00e0, in seguito alla conversione della sorella Elena che ne divenne la seconda moglie col nome di Lalla Aisha. Nel 1835, morto Hussein senza eredi, Mustafa Bey sal\u00ec al potere, e alla morte di lui, nel 1837, fu la volta di suo figlio Ahmad I ibn Mustafa, avuto dalla prima moglie, una ex schiava tabarchina di nome Francesca Rosso.\nGiuseppe Maria Raffo, che sotto Husayn bey era stato semplice bashi kas\u00e2k (un titolo onorifico corrispondente grosso modo a \"guardarobiere\"') e sotto il cognato Mustaf\u00e0 si era guadagnato il titolo di primo interprete e membro del Consiglio di stato, divenne sotto Ahmad (che lo considerava a tutti gli effetti suo zio) uno dei pi\u00f9 diretti consiglieri del sovrano, svolgendo in pratica le funzioni di ministro degli Esteri.\nL'attivit\u00e0 politica.\nRaffo ispir\u00f2 la politica riformatrice di Ahmad bey e il progressivo avvicinamento della Reggenza di Tunisi alle potenze europee, guidando nel 1846 una missione diplomatica in Gran Bretagna insieme al console inglese Richard Wood (in realt\u00e0 un ebreo siriano di nome Rhattab, convertito al cattolicesimo e futuro consuocero del Raffo); in quello stesso anno organizz\u00f2 la visita di stato, prima di un sovrano tunisino all'estero, di Ahmad a Parigi, durante la quale il bey ottenne un clamoroso successo diplomatico avviando il processo di affrancamento del proprio paese dal protettorato ottomano.\nSotto Ahmad, Raffo, rimasto sempre fervente cattolico, favor\u00ec il dialogo interreligioso e ottenne particolari riconoscimenti dei diritti dei sudditi cristiani ed ebrei; favor\u00ec l'abolizione della schiavit\u00f9 (con due anni d'anticipo rispetto all'analogo provvedimento negli Stati Uniti) e incoraggi\u00f2 in particolare le relazioni col Regno di Sardegna, ottenendo per questa attivit\u00e0, pur non essendo suddito sabaudo, i titoli di barone (1849) e poi di conte (1851).\nLa dedizione alla causa del rinnovamento politico e sociale del paese africano contribuirono a rafforzare la fiducia accordatagli dal sovrano, che lo chiamava la sua gemma nel vezzo dei grandi, e al tempo stesso a guadagnargli le simpatie della Francia, che gli confer\u00ec la Legion d'onore, e della Chiesa, che lo fece membro dell'Ordine di San Gregorio Magno.\nRaffo fu anche in contatto con esponenti del Risorgimento italiano, annoverando tra i propri collaboratori il mazziniano genovese Gaetano Fedriani e sostenendo Giuseppe Garibaldi, che per un certo periodo fu anche alle dipendenze della marina tunisina.\nAlla morte di Ahmad bey, i pur contraddittori tentativi di rinnovamento furono portati avanti dal suo successore e cugino (Ahmad non aveva avuto figli), Muhammad II ibn al-Husayn bey, di cui Raffo era cognato: la sorella di sua moglie (la sarda Francesca Benedetta Sanna), si era infatti convertita all'Islam ed era divenuta la sesta moglie di Muhammad.\nRaffo contribu\u00ec tra l'altro alla promulgazione della Carta Fondamentale del 1857 (la prima costituzione di un paese islamico), ma alla morte del nuovo sovrano, nel 1859, venne allontanato dal potere dall'astro nascente della politica tunisina, l'ex schiavo chiotico Khaznadar, nominato da Muhammad III as-Sadiq bey primo ministro.\nRitiratosi a vita privata a Parigi, Raffo si spense nel 1862: la traslazione della sua salma nel cimitero cattolico di Tunisi, nel 1863, vide la partecipazione delle massime autorit\u00e0 dello stato, del corpo diplomatico, della comunit\u00e0 cattolica e di esponenti di tutte le altre confessioni presenti nel paese.\nL'attivit\u00e0 imprenditoriale.\nRaffo trasse ingenti profitti dalla sua attivit\u00e0 politica, che gli consent\u00ec di entrare in contatto con imprenditori e finanzieri europei (soprattutto genovesi e francesi) dei quali favor\u00ec la penetrazione economica e commerciale in Tunisia e con i quali divenne spesso socio d'affari. I suoi interessi furono legati soprattutto allo sfruttamento delle tonnare tunisine, (e soprattutto di quelle ricchissime di Sidi Daud, per le quali gi\u00e0 il padre aveva ottenuto una concessione), all'attivit\u00e0 mineraria e ai trasporti marittimi.\nLegato in particolare alla compagnia di navigazione di Raffaele Rubattino, trasse ingenti fortune dall'insieme delle proprie attivit\u00e0, al punto che le sue ricchezze divennero leggendarie, e cos\u00ec la sua residenza nel sobborgo elegante della Marsa, visitata da tutti i viaggiatori stranieri dell'epoca, attratti dalla fama dei suoi giardini. Le attivit\u00e0 economiche furono continuate con minore fortuna dai suoi figli e nipoti, detentori di grandi fortune che investirono in parte nel tentativo di salvare le disastrate finanze tunisine prima dell'avvento (1881) del protettorato francese, dopo il quale i Raffo mantennero ancora interessi in Tunisia, soprattutto nel ramo delle tonnare, rimaste in gestione alla famiglia fino ai primi del Novecento e cedute poi ad altri imprenditori di origine ligure. \nL'attivit\u00e0 filantropica.\nRaffo destin\u00f2 non poche risorse a favore della comunit\u00e0 cattolica di Tunisi, formata, prima della massiccia immigrazione siciliana, prevalentemente da Tabarchini e Maltesi. Fece rinnovare o costruire i luoghi di culto, sostenne l'attivit\u00e0 benefica dei padri Cappuccini, particolarmente apprezzata anche da Ahmad bey, e non trascur\u00f2 neppure di aiutare iniziative filantropiche in Europa e soprattutto nella sua terra di antica origine, la Liguria. Qui finanzi\u00f2 ad esempio la riedificazione della cattedrale di Chiavari e, per i suoi generosi contributi, fu nominato persino presidente onorario del locale Asilo infantile.\nInfluenza di Raffo nella Tunisia dell'Ottocento.\nGiuseppe Maria Raffo rappresenta un caso straordinariamente interessante, quanto poco noto, di uomo politico e imprenditore che seppe proporsi come mediatore tra due culture apparentemente inconciliabili: rimasto sempre cattolico ed \u201ceuropeo\u201d per gusti e cultura (al punto da fare educare i propri figli a Parigi, citt\u00e0 che frequent\u00f2 assiduamente), fu costantemente fedele alla causa del paese in cui era nato e nel quale si erano sviluppate le sue fortune politiche ed economiche.\nAttraverso la sua attivit\u00e0, un sovrano aperto alle esigenze di riforma come Ahmad bey riusc\u00ec ad avviare una politica che nel lungo periodo ha contribuito non poco a fare della Tunisia moderna un paese particolarmente aperto al dialogo interculturale e alle relazioni con l'Europa, senza per questo rinunciare alla matrice arabo-berbera e islamica (ma fortemente laicizzata) della propria cultura. Al tempo stesso, Raffo seppe intelligentemente conciliare questi ideali di dialogo con la cura dei propri affari personali, proponendosi come esempio singolare di magnate afro-europeo con interessi sparsi in tutto il bacino del Mediterraneo e oltre. Le vicende storiche successive, con l'avvento del colonialismo francese e il radicalizzarsi dei nazionalismi, hanno contribuito a eclissare la figura, per certi aspetti sconcertante, di uomo un non certo \"diviso\" tra due mondi, ma capace al contrario di sintetizzare in s\u00e9 le esigenze di dialogo tra le culture di cui fu in vario modo partecipe. "}
{"id": "2598749", "revid": "1543377", "url": "https://it.wikipedia.org/wiki?curid=2598749", "title": "Giraldo (Colombia)", "text": "Giraldo \u00e8 un comune della Colombia facente parte del dipartimento di Antioquia.\nIl centro abitato venne fondato da coloni provenienti da Santa Fe de Antioquia nel 1845, mentre l'istituzione del comune \u00e8 del 1865."}
{"id": "2598753", "revid": "1543377", "url": "https://it.wikipedia.org/wiki?curid=2598753", "title": "MetaPost", "text": "MetaPost si riferisce tanto al nome del linguaggio di programmazione per la generazione di diagrammi quanto all'interprete del linguaggio stesso. L'output generato \u00e8 in PostScript.\nMetaPost condivide la sintassi per la manipolazione di rette, curve, punti e trasformazioni geometriche con l'interprete Metafont; tuttavia vi sono alcune differenze con il programma di Donald Knuth:\nMolte delle limitazioni di Metapost derivano dalle caratteristiche di Metafont. Ad esempio la bassa precisione con cui vengono rappresentati i numeri, sufficiente per rappresentare le coordinate in un grafico piccolo ma potrebbe creare problemi per un sistema di coordinate sufficientemente esteso. Inoltre Metapost non supporta tutte le caratteristiche di PostScript (ad esempio PostScript 3 supporta il Gouraud shading). Per risolvere questi problemi \u00e8 stato sviluppato Asymptote.\nEsempi.\nIl seguente file example.mp produce una volta interpretato con MetaPost (tramite il comando mpost sotto Linux) produce tre file eps example.1, example.2, example.3. I grafici sono riportati a destra.\n transform pagecoords;\n pagecoords:=identity scaled 10mm shifted (100mm,150mm);\n beginfig (1)\n fill ((0,0)--(2,0)--(2,1)--(1,1)--(1,2)--(0,2)--cycle)\n transformed pagecoords withcolor green;\n draw ((2,0)..(2,1)..(1,1)..(1,2)..(0,2))\n transformed pagecoords;\n drawarrow ((0,0)--(2,2)) transformed pagecoords;\n endfig;\n beginfig (2)\n draw (for i=0 up to 7: dir (135i)-- endfor cycle)\n transformed pagecoords;\n endfig;\n pagecoords:=identity scaled 15mm shifted (100mm,150mm);\n beginfig (3);\n % declare paths to be used\n path p[],p[]t;\n % set up points by defining relationships\n z1=(0,0); z2=z1+2up;\n z3=z1+whatever*dir (60)=z2+whatever*dir (-50);\n z4=z3+(-1.5,-.5);\n z5=z1+dir (135);\n z0=whatever[z1,z2]=whatever[z3,z4];\n % set up paths\n p0=fullcircle yscaled .5 rotated 45 shifted z0 ;\n p1=z2---z4..z0..z3---z1;\n p2=p1 cutbefore p0 cutafter p0;\n p3=p0 cutbefore p1 cutafter p1;\n p4=p2---p3---cycle;\n % define transformed versions of paths and points\n for i=0 up to 4: p[i]t=p[i] transformed pagecoords; endfor\n for i=0 up to 5: z[i]t=z[i] transformed pagecoords; endfor\n % do some drawing\n fill p4t withcolor (1,1,0.2);\n draw z1t---z2t withcolor .5white;\n draw z3t---z4t withcolor .5white;\n pickup pencircle;\n draw p0t dashed withdots scaled .3;\n draw p1t dashed evenly;\n draw p2t withcolor blue;\n draw p3t withcolor red;\n label.lrt (btex $z_0$ etex, z0t);\n label.llft (btex $z_1$ etex, z1t);\n label.top (btex $z_2$ etex, z2t);\n label.rt (btex $z_3$ etex, z3t);\n label.llft (btex $z_4$ etex, z4t);\n for i=0 up to 4:\n drawdot z[i]t withpen pencircle scaled 2;\n endfor\n endfig;\n bye\nI file cos\u00ec generati possono essere utilizzati in TeX attraverso i comandi LaTeX \\includegraphics , ConTeXt \\externalfigure, Plain TeX \\epsfbox, o (in Plain pdftex) tramite il comando \\convertMPtoPDF da supp-pdf.tex. Per vedere o stampare il terzo grafico l'inclusione \u00e8 necessaria, dal momento che i font di Metafont non son inclusi nei file eps generati da MetaPost."}
{"id": "2598764", "revid": "1318658", "url": "https://it.wikipedia.org/wiki?curid=2598764", "title": "Parco nazionale Padjelanta", "text": "Il parco nazionale Padjelanta \u00e8 un parco nazionale della Svezia, nella contea di Norrbotten. Occupa una superficie di 198.400 ha.\nDal 1967 \u00e8 insignito del Diploma europeo delle aree protette.\nProvvedimenti istitutivi.\n\u00c8 stato istituito nel 1962 e come il parco nazionale Sarek, il parco nazionale Muddus e il parco nazionale Stora Sj\u00f6fallet, il parco nazionale Padjelanta fa parte dell'area lappone, nella regione della Lapponia svedese, definita Patrimonio dell'Umanit\u00e0 dell'UNESCO nel 1996."}
{"id": "2598766", "revid": "111361259", "url": "https://it.wikipedia.org/wiki?curid=2598766", "title": "Cladonia hedbergii", "text": "Cladonia hedbergii Ahti (1977), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal botanico e lichenologo svedese Karl Olof Hedberg (19 ottobre 1923 - 1\u00ba maggio 2007), dell'Universit\u00e0 di Uppsala.\nCaratteristiche fisiche.\nIl fotobionte \u00e8 principalmente un'alga verde delle Trentepohlia.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie \u00e8 attribuita alla sezione Perviae; a tutto il 2008 non sono state identificate forme, sottospecie e variet\u00e0."}
{"id": "2598767", "revid": "436907", "url": "https://it.wikipedia.org/wiki?curid=2598767", "title": "New Born", "text": "New Born \u00e8 un singolo del gruppo musicale britannico Muse, pubblicato il 5 giugno 2001 come secondo estratto dal secondo album in studio \"Origin of Symmetry\".\nDescrizione.\nTraccia d'apertura di \"Origin of Symmetry\", \"New Born\" \u00e8 caratterizzato da un'introduzione basata su accordi spezzati eseguiti al pianoforte, tecnica utilizzata in altri brani dei Muse. Come la maggior parte dei brani del gruppo, il testo traccia la paura dell'evoluzione rispetto alla tecnologia considerata una realt\u00e0 che distrugger\u00e0 l'intera umanit\u00e0.\nUn remix del brano, realizzato da Paul Oakenfold, \u00e8 stato inserito nella colonna sonora del film \"\" del 2001 diretto da Dominic Sena e interpretato da John Travolta. Inoltre \u00e8 presente anche nel film dell'orrore \"Alta tensione\" di Alexandre Aja del 2003.\nDal vivo.\nDurante i concerti, i Muse tendono ad eseguire il brano in modo differente dalla versione standard. Il frontman Matthew Bellamy elabora ulteriormente l'introduzione di pianoforte, mentre poco dopo la conclusione del brano \u00e8 solito eseguire un riff di brani come \"Microphone Fiend\" dei Rage Against the Machine o \"Headup\" dei Deftones.\nVideo musicale.\nIl video musicale \u00e8 stato girato in un magazzino di West London (Regno Unito) e a Praga ed \u00e8 stato diretto da David Slade. L'idea di Bellamy era quella di far sembrare che il gruppo suonasse appoggiato ad un muro che fungesse da pavimento dato che la telecamera per la maggior parte delle riprese \u00e8 girata in angolo retto. Il budget era scarso e per far s\u00ec che la resa fosse ottimale, il regista si \u00e8 affidato al make-up piuttosto che ad elementi di elaborazione computerizzata. : "}
{"id": "2598775", "revid": "1543377", "url": "https://it.wikipedia.org/wiki?curid=2598775", "title": "Lex Sacrata", "text": "La Lex Sacrata \u00e8 una legge romana emanata dopo la prima secessione della plebe del 494 a.C..\nLa prima lex sacrata (494 a.C.).\nEssa stabiliva che i tribuni della plebe erano sacri e inviolabili (\"sacrosancti\") durante la magistratura e chiunque contravveniva a questa legge era condannato a consegnare i suoi beni alla dea Demetra.\nLivio riferisce ancora che la \"sacrosanctitas\" dei magistrati plebei sarebbe stata sancita con la lex Valeria Horatia del 449, con una variante circa la divinit\u00e0 in favore della quale si prevedeva la consacrazione.\nDunque, \u00e8 fondato ritenere che la lex sacrata costituisse una disposizione unilaterale giurata dai plebei, ma non riconosciuta dai patrizi. Solo successivamente i patrizi avrebbero recepito la disposizione plebea con una delle leggi Valerie-Orazie del 449 a.C. votata dal comizio centuriato.\nLa definizione della norma pu\u00f2 essere ritenuta quella di Sesto Pompeo Festo nella sua opera \"De verborum significatu\" alla voce Sacratae leges:\nLa lex fu detta sacrata perch\u00e9 i plebei secessionisti la giurarono tramite \"sacramentum\", che era il metodo attraverso il quale i soldati giuravano fedelt\u00e0 in guerra. In effetti, gi\u00e0 nell\u2019antichit\u00e0 vi erano diverse spiegazioni di ordine etimologico di questa particolare denominazione: tra le interpretazioni moderne da menzionare vi \u00e8 l\u2019autorevole opinione del giurista Feliciano Serrao, secondo il quale l\u2019espressione nasceva dal fatto che le prime due disposizioni assunte dalla plebe prevedevano che chi avesse contravvenuto a queste stesse disposizioni sarebbe stato \"sacer\", (Sacert\u00e0), consacrato agli d\u00e8i, ovvero in pratica, che potesse essere ucciso impunemente\u201d.\nInfatti l'episodio della prima secessione plebea si colloca in un periodo di gravi tensioni sociali interne alla citt\u00e0 e di pericoli all'esterno. I plebei, spesso semiasserviti ed umiliati dai patrizi in patria, paradossalmente in guerra erano pi\u00f9 liberi che in pace, e pertanto al ritorno in citt\u00e0 dopo la guerra con i Latini conclusasi con la battaglia del lago Regillo (probabilmente di quello stesso anno).\nLa seconda lex sacrata (492 a.C.).\nUna seconda \"lex sacrata\" fu votata dal concilio della plebe due anni dopo, nel 492 a.C.. Essa, secondo quanto riferiscono Dionigi d'Alicarnasso e Marco Tullio Cicerone, impediva di interrompere o disturbare i tribuni della plebe mentre parlavano in assemblea, ed obbligava chi lo avesse fatto a dare \"vades\", ossia a fornire un garante (\"vas\") - non \u00e8 chiaro se per garantire la sua presenza al processo o pi\u00f9 probabilmente per garantire il pagamento di una multa -, e che se non avesse fatto ci\u00f2 sarebbe stato processato davanti al concilio della plebe e condannato alla \"sacratio\" (\"capitis et bonorum\": ossia poteva essere impunemente ucciso da chiunque ed i suoi beni consacrati alle divinit\u00e0 plebee)."}
{"id": "2598779", "revid": "767487", "url": "https://it.wikipedia.org/wiki?curid=2598779", "title": "Bellepop", "text": "Bellepop \u00e8 stato un gruppo musicale spagnolo, formato tramite la versione spagnola del format televisivo \"Popstars\", andato in onda su Telecinco, nel 2002.\nIl gruppo, formato da Elisabeth Jord\u00e1n, Norma \u00c1lvarez, Davinia Arquero, Marta Mansilla e Carmen Miriam Jim\u00e9nez, ha debuttato nel 2002 pubblicando, il 25 novembre 2002, l'album d'esordio intitolato \"Chicas al poder\", che ha riscosso un buon successo in Spagna conquistando il disco d'oro. Ne \u00e8 stata pubblicata una edizione speciale il 13 maggio 2003.\nIl gruppo ha pubblicato anche quattro singoli, tutti dal buon successo commerciale, raggiungendo le prime posizioni della classifica locale.\nDopo il successo del primo album, le ragazze rientrarono in studio per incidere il secondo album. Le registrazioni del disco vennero anche terminate, ma successivamente l'abbandono di Elisabeth nel gruppo port\u00f2 a cancellare la data di pubblicazione e ad annullare tutti gli eventi promozionali. Nel frattempo, alcuni pezzi del disco cominciarono ad apparire n rete illegalmente, ma il gruppo si sciolse successivamente nel 2004."}
{"id": "2598784", "revid": "108917571", "url": "https://it.wikipedia.org/wiki?curid=2598784", "title": "Izaak Opatowski", "text": "Biografia.\nOpatowski era figlio di Lowek (in Italia prese il nome di Leone) Opatowski e Iochweta (in Italia prese il nome di Eleonora) Kerner. Consegu\u00ec la licenza liceale al liceo \"Tadensz Rejtan\" di Varsavia, nel giugno 1922. Trasferitosi in Italia, prima a Bologna e poi a Torino, si laure\u00f2 in ingegneria presso il Politecnico di Torino il 14 novembre 1929, presentando la tesi \"Sottostazione di conversione tranviaria 1000kW; 20000 Volt, 50 ca; 500V \u2013 corrente continua\" con i professori Morelli e Ferrari. Successivamente consegu\u00ec la laurea in matematica presso l'Universit\u00e0 di Torino il 5 dicembre 1932, presentando la dissertazione scritta \"Sulle linee di forza dei potenziali newtoniani\", unitamente alle tesine: \"Determinazione della funzione di variabile complessa regolare di una corona circolare nota\", \"Applicazione del calcolo di probabilit\u00e0 alla determinazione del valore asintotico di un polinomio\", \"Trattazione dei sistemi triplamente ortogonali col metodo vettoriale\". Dal 1934 al 1936 insegn\u00f2 all'Istituto Tecnico Industriale \"Sommelier\" di Torino.\nNel 1935 si spos\u00f2 con Marcella Valobra, nata in Torino nel 1901, figlia di Lazzaro Cesare Valobra e Angiolina Lattes, sorella della prima moglie di Lazzaro Cesare, Enrichetta Lattes. Non avendo ancora ottenuto la cittadinanza italiana non gli fu possibile continuare l'insegnamento e, quindi, pass\u00f2 a lavorare in FIAT a Torino dal 1936 al 1938.\nIl 13 aprile 1939, partendo dal porto di Genova, a seguito dell'interessamento e delle presentazioni di Tullio Levi-Civita (1873-1941), Carlo Somigliana (1860-1955) e Francesco Giacomo Tricomi (1897-1978), si trasfer\u00ec all'Universit\u00e0 del Minnesota, negli Stati Uniti, presso il College of Engineering and Architecture, Department of Mathematics and Mechanics. Dal 1942 al 1952 si trasfer\u00ec all'Universit\u00e0 di Chicago, per passare alla Armour Research Foundation e alla Boeing. Dal 1959 al 1961 si spost\u00f2 all'Universit\u00e0 dell'Ohio e poi alla Ohio Northern University. \u00c8 stato membro dell'American Mathematical Society (A.S.M.) e dell'American Society of Mechanical Engineers (A.S.M.E.).\nL'attivit\u00e0 scientifica.\nNella attivit\u00e0 scientifica di Izaak Opatowski si possono individuare due momenti fondamentali nei quali si alternano quattro settori di interesse scientifico: il periodo italiano, dal 1932 al 1939, e quello americano, dopo il 1939.\nIl primo settore concerne la fisica matematica ed in particolare lo studio dei potenziali newtoniani (1). I risultati ottenuti consistono nella determinazione dell'equazione delle linee di forza corrispondenti ad un potenziale simmetrico e, successivamente, al loro sviluppo per analizzare la teoria delle funzioni armoniche, applicandola a potenziali composti con parametri termometrici e ricavando le funzioni che determinano le linee di forza, in differenti sistemi geometrici di riferimento. Nel periodo americano, nel 1949, estende (2) i risultati ottenuti da T. Levi-Civita sulla teoria delle funzioni armoniche (3) alla dinamica dei fluidi.\nIl secondo settore di studio \u00e8 sempre di fisica matematica (4), ma riguarda il moto di una particella carica in campi elettrici e magnetici, ottenendo l'equazione che determina univocamente il moto della particella, riducendo il problema alla determinazione di due famiglie di superfici, ortogonali alla superficie equipotenziale del campo magnetico. Nel periodo americano, nel 1941, estende la sua analisi allo studio di raggi cosmici, dimostrando sia che il moto di una particella carica in un campo magnetico dipolare si riduce a quello del moto di una particella in un piano ed alla rotazione di questo piano attorno ad un asse sia che esistono regioni in cui il moto non \u00e8 consentito.\nIl terzo settore, sviluppato interamente nel periodo americano, \u00e8 la meccanica dei continui (5). Nel 1942 pubblica un articolo sull'analisi dell'usura dei freni (6) introducendo due fattori mai considerati prima: 1) la deformazione elastica del corpo soggetto ad usura e 2) le continue modificazioni di profilo a seguito dell'usura stessa. Il risultato ottenuto consiste nell'individuazione delle caratteristiche di lavoro dei freni, spiegando l'efficacia di particolari posizioni geometriche dei freni in relazione alla loro azione frenante ed i conseguenti danni causati da lunghi tempi di frenata. Nel 1945, poi, indirizza i suoi interessi di meccanica dei continui allo studio delle travi con differenti tipi di carico generico (7) ottenendo un nuovo metodo (8) di progettazione di travi di resistenza uniforme in tensione in quei casi in cui il peso della trave non possa essere trascurato nel calcolo dei momenti di tensione, che espone senza ulteriori sviluppi matematici, ma con un approccio direttamente applicativo all'ingegneria.\nIl quarto settore di ricerca, anche questo interamente svolto nel periodo americano, riguarda i metodi statistici applicati alla biofisica (9) affrontando l'analisi statistica di una particolare catena di Markoff ed ottenendo un modello matematico che esprime sia la sensibilit\u00e0 dell'organismo alla radiazione sia la sua capacit\u00e0 di recupero. Mostra che in condizioni di radiazione continua di un sistema biologico, in cui non sia possibile osservare ogni singolo effetto, ma solo il loro effetto globale, recupero e variazione di sensibilit\u00e0 sono fenomeni formalmente equivalenti, ottenendo le soluzioni dell'equazione che li descrive. Successivamente sviluppa l'analisi della diffusione eterogenea in strutture tissutali, ottenendo un algoritmo applicabile nella sperimentazione di laboratorio, in cui la variazione di quantit\u00e0 di sostanza rimasta nel tessuto \u00e8 determinata in base alla quantit\u00e0 di sostanza diffusa dal tessuto stesso nel mezzo adiacente. La modellizzazione del tessuto consiste nel considerare una struttura periodica in cui ogni effetto di diffusione non influenza gli altri: il processo di diffusione delle singole sostanze dipende solo dalla loro concentrazione media nella cellula e da quella nello spazio intercellulare."}
{"id": "2598788", "revid": "1121152", "url": "https://it.wikipedia.org/wiki?curid=2598788", "title": "Lo Stato ebraico", "text": "Lo Stato ebraico (\"Der Judenstaat\") \u00e8 un saggio scritto da Theodor Herzl nel 1896. Considerato il padre del Sionismo moderno, l'autore pose le basi teoriche per la creazione dello Stato ebraico attraverso una pianificata immigrazione di massa verso la regione palestinese. Il sottotitolo indica l'opera come \"tentativo di una soluzione moderna alla questione ebraica.\"\nL'autore giustificava il suo atteggiamento con le varie forme di antisemitismo moderno:\nVenne scritto in un periodo particolare del dibattito politico europeo, tanto che proprio in quegli anni l'opinione pubblica si stava occupando dell'Affare Dreyfus, da molti riconosciuto proprio come un caso scandaloso di antisemitismo.\nLa possibilit\u00e0 di una completa assimilazione sociale nei paesi in cui vivevano gli ebrei venne rifiutata da Herzl: da una parte, egli si appellava al valore storico della societ\u00e0 ebraica, che doveva esser preservata; dall'altra, l'autore asseriva che per permettere un'assimilazione del genere sarebbe stata necessaria una condizione assai improbabile: quella che gli ebrei, per almeno due generazioni, venissero lasciati in pace.\nAlle persecuzioni e discriminazioni doveva invece rispondere il movimento del sionismo, con la fondazione di un nuovo Stato moderno. Doveva trattarsi di una soluzione che tenesse conto di un problema di base: quello delle differenze tra gli ebrei di tutto il mondo. Alle popolazioni che dovevano convenire nel nuovo territorio (esempio: Palestina o Argentina) bisognava infatti offrire la possibilit\u00e0 di conservare i propri usi e costumi, oramai molto differenti a seconda del paese d'origine."}
{"id": "2598789", "revid": "113960736", "url": "https://it.wikipedia.org/wiki?curid=2598789", "title": "Hochalmspitze", "text": "L'Hochalmspitze (3.360 ) \u00e8 una montagna degli Alti Tauri nelle Alpi dei Tauri occidentali. \u00c8 la montagna pi\u00f9 alta del Gruppo dell'Ankogel. Si trova in Austria (Carinzia). La vetta \u00e8 stata salita per la prima volta il 15 agosto 1859 da parte di Paul Grohmann."}
{"id": "2598790", "revid": "122944417", "url": "https://it.wikipedia.org/wiki?curid=2598790", "title": "Anna Maria Sandri", "text": "Biografia.\nScoperta diciassettenne dal regista Raffaello Matarazzo, che la fa debuttare nel cinema, nel film \"Chi \u00e8 senza peccato...\" del 1952, inizia la sua breve carriera nel mondo della celluloide, e si riveler\u00e0 attrice sensibile nella parte di una delle studentesse in \"Terza liceo\", diretta da Luciano Emmer. I successivi lavori per\u00f2 non confermano questa tendenza e la Sandri decider\u00e0 di abbandonare il mondo del cinema nel 1956, dopo solo 4 anni di attivit\u00e0."}
{"id": "2598793", "revid": "34928", "url": "https://it.wikipedia.org/wiki?curid=2598793", "title": "Cladofillo", "text": ""}
{"id": "2598794", "revid": "34928", "url": "https://it.wikipedia.org/wiki?curid=2598794", "title": "Fillocladio", "text": ""}
{"id": "2598801", "revid": "1318658", "url": "https://it.wikipedia.org/wiki?curid=2598801", "title": "Parco nazionale Stora Sj\u00f6fallet", "text": "Il parco nazionale Stora Sj\u00f6fallet \u00e8 un'area naturale protetta della Svezia, situata nella contea di Norrbotten, municipalit\u00e0 di Jokkmokk e G\u00e4llivare.\nTerritorio.\nIl parco nazionale occupa una superficie di 127.800 ha e segue il corso del fiume Stora Lule.\nIl lago Akkajaure, costruito sul fiume per la realizzazione di una centrale idroelettrica, divide il parco in due: a sud si trova la catena montuosa dello Akka, detta \"la regina della Lapponia\", a nord si trova la montagna Kallaktj\u00e5kk\u00e5 nei pressi della valle del Teusadalen.\nIl panorama \u00e8 vario: lo sguardo sorvola su aspre montagne, vasti altipiani e profonde vallate.\nProvvedimenti istitutivi.\n\u00c8 stato istituito nel 1909 e come il parco nazionale Sarek, il parco nazionale Muddus e il parco nazionale Padjelanta, il parco nazionale Stora Sj\u00f6fallet fa parte dell'area lappone, nella regione della Lapponia svedese, definita patrimonio dell'Umanit\u00e0 dell'UNESCO nel 1996. "}
{"id": "2598803", "revid": "125467880", "url": "https://it.wikipedia.org/wiki?curid=2598803", "title": "Kay Kendall", "text": "Biografia.\nFiglia del ballerino Terrence McCarthy e dell'attrice Gladys Dreweryun, Kay Kendall crebbe nel mondo dello spettacolo e inizi\u00f2 la carriera come ballerina di fila insieme con la sorella Kim, andando in tourn\u00e9e nei music-hall quando non era ancora ventenne.\nDopo aver interpretato alcuni piccoli ruoli in film britannici, venne lanciata nel 1946 nella pellicola \"London Town\" di Wesley Ruggles, al fianco dell'attore Sid Field, che per\u00f2 non ebbe successo. La Kendall dovette attendere ancora alcuni anni prima della definitiva affermazione sul grande schermo, che arriv\u00f2 con la commedia \"La rivale di mia moglie\" (1953) di Henry Cornelius, film di elegante humour, nella quale l'attrice si dimostr\u00f2 interprete comica di talento e ricca di stile, diventando una star e confermandosi commediante di classe.\nNegli anni successivi consolid\u00f2 il proprio successo partecipando a diverse pellicole brillanti nelle quali diede prova di spiccata personalit\u00e0 e di grande senso del tempo comico. Nel 1955 recit\u00f2 in coppia con Robert Taylor nel film in costume \"L'arciere del re\" di Richard Thorpe. Nel 1958 vinse il Golden Globe per la migliore attrice in un film commedia o musicale per la sua briosa interpretazione in \"Les Girls\" (1957) di George Cukor, accanto a Gene Kelly. Raggiunse l'apice della fama con la commedia \"Come sposare una figlia\" (1958) di Vincente Minnelli, nella quale recit\u00f2 accanto al marito Rex Harrison, che aveva conosciuto sul set del film \"Sette mogli per un marito\" (1955) di Sidney Gilliat e che aveva sposato l'anno precedente. L'unione dur\u00f2 fino al 1959, quando la Kendall a 33 anni mor\u00ec di leucemia, dopo aver terminato le riprese di \"Ancora una volta con sentimento\" (1960) di Stanley Donen."}
{"id": "2598804", "revid": "290948", "url": "https://it.wikipedia.org/wiki?curid=2598804", "title": "Fluidit\u00e0", "text": ""}
{"id": "2598810", "revid": "316629", "url": "https://it.wikipedia.org/wiki?curid=2598810", "title": "Lingua dakota-lakota", "text": "Si pu\u00f2 definire lingua dakota-lakota (o, con maggiori margini di confusione, sioux) quel gruppo di dialetti che, all'interno del \"continuum\" linguistico sioux, costituiscono di fatto, per la reciproca, ancor rilevante, comprensibilit\u00e0, una vera e propria unit\u00e0 linguistica. Il SIL International non ha classificato la lingua in quanto tale, ma ha proceduto a codificare singolarmente ISO 639-3, sia il dialetto (lingua) lakota , sia una presunta lingua dakota la quale riassorbe i due dialetti \"dakota\", il santee-sisseton e lo yankton-yanktonai. Nessun elemento risulta per\u00f2, dalle recenti acquisizioni della linguistica siouan a proposito dei due dialetti, tale da corroborare in qualche modo la correttezza della scelta del SIL, se non l'eguale nome utilizzato dai nativi per definire sia l'uno che l'altro.\nClassificazione.\nLa lingua dakota-lakota presenta tre principali variet\u00e0 dialettali, con ulteriori sotto-variet\u00e0: \nLo yankton-yanktonai (dakota occidentale) sta tra il santee-sisseton (dakota orientale) e il lakota nell'ambito del \"continuum\" dialettale. Esso \u00e8 foneticamente pi\u00f9 vicino al santee-sisseton, ma, lessicalmente e anche grammaticalmente, \u00e8 molto pi\u00f9 simile al lakota Per questa ragione lakota e dakota occidentale sono assai meglio tra loro mutuamente comprensibili di quanto non lo siano con il dakota orientale, che pu\u00f2 risultare assai difficoltoso da seguirsi da parte di coloro che parlano lakota o yankton-yanktonai.\nNon possono essere invece considerate come facenti capo all'unit\u00e0 linguistica dakota-lakota, le lingue nakota/nakoda parlate l'una dagli Assiniboin e l'altra dai loro parenti canadesi Stoney, in quanto, nonostante l'evidente stretto legame di parentela, la prima \u201c\"non \u00e8 comprensibile per chi parla il lakota e il dakota, a meno che non sia stato esposto ad essa in misura molto ampia\"\u201d, mentre la seconda \u201c\"\u00e8 completamente inintelligibile\"\u201d.\nCaratteristiche della lingua.\nDifferenze fonetiche.\nLa seguente tabella mostra le principali differenze fonetiche tra le variet\u00e0 regionali della lingua lakota/dakota, nonch\u00e9 tra queste e i dialetti nakota/nakoda.\nDifferenze lessicali.\nLa tabella che segue mostra alcuni esempi delle differenze lessicali tra dialetti e sub-dialetti, che accomunano per\u00f2 di pi\u00f9, come gi\u00e0 accennato, il lakota e lo yankton-yanktonai:\nSistemi di scrittura.\nLa vita per i Dakota orientali cambi\u00f2 significativamente dall'inizio del 1800 quando aumentarono i contatti con i coloni bianchi, ed in particolare con i missionari cristiani i quali miravano a introdurre tra i nativi la loro fede religiosa. Per conseguire tale risultato, le missioni sentirono il bisogno di creare sistemi di scrittura della lingua dakota. Nel 1836 i fratelli Samuel e Gideon Pond, il reverendo Stephen Return Riggs, a il Dr. Thomas Williamson si posero all'opera per tradurre in dakota inni e storie bibliche. Nel 1852, Riggs pubblic\u00f2 la \u201cGrammatica e Dizionario della lingua Dakota\u201d (\"Grammar and Dictionary of the Dakota Language\"), basandosi peraltro, a quanto pare, sul lavoro sul campo condotto dai fratelli Ponds; una versione ampliata del Dizionario sarebbe poi stata ripubblicata da Riggs nel 1892 come \u201cVocabolario dakota-inglese\u201d (\"Dakota-English dictionary\"). Alla fine del lavoro iniziato da questi precursori, l'intera Bibbia venne tradotta.\nOggi \u00e8 possibile trovare tutta una serie di testi in dakota. Le storie tradizionali sono state tradotte, cos\u00ec come i libri per bambini e perfino giochi come il Pictionary e lo Scrabble. Malgrado tali progressi, il dakota scritto rimane tutt'altro che privo di difficolt\u00e0. Pond, Riggs e Williamson non furono i soli missionari a documentare la lingua dakota; praticamente nello stesso periodo, altri loro colleghi, operanti all'interno di bande differenti di nativi, si produssero nelle loro versioni originali della lingua scritta. A partire dall'inizio del XIX secolo, poi, anche i linguisti professionisti hanno iniziato a fare la stessa cosa, con il risultato di creare, insieme ai cambiamenti che la stessa lingua era andata subendo, una situazione di grossa confusione. La tabella che segue \u00e8 indicativa delle varianti che sono state proposte nel corso dei decenni.\nPrima dell'arrivo dell'uomo bianco, i Dakota avevano un proprio rudimentale sistema di scrittura di tipo pittografico, basato cio\u00e8 sulla rappresentazione delle cose che si vedono (e non dei suoni che le rappresentano a livello del linguaggio): nella scrittura pittografica, il disegno rappresenta direttamente la cosa significata (il disegno di un cane, magari stilizzato, significa appunto \u201ccane\u201d). Tale scrittura, secondo la Palmer, \u201c\"era abbastanza pratica da permettere ai Lakota un resoconto di anni nei loro calcoli degli inverni, il quale pu\u00f2 essere ancor oggi compreso, ed era in uso cos\u00ec comunemente che i pittogrammi furono riconosciuti e accettati, negli anni ottanta del XIX secolo, dagli impiegati del censimento, i quali ricevevano di solito tavole o pelli illustrati con l'intestazione del nome della famiglia dipinto graficamente\"\u201d. Ovviamente, per i missionari rendere la bibbia attraverso la scrittura pittografica era davvero troppo poco pratico e presentava delle difficolt\u00e0 insuperabili."}
{"id": "2598812", "revid": "1543377", "url": "https://it.wikipedia.org/wiki?curid=2598812", "title": "NGC 2506", "text": "NGC 2506 (noto anche come C 54) \u00e8 un ammasso aperto visibile nella costellazione dell'Unicorno.\nOsservazione.\nSi individua con un po' di difficolt\u00e0 in una regione priva di stelle luminose posta nel settore sudorientale dell'Unicorno, al confine con la Poppa e con l'Idra; contiene solo stelle piuttosto deboli, cos\u00ec anche la sua osservazione con piccoli strumenti risulta deludente, bench\u00e9 sia comunque rintracciabile anche con un binocolo 10x50. Per recuperarlo si pu\u00f2 partire da M48 e poi dirigersi in direzione sudovest per circa 6,5\u00b0. Un telescopio da 100mm di apertura e un buon ingrandimento consente di rilevare alcune delle sue componenti, le pi\u00f9 luminose delle quali sono di decima e undicesima magnitudine; lo sfondo dell'ammasso si presenta per lo pi\u00f9 di aspetto nebuloso, anche a ingrandimenti maggiori, con due concentrazioni a est e a ovest.\nLa sua declinazione \u00e8 solo moderatamente australe, ci\u00f2 fa s\u00ec che sia ben osservabile da entrambi gli emisferi terrestri senza difficolt\u00e0 legate alla latitudine; risulta infatti visibile da tutte le aree popolate della Terra. Il periodo pi\u00f9 adatto per la sua osservazione nel cielo serale va da dicembre a maggio.\nStoria delle osservazioni.\nNGC 2506 venne individuato per la prima volta da William Herschel nel 1791 attraverso un telescopio riflettore da 18,7\u00a0pollici; suo figlio John Herschel lo riosserv\u00f2 in seguito e lo inser\u00ec nel suo General Catalogue of Nebulae and Clusters col numero 1611.\nCaratteristiche.\nNGC 2506 \u00e8 un ammasso piuttosto concentrato e di forma sferoidale, simile all'ammasso compatto NGC 2477; la sua distanza \u00e8 stimata attorno ai 3460\u00a0parsec (circa 11280 anni luce) ed \u00e8 quindi situato in una zona esterna della Via Lattea, probabilmente in corrispondenza del Braccio di Perseo, in un tratto che presenta segni di disgregazione a causa della sua terminazione.\nSi tratta di uno degli ammassi aperti pi\u00f9 vecchi conosciuti: la sua et\u00e0 \u00e8 stata stimata attorno a 1,1 miliardi di anni, alla pari di altri ammassi antichi, come NGC 752 e NGC 2420, sebbene comunque pi\u00f9 giovani di altri oggetti ancora pi\u00f9 particolari, come M67. Le sue stelle sono estremamente povere in metalli, fattore dovuto alla sua distanza dal centro galattico, dato che pi\u00f9 un ammasso \u00e8 distante da esso e pi\u00f9 le sue stelle hanno una bassa metallicit\u00e0; inoltre si trova circa 1600 anni luce a nord del piano galattico, il che lo rende molto simile ad altri ammassi aperti sul bordo del disco galattico, come NGC\u00a02420 nei Gemelli. Il numero delle componenti dell'ammasso si aggira sulle 800 circa, la maggior parte delle quali hanno una magnitudine apparente meno luminosa della tredicesima; le sue stelle di sequenza principale sono in massima parte stelle doppie.\nLa sua orbita attorno al centro galattico \u00e8 relativamente poco eccentrica, suggerendo che non si \u00e8 allontanato molto dal sito della sua formazione; questa rimane confinata su una distanza radiale compresa fra 10700 e 11600\u00a0parsec."}
{"id": "2598817", "revid": "422900", "url": "https://it.wikipedia.org/wiki?curid=2598817", "title": "Barack Obama senior", "text": ""}
{"id": "2598823", "revid": "247222", "url": "https://it.wikipedia.org/wiki?curid=2598823", "title": "Cladonia hians", "text": "Cladonia hians Ahti (2000), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal termine botanico latino \"hians\", che significa \"aperto, non combaciante\", ad indicare la struttura degli apoteci.\nCaratteristiche fisiche.\nIl fotobionte \u00e8 principalmente un'alga verde delle Trentepohlia.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Perviae e forma un clade con altre due specie neotropicali C. crispatula e C. polystomata; a tutto il 2008 non sono state identificate forme, sottospecie e variet\u00e0."}
{"id": "2598824", "revid": "2214918", "url": "https://it.wikipedia.org/wiki?curid=2598824", "title": "April Rain (album)", "text": "April Rain \u00e8 il secondo album della band olandese Delain.\nStoria.\n\u00c8 stato pubblicato il 20 marzo 2009, in Australia il 10 aprile.\nIl 9 febbraio \u00e8 stato pubblicato il primo singolo, \"April Rain\", solo digitalmente; \u00e8 poi stato distribuito su CD a partire dal 6 marzo.\nIl 13 marzo il sito di Roadrunner Records ha reso disponibile l'intero album per l'ascolto gratuito, solo ai residenti nei Paesi Bassi.\nIl 16 ottobre \u00e8 stato pubblicato il secondo singolo, \"Stay Forever\", seguito, ad oltre un anno di distanza (29 ottobre 2010), da \"Nothing Left\"."}
{"id": "2598827", "revid": "106872", "url": "https://it.wikipedia.org/wiki?curid=2598827", "title": "Farman MF 11", "text": ""}
{"id": "2598829", "revid": "106872", "url": "https://it.wikipedia.org/wiki?curid=2598829", "title": "Farman F 60 Goliath", "text": ""}
{"id": "2598832", "revid": "110157", "url": "https://it.wikipedia.org/wiki?curid=2598832", "title": "Volume I (Queensberry)", "text": "Volume I \u00e8 l'album di debutto del gruppo musicale tedesco Queensberry, pubblicato il 12 dicembre 2008 dalla Warner Music"}
{"id": "2598838", "revid": "767487", "url": "https://it.wikipedia.org/wiki?curid=2598838", "title": "Parco nazionale Pieljekaise", "text": "Il parco nazionale Pieljekaise \u00e8 un parco nazionale della Svezia, nella contea di Norrbotten, nella municipalit\u00e0 di Arjeplog. \u00c8 stato istituito nel 1909 .\nTerritorio.\nIl parco prende il nome dalla vetta pi\u00f9 alta, quella del monte Pieljekaise, e occupa una superficie di 15.340 ha .\nFlora.\nLa foresta vede prevalere gli alberi di \"betula\". Tra le piante erbacee, il parco \u00e8 caratterizzato dal \"Trollius\", un ranuncolo."}
{"id": "2598841", "revid": "339392", "url": "https://it.wikipedia.org/wiki?curid=2598841", "title": "Farman F 60", "text": ""}
{"id": "2598845", "revid": "38120", "url": "https://it.wikipedia.org/wiki?curid=2598845", "title": "Associazione Sportiva e Comitato Olimpico Nazionale di Samoa", "text": "L'Associazione Sportiva e Comitato Olimpico Nazionale di Samoa (nota anche come \"Samoa Association of Sports and National Olympic Committee\" in inglese) \u00e8 un'organizzazione sportiva samoana, nata nel 1983 a Apia, Samoa.\nRappresenta questa nazione presso il Comitato Olimpico Internazionale (CIO) dal 1983 ed ha lo scopo di curare l'organizzazione ed il potenziamento dello sport a Samoa e, in particolare, la preparazione degli atleti samoani, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nL'attuale presidente dell'organizzazione \u00e8 Vui Tapasu Leung Wai, mentre la carica di segretario generale \u00e8 occupata da Niko Palamo."}
{"id": "2598847", "revid": "339392", "url": "https://it.wikipedia.org/wiki?curid=2598847", "title": "Ufficio speciale per le sanzioni contro il fascismo", "text": ""}
{"id": "2598851", "revid": "2128848", "url": "https://it.wikipedia.org/wiki?curid=2598851", "title": "Before He Cheats", "text": "Before He Cheats \u00e8 una canzone scritta da Chris Tompkins e Josh Kear, pubblicata come quinto singolo dall'album \"Some Hearts\" di Carrie Underwood. La canzone \u00e8 stata nominata dall'associazione della Musica country come singolo dell'anno. Grazie a questa canzone Carrie Underwood ha potuto vincere i suoi primi 2 Grammy Awards nelle categorie \"Best Country Song\" e \"Best Female Country Vocal Performance\"."}
{"id": "2598852", "revid": "131358", "url": "https://it.wikipedia.org/wiki?curid=2598852", "title": "K.V.C. Westerlo", "text": ""}
{"id": "2598858", "revid": "767487", "url": "https://it.wikipedia.org/wiki?curid=2598858", "title": "Brainwashed (George Harrison)", "text": "Brainwashed \u00e8 l'ultimo album in studio di George Harrison, pubblicato postumo nel 2002 dopo la sua morte (avvenuta il 29 novembre 2001).\nIl disco.\nOrigine e storia.\nHarrison cominci\u00f2 a registrare le tracce che avrebbero costituito \"Brainwashed\" all'inizio del 1988 (\"Any Road\" venne scritta durante il making of del video di \"This Is Love\" dall'album \"Cloud Nine\") e continu\u00f2 a farlo in maniera sporadica nei dieci anni successivi. Dopo essersi ristabilito dall'attentato subito per mano del folle Michael Abram il 30 dicembre 1999 nella sua residenza, Harrison si focalizz\u00f2 sulle registrazioni per terminare il disco, discutendo i dettagli finali dell'album riguardanti la copertina e il sound generale che voleva per i brani inclusi con il figlio Dhani.\nNel 1997 Harrison aveva gi\u00e0 sconfitto un cancro alla gola; ma nel 2001 dovette sottoporsi ad un intervento chirurgico per la rimozione di un cancro ai polmoni, che stava attaccando anche il cervello. Quando cap\u00ec di essere ormai prossimo alla morte, George si concentr\u00f2 sulla lavorazione dell'album in collaborazione con Dhani e con il suo vecchio collaboratore Jeff Lynne. L'ultima seduta di registrazione alla quale pot\u00e9 partecipare Harrison ebbe luogo in uno studio in Svizzera prima di partire per gli Stati Uniti per tentare le ultime cure. Il 29 novembre, Harrison mor\u00ec, lasciando \"Brainwashed\" incompiuto, ma avendo lasciato precise indicazioni sul come terminarlo al figlio e a Lynne.\nDopo qualche mese dal decesso, sia Dhani che Lynne ritornarono a lavorare all'ultimo album di George, terminandolo dopo qualche sessione aggiuntiva in studio.\nCritica.\n\"Brainwashed\" ricevette recensioni molto positive alla sua pubblicazione nel novembre 2002. Alcuni brani dell'album sono caratterizzati da una tecnica di chitarra solista e slide di Harrison pi\u00f9 evoluta rispetto a quella degli anni precedenti, da lui sviluppata durante gli anni di inattivit\u00e0 artistica (si pu\u00f2 comunque notare in \"My Sweet Lord (2000)\", versione rifatta di \"My Sweet Lord \"presente sulla riedizione del 2001 dell'album \"All Things Must Pass\"). L'album vendette abbastanza bene, anche se un po' al di sotto delle aspettative, raggiunse la posizione numero 18 in classifica negli Stati Uniti dove venne certificato disco d'oro dalla RIAA, e la numero 29 in Gran Bretagna, dove \"Any Road\" venne pubblicata su singolo ed entr\u00f2 nella Top 40 nella primavera del 2003. Nel 2004, il brano \"Marwa Blues\" vinse il premio Grammy Best Pop Instrumental Performance.\nTracce.\nTutti i brani sono composti da George Harrison, tranne dove indicato."}
{"id": "2598859", "revid": "406204", "url": "https://it.wikipedia.org/wiki?curid=2598859", "title": "Sindaco di Napoli", "text": ""}
{"id": "2598861", "revid": "287204", "url": "https://it.wikipedia.org/wiki?curid=2598861", "title": "Parchi nazionali dell'Austria", "text": "I Parchi nazionali dell'Austria , ovvero i territori protetti in Austria, sono sei.\nCaratteristiche.\nEssi coprono una superficie di 2.356 km\u00b2 e rappresentano il 2,8% della superficie totale della nazione.\nElenco.\nI parchi nazionali sono:"}
{"id": "2598867", "revid": "287204", "url": "https://it.wikipedia.org/wiki?curid=2598867", "title": "Maggot Brain", "text": "Maggot Brain \u00e8 il terzo album del gruppo funk statunitense Funkadelic, pubblicato nel 1971.\nFormazione.\nParliament:"}
{"id": "2598871", "revid": "125436046", "url": "https://it.wikipedia.org/wiki?curid=2598871", "title": "Comitato Olimpico della Papua Nuova Guinea", "text": "Il Comitato Olimpico della Papua Nuova Guinea (noto anche come \"Papua New Guinea Olympic Committee\" in inglese) \u00e8 un'organizzazione sportiva papuana, nata nel 1973 a Boroko, sobborgo di Port Moresby, Papua Nuova Guinea.\nRappresenta questa nazione presso il Comitato Olimpico Internazionale (CIO) dal 1974 ed ha lo scopo di curare l'organizzazione ed il potenziamento dello sport in Papua Nuova Guinea e, in particolare, la preparazione degli atleti papuani, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nL'attuale presidente del comitato \u00e8 John N. Dawanicura, mentre la carica di segretario generale \u00e8 occupata dalla Sra. Auvita Rapilla."}
{"id": "2598873", "revid": "287204", "url": "https://it.wikipedia.org/wiki?curid=2598873", "title": "Parco nazionale S\u00e5nfj\u00e4llet", "text": "Il parco nazionale S\u00e5nfj\u00e4llet (o Sonfj\u00e4llet) \u00e8 un parco nazionale della Svezia. Il parco si trova nella contea di J\u00e4mtland, nella provincia montuosa dello H\u00e4rjedalen e occupa una superficie di 10.300 ha.\n\u00c8 stato istituito nel 1909 e ampliato nel 1989."}
{"id": "2598881", "revid": "287204", "url": "https://it.wikipedia.org/wiki?curid=2598881", "title": "America Eats Its Young", "text": "America Eats Its Young \u00e8 il quarto album del gruppo funk statunitense Funkadelic, pubblicato nel 1972. \u00c8 un album doppio.\nA differenza degli album precedenti, venne registrato a Toronto, in Canada, e nel Regno Unito."}
{"id": "2598885", "revid": "547034", "url": "https://it.wikipedia.org/wiki?curid=2598885", "title": "All the Greatest Hits", "text": "All the Greatest Hits \u00e8 un album della band britannica McFly, e fu pubblicato il 5 novembre 2007 come raccolta di tutti i singoli fino ad allora realizzati dalla band. Ci sono anche nuove canzoni sull'album, quali The Heart Never Lies (gi\u00e0 singolo),\"The Way You Make Me Feel\" e \"Don't Wake Me Up\".\nL'album \u00e8 stato venduto in due versioni: quella normale e la deluxe."}
{"id": "2598887", "revid": "123923647", "url": "https://it.wikipedia.org/wiki?curid=2598887", "title": "Takeover (999)", "text": "Takeover \u00e8 l'ottavo album in studio del gruppo musicale punk britannico 999, pubblicato nel 1998 da Abstract Records.\nDa quando l'etichetta \u00e8 fallita, poco dopo questa pubblicazione, il disco \u00e8 divenuto difficilmente reperibile, sebbene sia stato ristampato nel 2006 da Noise Int'l."}
{"id": "2598888", "revid": "1314824", "url": "https://it.wikipedia.org/wiki?curid=2598888", "title": "Rinascimento Disney", "text": ""}
{"id": "2598889", "revid": "287204", "url": "https://it.wikipedia.org/wiki?curid=2598889", "title": "Parco nazionale Skuleskogen", "text": "Il parco nazionale Skuleskogen \u00e8 un parco nazionale della Svezia, nella contea di V\u00e4sternorrland, nelle municipalit\u00e0 di \u00d6rnsk\u00f6ldsvik e di Kramfors. \u00c8 stato istituito nel 1984 e occupa una superficie di 2.360 ha."}
{"id": "2598893", "revid": "110157", "url": "https://it.wikipedia.org/wiki?curid=2598893", "title": "Comitato Olimpico Nazionale di Palau", "text": "Il Comitato Olimpico Nazionale di Palau (noto anche come \"Palau National Olympic Committee\" in inglese) \u00e8 un'organizzazione sportiva palauana, nata nel 1997 a Koror, Palau.\nRappresenta questa nazione presso il Comitato Olimpico Internazionale (CIO) dal 1999 ed ha lo scopo di curare l'organizzazione ed il potenziamento dello sport in Palau e, in particolare, la preparazione degli atleti palauani, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nL'attuale presidente del comitato \u00e8 Frank Kyota, mentre la carica di segretario generale \u00e8 occupata da Baklai Temengil."}
{"id": "2598894", "revid": "287204", "url": "https://it.wikipedia.org/wiki?curid=2598894", "title": "Cosmic Slop", "text": "Cosmic Slop \u00e8 il quinto album del gruppo funk statunitense Funkadelic, pubblicato nel 1973."}
{"id": "2598895", "revid": "287204", "url": "https://it.wikipedia.org/wiki?curid=2598895", "title": "\u00dc\u00e7\u00fcrge Deresi", "text": "Il fiume d'\u00dc\u00e7\u00fcrge (\"\u00dc\u00e7\u00fcrge Deresi\") \u00e8 un fiume turco tagliato dalla diga di Nergizlik. Il fiume \u00e8 un affluente del fiume Seyhan con il quale confluisce nel lago della diga di Seyhan. Qualche chilometri a valle della diga di Nergizlik, passa ai piedi della citt\u00e0 di Karaisal\u0131."}
{"id": "2598898", "revid": "1543377", "url": "https://it.wikipedia.org/wiki?curid=2598898", "title": "Ordine del Crescente", "text": "L'Ordine Imperiale del Crescente o Ordine Imperiale della Mezza Luna (in turco ottomano: \"Hilal Nishani\") fu un ordine cavalleresco dell'Impero Ottomano istituito nel 1799 dal sultano Selim III con il preciso intento di ricompensare degnamente Horatio Nelson, ammiraglio inglese e perci\u00f2 anglicano, per la sua vittoria nella Battaglia del Nilo contro le truppe francesi che invadevano l'Egitto.\nTutti gli ordini cavallereschi ottomani che gi\u00e0 esistevano non potevano essere conferiti ai non musulmani e pertanto Selim ide\u00f2 l'Ordine del Crescente consegnandola nelle mani di Nelson, primo cavaliere, nell'agosto del 1799, oltre a consegnargli il chelengk. L'ordine venne quindi esteso anche ai militari inglesi intervenuti nelle campagne contro Napoleone in Egitto e che si fossero distinti per azioni militari e coraggio.\nMalgrado per\u00f2 le tensioni politiche del tempo, il Collegio delle Armi inglese consent\u00ec a Nelson di portare pubblicamente l'onorificenza solo il 20 marzo 1802.\nColoro che erano destinatari dell'ordine erano prevalentemente militari inglesi e francesi (solitamente ufficiali di marina) che furono largamente presenti nei territori dell'Impero Ottomano durante le guerre napoleoniche\nLe insegne.\nLa \"medaglia\" dell'Ordine consisteva in una placca radiante d'argento, con al centro un ovale smaltato d'azzurro avente una stella ed una mezzaluna in argento.\nIl \"nastro\" era di colore rosso.\nL'ordine aveva due gradi:"}
{"id": "2598899", "revid": "114647076", "url": "https://it.wikipedia.org/wiki?curid=2598899", "title": "Parco nazionale Alti Tauri", "text": "Il parco nazionale Alti Tauri (in tedesco \"Nationalpark Hohe Tauern\") \u00e8 un parco nazionale austriaco che protegge molta parte del massiccio montuoso degli Alti Tauri.\nFondato nel 1981, copre un'area di 1.836 km\u00b2 ed \u00e8 uno dei parchi nazionali pi\u00f9 grandi dell'Europa centrale, superato solo dai due parchi nazionali del Mare dei Wadden nella Germania settentrionale (in Schleswig-Holstein, 4.415 km\u00b2, e in Bassa Sassonia, 3.458 km\u00b2), il maggiore ed il pi\u00f9 antico dei parchi nazionali dell'Austria, formando un comprensorio unico con il parco naturale Vedrette di Ries-Aurina in Italia. Nel cuore del parco nazionale si trovano le pi\u00f9 alte cime dell'Austria, come i monti Gro\u00dfglockner (3.798\u00a0m s.l.m.) e Gro\u00dfvenediger (3.666\u00a0m s.l.m.).\nFauna.\nTra i mammiferi, sono da segnalare i camosci alpini e gli stambecchi, questi ultimi reintrodotti negli anni '60. L'orso bruno, una volta diffuso alle quote meno elevate e poi estinto, \u00e8 segnalato sporadicamente nella regione almeno dal 2000.\nTra gli uccelli di grande taglia sono da segnalare il gipeto o avvoltoio degli agnelli, che \u00e8 ricomparso nel 1986, l'aquila reale, con una quarantina di coppie, e il grifone."}
{"id": "2598902", "revid": "155634", "url": "https://it.wikipedia.org/wiki?curid=2598902", "title": "Serie A1 FIAF 1994", "text": "La Serie A1 FIAF 1994 \u00e8 stato il massimo livello del campionato italiano di football americano disputato nel 1994. \u00c8 stata organizzata dalla Federazione Italiana American Football.\nAl campionato hanno preso parte 8 squadre, suddivise in 2 gironi.\nPlayoff.\nAccedono direttamente ai playoff le 5 squadre con la miglior percentuale di vittorie della regular season (indipendentemente dal girone di appartenenza). La sesta disputa una Wild card contro la vincente del SilverBowl di A2.\nXIV Superbowl.\nIl XIV Superbowl italiano si \u00e8 disputato sabato 2 luglio 1994 allo Stadio Giovanni Mari di Legnano (MI), ed ha visto i Frogs Legnano superare i Rhinos Milano per 37 a 27.\nIl titolo di MVP della partita \u00e8 stato assegnato a Gianluca Orrigoni, runningback dei Frogs."}
{"id": "2598907", "revid": "1310927", "url": "https://it.wikipedia.org/wiki?curid=2598907", "title": "Wolnei Caio", "text": "Caratteristiche tecniche.\nGiocava come centrocampista offensivo.\nCarriera.\nClub.\nNel 1989 debutt\u00f2 con la Juventude nel Campionato Ga\u00facho, di cui divent\u00f2 subito capocannoniere con dieci reti; nel 1990 torn\u00f2 al Gr\u00eamio, con cui rimase fino al 1993, trasferendosi poi alla Portuguesa con cui raggiunse la finale del Campeonato Brasileiro S\u00e9rie A 1996, dopo una breve esperienza in Giappone con il Kashiwa Reysol. Nel 1999 gioc\u00f2 con il Botafogo per un breve periodo, prima di passare al Figueirense e al Guarani. Nel 2007 si \u00e8 ritirato con la maglia dell'Esportivo di Bento Gon\u00e7alves."}
{"id": "2598908", "revid": "247222", "url": "https://it.wikipedia.org/wiki?curid=2598908", "title": "Cladonia hypomelaena", "text": "Cladonia hypomelaena (Vain.) S. Stenroos (2001), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal greco , cio\u00e8 \"yp\u00f2\", che significa \"sotto, in basso\", e dall'aggettivo , cio\u00e8 \"m\u00e8las, m\u00e8laina, m\u00e8lan\", che significa \"nero, di colore nero\", ad indicare il colore delle parti basali.\nCaratteristiche fisiche.\nLe caratteristiche diagnostiche distintive per non confondere questa specie con la C. miniata sono la presenza di un squamule abbastanza grandi, lunghezza da 3 a 11 millimetri, di colore bruno scuro o arancione e le midolla sono sempre di colore bianco.\nI podezi di norma sono presenti e sono situati lungo il margine delle squamule e raggiungono un'altezza massima di 10 millimetri. Fra i prodotti secondari di metabolismo di questo lichene, l'esame cromatografico ha rilevato quantit\u00e0 di acido didimico, acido rodocladonico e, in tracce, acido condidimico e acido subdidimico\nIl fotobionte \u00e8 principalmente un'alga verde delle Trentepohlia.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Cocciferae;in un primo momento era inclusa in C. secundana (secondo Nyl. da Stenroos (1989c) e Ahti (2000)); in un secondo momento venne considerata una forma di C. miniata e solo recenti studi l'hanno fatta assurgere al rango di specie a s\u00e9; nell'ambito delle Cocciferae alcuni autori inseriscono la C. hypomelaena in un gruppo, Miniatae, con caratteristiche precipue comuni anche alle seguenti specie: C. ahtii, C. anaemica, C. lopezii, C. miniata, C. parvipes, C. salmonea e C. secundana.\nA tutto il 2008 non sono state identificate forme, sottospecie e variet\u00e0."}
{"id": "2598909", "revid": "372624", "url": "https://it.wikipedia.org/wiki?curid=2598909", "title": "Nationalpark Hohe Tauern", "text": ""}
{"id": "2598910", "revid": "287204", "url": "https://it.wikipedia.org/wiki?curid=2598910", "title": "Parco nazionale S\u00f6der\u00e5sen", "text": "Il parco nazionale S\u00f6der\u00e5sen \u00e8 un parco nazionale della Svezia, nella contea di Scania. \u00c8 stato istituito nel 2001 e occupa una superficie di 1.625 ha.\nTerritorio.\nNel parco si trova il picco di Kopparhatten.\nFlora.\nIl parco nazionale \u00e8 ricoperto di faggete e rappresenta una delle pi\u00f9 vaste aree protette di latifoglie d'Europa."}
{"id": "2598912", "revid": "1369234", "url": "https://it.wikipedia.org/wiki?curid=2598912", "title": "Rafael Pires Monteiro", "text": ""}
{"id": "2598914", "revid": "647919", "url": "https://it.wikipedia.org/wiki?curid=2598914", "title": "13\u00ba Reggimento Carabinieri &quot;Friuli-Venezia Giulia&quot;", "text": ""}
{"id": "2598915", "revid": "287204", "url": "https://it.wikipedia.org/wiki?curid=2598915", "title": "One Nation Under a Groove (album)", "text": "One Nation Under a Groove \u00e8 un album dei Funkadelic pubblicato nel 1978.\nAccoglienza.\n\"One Nation Under a Groove\" \u00e8 stato recensito positivamente dalla stampa e dalla critica ed \u00e8 talvolta considerato il capolavoro del gruppo. L'album \u00e8 stato inserito in un libro dedicato a \"500 dischi fondamentali\", ove viene definito \"un'apoteosi di lisergica ballabilit\u00e0\". Piero Scaruffi lo considera il miglior album funk in assoluto, e ritiene che, in tale disco, il gruppo sia riuscito a trovare un \"magico equilibrio fra funk, rock e disco music.\" \"One Nation Under a Groove\" \u00e8 stato inserito dalla rivista Rolling Stone al 177\u00ba posto della lista dei 500 migliori album secondo Rolling Stone. Stando alle fonti, l'album avrebbe anticipato di un decennio il crossover, e ispirato gli artisti dell'intero movimento hip-hop."}
{"id": "2598916", "revid": "73338", "url": "https://it.wikipedia.org/wiki?curid=2598916", "title": "Commissione per la pubblicazione delle liste dei fiduciari OVRA", "text": "La prima Commissione.\nLa prima Commissione per la pubblicazione delle liste dei fiduciari OVRA, nota anche come \"Commissione Cannarsa\", fu istituita nel 1946 con decreto Ministeriale del 6 febbraio, col compito di formare un elenco nominativo di (presunti) confidenti dell'OVRA che poi il Ministero dell'Interno avrebbe dovuto far pubblicare sulla Gazzetta Ufficiale.\n&lt;br&gt;A presiedere la Commissione, Nenni, allora ancora Alto Commissario per le Sanzioni contro il Fascismo, chiam\u00f2 Spartaco Cannarsa, gi\u00e0 segretario generale dell'Alto Commissariato per le Sanzioni contro il Fascismo. Il Ministro dell'Interno Romita nomin\u00f2 il questore Enrico Morazzini e il Ministro di Grazia e Giustizia Palmiro Togliatti nomin\u00f2 il giudice Massimo Severino.\n&lt;br&gt;La commissione si giov\u00f2 del lavoro fatto per l'identificazione dei fiduciari da parte del neo costituito Ufficio speciale per le sanzioni contro il fascismo, dipendente esclusivamente dalla Presidenza del Consiglio, cui erano state cedute le attribuzioni del disciolto Alto Commissariato per le Sanzioni contro il Fascismo. L'Ufficio venne affidato a Pasquale Carugno e si avvalse della collaborazione dei magistrati: Ruta, Jannaccone, Curcio (futuro segretario della Commissione per l'esame dei ricorsi dei confidenti dell'OVRA), Ponzi, De Martino, Milanese, Gabrieli e Caracciolo; e dei commissari di PS: Scienza e Fontana.\n&lt;br&gt;Il 13 aprile 1946 l'Ufficio di Carugno trasmise al Ministero dell'Interno un primo elenco di 400 fiduciari diretti identificati e il 27 aprile un secondo elenco di 327 fiduciari diretti.\n&lt;br&gt;La \"Commissione Cannarsa\" certific\u00f2 la validit\u00e0 dei nomi e i primi 620 nominativi furono pubblicati il 2 luglio successivo sulla Gazzetta Ufficiale negli \"elenchi provvisori\". Dopo di che la Commissione fu sciolta.\n&lt;br&gt;Erano stati esclusi dalla pubblicazione, ai sensi del RDL n. 424/1946, i funzionari della PS e le persone nel frattempo decedute. Si concedevano 60 giorni di tempo alle persone inserite negli elenchi provvisori per presentare ricorso alla Commissione per l'esame dei ricorsi dei confidenti dell'OVRA. Si poteva ottenere la cancellazione, oltre che per i due citati motivi, dando dimostrazione (con una inversione dell'onere della prova) \"di non essere stato confidente dell'OVRA\" o, in subordine, \"di non aver svolto attivit\u00e0 informativa politica nell'interesse del regime fascista\".\n&lt;br&gt;Ai fini dell'inserimento -e della cancellazione- negli elenchi dei confidenti, il termine \"OVRA\" fu interpretato estensivamente, includendo, oltre all'OVRA propriamente detta, anche la MVSN, la Polizia Politica ed ogni altra branca del Regime fascista.\nLa seconda Commissione.\nLa seconda Commissione per la pubblicazione delle liste dei fiduciari OVRA, nota anche come \"Commissione Brugner\" fu costituita nell'agosto del 1946, su sollecitazione dell'Ufficio speciale per le sanzioni contro il fascismo, per esaminare delle nuove liste di confidenti (quelle dei confidenti e fiduciari regionali delle dieci Zone OVRA). La Presidenza della Commissione fu questa volta affidata -con decreto della Presidenza del Consiglio- all'azionista Renato Brugner, membri il pretore Antonio Peppe e l'Ispettore generale della PS Enrico Morazzini, ultimo membro superstite della prima formazione della Commissione. \n&lt;br&gt;Alla \"Commissione Brugner\" venne inoltre affidato il compito di esaminare preliminarmente i ricorsi contro l'iscrizione negli elenchi provvisori pubblicati nel luglio del '46. Il ricorso, quindi, prima di essere inoltrato alla cosiddetta \"Commissione Cataldi\", cio\u00e8 alla Commissione per l'esame dei ricorsi dei confidenti dell'OVRA, veniva esaminato dalla \"Commissione Brugner\" la quale formulava le proprie osservazioni e il proprio parere circa l'accoglimento o il rigetto. Dopo di che, la commissione per i ricorsi emetteva il proprio inappellabile giudizio. \nQuanto alla individuazione di altri confidenti OVRA, la \"Commissione Brugner\", in circa un anno di lavoro, riusc\u00ec a predisporre 5 liste contenenti, complessivamente, 390 nominativi di confidenti e fiduciari delle 10 zone OVRA, che non vennero per\u00f2 mai resi pubblici dalla Presidenza del Consiglio (ma oggi riportati nell'opera di Canali citata in bibliografia). La commissione rassegn\u00f2 le dimissioni nel settembre del 1947."}
{"id": "2598924", "revid": "729019", "url": "https://it.wikipedia.org/wiki?curid=2598924", "title": "Vacsay", "text": "L'isola di Vacsay (Gaelico scozzese: \"Bhacsaidh\" o \"Bhacsaigh\" dal norreno \"bakkiey\") \u00e8 una delle isole delle Ebridi Esterne, presso la costa occidentale di Lewis e Harris a West Loch Roag. Grande 41 ettari, il punto pi\u00f9 alto del luogo \u00e8 a quota 34 metri.\nStoria.\nCome molte delle isole circostanti, Vacsay \u00e8 inabitata a causa delle \"Highland Clearances\", il sistematico sfratto della popolazione rurale, avvenuto qui nel 1827.\n\u00c8 stata acquistata nel 1993 da Sirdar Baron Iqbal Singh, che attualmente vive a Lesmahagow. Egli ha acquistato il titolo di \"Lord di Butley Manor\" e desidererebbe inoltre rinominare Vacsay \"Isola di Robert Burns\", o \"Eilean Burns\", sebbene Burns non abbia mai visitato le Ebridi Esterne.\nGeografia e geologia.\nL'isola \u00e8 costituita da Lewisian ortogneiss.\nVacsay si trova fra le isole di Vuia M\u00f2r e Pabay M\u00f2r, vicino a Great Bernera. Possiede un litorale estremamente complesso, connesso alla bassa marea e alle parecchie isole circostanti come Trathasam e Liacam."}
{"id": "2598930", "revid": "290948", "url": "https://it.wikipedia.org/wiki?curid=2598930", "title": "Legge di Gibbs", "text": ""}
{"id": "2598932", "revid": "599013", "url": "https://it.wikipedia.org/wiki?curid=2598932", "title": "Agostino Garofalo", "text": "Caratteristiche tecniche.\nTerzino sinistro preciso sui calci piazzati; pu\u00f2 essere impiegato come esterno di centrocampo.\nCarriera.\nCresce calcisticamente nelle giovanili della . Esordisce in Serie B il 15 dicembre 2002 - sotto la guida di Zeman - in Salernitana- (2-2), subentrando al 27' della ripresa al posto di Cammarota. Conclude l'annata con 5 presenze. Nel 2004 viene ceduto in prestito per una stagione alla in Serie C2.\nIl 19 agosto 2005 passa a titolo definitivo al , in Serie C1. Il 26 ottobre 2006 rinnova il suo contratto fino al 30 giugno 2009. Il 13 maggio 2007 il Grosseto ottiene la sua prima storica promozione in Serie B. A questo successo segue quello della Supercoppa di Lega di Serie C1.\nDopo un inizio di stagione che l'aveva portata a posizionarsi nelle zone alte della classifica, la squadra inanella una serie di risultati negativi, e il giocatore viene indicato dal presidente Piero Camilli tra i responsabili delle brutte prestazioni della squadra, rivelando anche come il giocatore avesse gi\u00e0 firmato con il per la stagione successiva.\nMesso fuori rosa durante la sessione invernale del calciomercato, non viene ceduto, venendo quindi reintegrato in squadra. Il 30 maggio 2009 il Grosseto conquista la qualificazione ai play-off validi per l'accesso in Serie A. Nel corso della partita di ritorno, viene espulso al 20' della ripresa per doppia ammonizione, lasciando la squadra in nove uomini. A fine stagione, come preannunciato, passa a parametro zero al , storico rivale dei \"maremmani\".\nEsordisce in Serie A il 4 novembre 2009 in Siena-Livorno (0-0), subentrando al 30' della ripresa al posto di Cristiano Del Grosso. Con i toscani per\u00f2 non trova spazio, e alla fine del girone di andata le presenze saranno solo tre, tutte da subentrato, l'ultima il 17 gennaio nella trasferta persa contro il Milan (4-0).\nIl 21 gennaio 2010 passa in prestito con diritto di riscatto della met\u00e0 del cartellino al Torino. Sceglie la maglia numero 29. Esordisce in campionato il giorno seguente contro l'Empoli, giocando titolare. Il 15 luglio 2010 viene rinnovato il prestito per un'altra stagione.\nIl 23 agosto 2011 il ne rileva in prestito il cartellino. Il 22 giugno 2012 passa in prestito allo Spezia. Termina la stagione con 37 presenze, di cui 2 in Coppa Italia.\nIl 19 luglio 2013 passa in prestito con diritto di riscatto al . In seguito al fallimento del Siena rimane svincolato.\nIl 20 agosto 2014 passa a parametro zero al Novara, sottoscrivendo un contratto biennale. Il 10 maggio 2015 il Novara viene promosso in Serie B con annessa vittoria del campionato. A questa vittoria segue quella della Supercoppa di Lega Pro.\nL'8 luglio 2016 viene presentato come nuovo acquisto del neo-promosso in Lega Pro.\nIl 6 ottobre 2019 viene annunciato come nuovo acquisto dalla societ\u00e0 militante in Serie D, dopo essersi svincolato dalla societ\u00e0 precedente alla fine della stagione 2018-2019, sposando il progetto di risalita della squadra di Torre del Greco nel calcio professionistico.\nTuttavia nel gennaio 2020 firma per i piemontesi del in Serie C, non riuscendo ad evitarne la retrocessione.\nIl 26 settembre 2020 viene ufficializzato il suo ritorno alla , club che lo lanci\u00f2 nel professionismo sedici anni prima. a fine stagione rinnova il contratto coi \"molossi\".\nStatistiche.\nPresenze e reti nei club.\n\"Statistiche aggiornate al 21 novembre 2021\""}
{"id": "2598934", "revid": "767487", "url": "https://it.wikipedia.org/wiki?curid=2598934", "title": "Parco nazionale Stenshuvud", "text": "Il parco nazionale Stenshuvud (in svedese:\"Stenshuvuds nationalpark\") \u00e8 un parco nazionale della Svezia, nella contea di Scania.\nIl parco si estende su una superficie di 390 ha intorno alla collina omonima. Questa collina si affaccia sul Mar Baltico da un'altezza di 97 m ed \u00e8 un importante punto di riferimento per i naviganti. Nelle giornate di tempo sereno, offre un panorama magnifico che arriva fino all'isola danese di Bornholm.\nL'uomo \u00e8 presente nella regione fin dalla preistoria. Il parco nazionale \u00e8 stato istituito nel 1986.\nIl parco presenta un'importante variet\u00e0 animale e vegetale per il paese e, in particolare, qui sono presenti molte specie considerate a rischio d'estinzione. Il parco \u00e8 anche una grande attrazione turistica con 400.000 visitatori l'anno.\nToponimia.\nIl parco nazionale prende il nome dalla collina di Stenshuvud. Il nome pu\u00f2 significare sia \"la testa (\"huvud\") di pietra (\"sten\")\" sia \"la testa di Sten\". Ad ogni modo, il nome si riferisce ad una leggenda locale secondo cui la collina, e per essere pi\u00f9 precisi la Grotta di Giddastaun, ospit\u00f2 un gigante di nome Sten e sua moglie. Ma in generale, molti luoghi del paese prendono il nome da personaggi mitologici.\nStoria.\nPreistoria e Medioevo.\nProbabilmente la zona era gi\u00e0 abitata e sfruttata dall'uomo 6.000 anni fa. L'uomo locale praticava l'agricoltura e allevava bestiame. Durante il Neolitico e l'et\u00e0 del bronzo la zona \u00e8 rimasta, invece, disabitata e lasciata al degrado. \nNumerose vestigia di quel periodo sono visibili tuttora, come alcune pietre del tardo Neolitico, ai piedi della collina oppure come un castello risalente al periodo delle invasioni barbariche del V e VI secolo costruito sulla cima della collina per fungere da fortezza.\nDopo la peste nera, che impervers\u00f2 tra il 1347 e il 1352, la zona fu di nuovo abbandonata e lasciata al degrado.\nEpoca moderna.\nNel XVIII secolo vennero alcuni pescatori costruirono delle capanne, che sono ancora oggi utilizzate dai pescatori locali. Nel XIX secolo, la deforestazione raggiunse il suo apogeo. Cominciarono ad essere piantati i meli e in breve tempo la zona divenne una grande produttrice di mele.\nNella seconda met\u00e0 del secolo, la foresta riprese a crescere di nuovo sulle colline. A nord del parco, fu creato un arboreto per accelerare il ritorno del verde nella zona. Esso comprende molte specie esotiche di alberi, ma anche molti esemplari di funghi. Nel 1916 sulla collina fu costruito un faro.\nIstituzione del parco.\nA met\u00e0 degli anni 1920, il botanico e geologo Rutger Sernander sollecit\u00f2 pi\u00f9 volte per ottenere provvedimenti che proteggessero la collina. L'area protetta \u00e8 stata ampliata nel 1954 verso sud, arrivando a 109 ha di estensione. Nel 1960, il crescente interesse dei turisti per la collina ha fatto s\u00ec che venissero creati dei percorsi appositamente per i visitatori. Nel 1967, la zona divenne area naturale protetta, il che significa una maggiore tutela rispetto anche alle richieste di Sernander. Il parco nazionale fu definitivamente istituito nel 1986 con 380 ettari. Poco dopo, la superficie \u00e8 stata ampliate fino a 390 ettari.\nAd oggi, il Parco nazionale Stenshuvud \u00e8 l'unico sul territorio svedese con superficie inferiore ai 1000 ettari.\nGeografia.\nPosizione e confini.\nIl parco nazionale Stenshuvud si trova nel comune di Simrishamn in una zona nell'est della Scania, situata nella parte meridionale della Svezia. \u00c8 quindi situato a soli 100\u00a0km da diverse grandi citt\u00e0 svedesi come Lund, Helsingborg e Malm\u00f6. Si estende lungo la costa del Mar Baltico e 56 dei 390 ettari del parco sono sotto il mare. La parte settentrionale del Parco comprende anche la collina di Stenshuvud mentre quella meridionale si trova nell'entroterra."}
{"id": "2598937", "revid": "1310927", "url": "https://it.wikipedia.org/wiki?curid=2598937", "title": "Boquita", "text": ""}
{"id": "2598938", "revid": "348618", "url": "https://it.wikipedia.org/wiki?curid=2598938", "title": "Rafael Aparecido da Silva", "text": ""}
{"id": "2598942", "revid": "290948", "url": "https://it.wikipedia.org/wiki?curid=2598942", "title": "Legge della migrazione indipendente degli ioni", "text": ""}
{"id": "2598943", "revid": "290948", "url": "https://it.wikipedia.org/wiki?curid=2598943", "title": "Legge della mobilit\u00e0 indipendente degli ioni", "text": ""}
{"id": "2598945", "revid": "20768", "url": "https://it.wikipedia.org/wiki?curid=2598945", "title": "Nancy Fraser", "text": "Biografia.\nSi \u00e8 occupata di filosofia politica ed etica normativa. Insegna scienze politiche e sociali a New York. Ha scritto insieme a Axel Honneth \"Redistribuzione o riconoscimento?\" un importante testo di filosofia politica contemporanea. \u00c8 autrice anche di \"Femminismo per il 99%. Un manifesto\" con Cinzia Arruzza e Tithi Bhattacharya. Fraser \u00e8 nota principalmente per il suo lavoro sulle concezioni filosofiche di giustizia e ingiustizia: sostiene che la giustizia pu\u00f2 essere intesa in due modi separati ma interconnessi: la giustizia distributiva (in termini di una pi\u00f9 equa distribuzione delle risorse) e la giustizia del riconoscimento (l'uguale riconoscimento di diverse identit\u00e0/gruppi all'interno di una societ\u00e0). Esistono due forme corrispondenti di ingiustizia: la maldistribuzione e il misconoscimento. \nDa alcuni anni, il lavoro di Fraser si \u00e8 incentrato sul collegamento tra la politica dell'identit\u00e0 con il crescente divario tra ricchi e poveri, in particolare per quanto riguarda il femminismo liberale, che Fraser definisce la \"ancella\" (\"handmaiden\") del capitalismo."}
{"id": "2598946", "revid": "287204", "url": "https://it.wikipedia.org/wiki?curid=2598946", "title": "Chelengk", "text": "Il chelengk \u00e8 una decorazione dell'Impero Ottomano. Esso era perlopi\u00f9 un ornamento da turbante consistente in un fiore centrale con foglie e petali dal quale si originavano tredici raggi, solitamente realizzato in materiali preziosi.\nIl chelengk \u00e8 divenuto famoso per essere stato donato ad Horatio Nelson dal Sultano Selim III come gesto d'onore nella Battaglia del Nilo combattutasi nel 1798, ma viene utilizzato ancora oggi nei paesi arabi come fermaglio per certi vestiti o come decorazione.\nIl chelengk di Nelson fu comprato dalla Societ\u00e0 per Ricerca Nautica nel 1929 dopo un appello nazionale e collocato nel National Maritime Museum a Londra da dove fu rubato nel 1951 e mai pi\u00f9 ritrovato."}
{"id": "2598947", "revid": "729019", "url": "https://it.wikipedia.org/wiki?curid=2598947", "title": "Tornedaliani", "text": "I tornedaliani sono popolazioni finlandesi che, in un periodo storico non certamente determinabile, migrarono verso il nord della Svezia, in particolare nella valle di Tornedalen e nelle aree circostanti.\nLa migrazione dei tornedaliani avvenne dai territori sud-occidentali della Finlandia, principalmente da H\u00e4me e Carelia in un'epoca databile attorno al XIV secolo.\nLa minoranza dei tornedaliani \u00e8 stata ufficialmente riconosciuta dal governo svedese nel 1999, riconoscendo il me\u00e4nkieli, il dialetto parlato dalla minoranza tornedaliana, come minoranza linguistica della Svezia."}
{"id": "2598951", "revid": "124830715", "url": "https://it.wikipedia.org/wiki?curid=2598951", "title": "Club Deportivo Toledo", "text": "Il Club Deportivo Toledo \u00e8 una societ\u00e0 calcistica con sede a Toledo, in Castiglia-La Mancia, in Spagna.\nGioca nella \"Segunda Divisi\u00f3n RFEF\", la quarta serie del campionato spagnolo."}
{"id": "2598952", "revid": "120353413", "url": "https://it.wikipedia.org/wiki?curid=2598952", "title": "Parco nazionale di Store Mosse", "text": "Il parco nazionale di Store Mosse (in svedese \"Store Mosse nationalpark\") \u00e8 un parco nazionale situato nella contea di J\u00f6nk\u00f6ping, nello Sm\u00e5land, in Svezia. Inaugurato nel 1982, copre una superficie di 7682 ha.\nQuando i ghiacciai si ritirarono, alla fine dell'ultima glaciazione, la regione era ricoperta da un vasto lago, il Fornbolmen. A seguito del rimbalzo post-glaciale, pi\u00f9 pronunciato a nord che a sud, la parte settentrionale del lago si prosciug\u00f2, lasciando allo scoperto la sabbia accumulatasi sul fondo del lago. Il clima umido trasform\u00f2 questo terreno vasto e sabbioso in una vasta torbiera, la pi\u00f9 grande della Svezia meridionale: Store Mosse significa letteralmente, appunto, \u00abla grande torbiera\u00bb. Queste torbiere, insieme al lago K\u00e4vsj\u00f6n, attirano centinaia di specie di uccelli che rendono il sito famoso e giustificano la sua designazione come sito Ramsar.\nNel corso della storia, l'uomo \u00e8 rimasto confinato nelle piccole \u00abisole\u00bb asciutte disseminate tra le vaste torbiere, dedicandosi all'agricoltura e, soprattutto, all'allevamento. In pi\u00f9 occasioni gli abitanti hanno prosciugato i grandi laghi allo scopo di ricavare terreni coltivabili di buona qualit\u00e0. Nel XX secolo, quando si levarono le prime voci a favore della protezione del sito e della sua ricca avifauna, ebbe inizio lo sfruttamento su scala industriale della torba. A partire dagli anni '60, il sito venne dichiarato riserva naturale e lo sfruttamento della torba cess\u00f2. Dagli anni '70 sono stati effettuati numerosi lavori di restauro di torbiere e laghi e il sito ottenne il massimo grado di protezione nel 1982, quando venne dichiarato parco nazionale. Oggi il parco \u00e8 un importante sito turistico che accoglie 90.000 visitatori all'anno.\nGeografia.\nIl parco nazionale di Store Mosse \u00e8 situato nei comuni di Gnosj\u00f6, Vaggeryd e V\u00e4rnamo, nella contea di J\u00f6nk\u00f6ping in Svezia, e si estende su una superficie di 7682 ha.\nIl parco sorge su un altopiano, ad un'altitudine di circa 165 m, delimitato dalle valli dei fiumi Lagan e Nissan. L'altopiano ha una superficie molto pianeggiante, con appena una decina di metri di dislivello a eccezione di qualche piccola collina isolata. Questo terreno piatto ha permesso la formazione di vaste torbiere, che ricoprono la maggior parte del parco e costituiscono la pi\u00f9 estesa rete di torbiere della Svezia a sud della Lapponia. Si tratta soprattutto di torbiere alte, con appena qualche rara torbiera minerotrofa. Oltre alle torbiere, nel parco vi sono numerosi piccoli laghi, le cui acque vengono spesso sfruttate per irrigare i campi. Solo il K\u00e4vsj\u00f6n e il Kalvasj\u00f6n hanno acqua in ogni periodo dell'anno. Quasi tutta la superficie del parco appartiene al bacino idrografico dello Stor\u00e5n, che si getta nel lago Bolmen per poi uscirne come emissario con il nome di Bolm\u00e5n, affluente principale del fiume Lagan. Una piccola eccezione \u00e8 costituita dal lago Horssj\u00f6n e dalle torbiere circostanti, che drenano le loro acque nel fiume Lill\u00e5n, un altro affluente del fiume Lagan.\nIl parco gode di un clima oceanico (\"Cfb\" secondo la classificazione di K\u00f6ppen).\nGeologia.\nIl parco poggia per la maggior parte su graniti dello Sm\u00e5land caratterizzati da grandi cristalli di feldspato rosso. La parte occidentale del parco confina con i caratteristici gneiss della Svezia occidentale. Dall'altro lato, la parte orientale confina con i graniti del V\u00e4rmland: la zona di transizione tra queste due zone \u00e8 contrassegnata da rocce molto deformate.\nIl paesaggio attuale \u00e8 fortemente segnato dall'azione delle glaciazioni. Quando l'inlandsis che ricopriva la Scandinavia si ritir\u00f2, circa 12.000 anni fa, lasci\u00f2 dietro di s\u00e9 un lago molto grande chiamato Fornbolmen (letteralmente \u00abantico Bolmen\u00bb), che copriva gran parte dello Sm\u00e5land. A seguito del rimbalzo post-glaciale che si \u00e8 verificato da allora, pi\u00f9 pronunciato a nord che a sud, la parte settentrionale del lago si prosciug\u00f2. La sabbia accumulatasi sul fondo form\u00f2 delle dune e in seguito, a partire da circa 8000 anni fa, un clima pi\u00f9 umido trasform\u00f2 la zona in torbiere.\nOltre alla formazione del lago Fornbolmen, i ghiacciai hanno anche segnato il paesaggio con diverse morene, formando piccole colline sulla superficie altrimenti pianeggiante del parco.\nAmbienti naturali.\nFlora.\nIl parco nazionale di Store Mosse si trova nell'ecoregione delle foreste miste sarmatiche. La stragrande maggioranza della superficie \u00e8 costituita da torbiere, con lo sfagno bruno (\"Sphagnum fuscum\") come specie dominante. La superficie delle torbiere \u00e8 tipicamente un'alternanza di depressioni ricoperte da sfagno cuspidato (\"Sphagnum cuspidatum\"), rincospora chiara (\"Rhynchospora alba\") e drosere e piccole collinette dove crescono lo sfagno di Magellano (\"Sphagnum magellanicum\"), l'erioforo vaginato (\"Eriophorum vaginatum\"), l'andromeda (\"Andromeda polifolia\"), l'ossicocco (\"Vaccinium oxycoccus\"), il brugo (\"Calluna vulgaris\") e l'empetro nero (\"Empetrum nigrum\"). In generale queste torbiere non sono boscose, ma in certe zone, in particolare nelle fasce di transizione con le zone pi\u00f9 asciutte, dei piccoli pini silvestri (\"Pinus sylvestris\") possono formare una foresta aperta.\nA sud del lago si estende Stora gungflyet, una torbiera inondata regolarmente dal lago e dominata da alti carici e dal mirto delle paludi (\"Myrica gale\"). All'estremit\u00e0 meridionale del parco si trova un'altra zona molto particolare: Bj\u00f6rnekullak\u00e4rret, la principale torbiera minerotrofa fertile del parco. Grazie al suo terreno calcareo, questa torbiera ospita diverse specie atipiche per la regione, come l'elleborina palustre (\"Epipactis palustris\"), la manina rosea (\"Gymnadenia conopsea\") e l'orchidea a foglie larghe (\"Dactylorhiza majalis\").\nSui terreni asciutti si sviluppa una foresta di pini caratteristica della taiga. Sul suolo, spesso costituito da sabbia, cresce un sottobosco secco, con cespugli di brugo e mirtillo rosso (\"Vaccinium vitis-idaea\") e tappeti di pleurozio dorato (\"Pleurozium schreberi\"). Certe zone, tuttavia, presentano un terreno un po' pi\u00f9 umido, in particolare nella zona di transizione con le torbiere, il che consente lo sviluppo del mirtillo (\"Vaccinium myrtillus\"), della trientale europea (\"Trientalis europaea\") e della gramigna di Parnasso (\"Maianthemum bifolium\").\nFauna.\nL'avifauna del parco, particolarmente ricca e varia, \u00e8 uno dei motivi che portarono alla protezione di questa zona, sebbene essa sia diminuita intorno al lago K\u00e4vsj\u00f6n dai tempi di Edvard Wibeck ai primi del XX secolo. Il lago rimane un punto dove si incontrano specie che nidificano generalmente nella Svezia settentrionale, come il frullino (\"Lymnocryptes minimus\") e la pantana (\"Tringa nebularia\"), e specie pi\u00f9 meridionali, come il voltolino (\"Porzana porzana\"), il mestolone (\"Spatula clypeata\") e il moriglione (\"Aythya ferina\"). In primavera, Stora gungflyet \u00e8 in gran parte inondata e costituisce un luogo di sosta apprezzato da numerose specie, e sono numerose quelle che ne approfittano per effettuare la muta. Tra queste specie migratrici, il cigno selvatico (\"Cygnus cygnus\") \u00e8 particolarmente numeroso: talvolta \u00e8 possibile osservarne contemporaneamente diverse centinaia di esemplari intorno al lago. Oltre ad essere un luogo di sosta, \u00e8 anche un importante sito di nidificazione, in particolare per l'alzavola (\"Anas crecca\"), il germano reale (\"Anas platyrhynchos\") e la gru (\"Grus grus\"). Sono poche le specie che trascorrono qui l'inverno, ad eccezione di uccelli predatori, come l'aquila reale (\"Aquila chrysaetos\"). Anche le torbiere ospitano un gran numero di uccelli, tra i quali possiamo citare il chiurlo maggiore (\"Numenius arquata\"), lo stiaccino (\"Saxicola rubetra\"), il fagiano di monte (\"Lyrurus tetrix\") e, pi\u00f9 raramente, il beccaccino (\"Gallinago gallinago\"), il piviere dorato (\"Pluvialis apricaria\") e il piro piro boschereccio (\"Tringa glareola\").\nBench\u00e9 meno evidenti, il parco ospita anche una popolazione relativamente ricca di mammiferi, in particolare di alce (\"Alces alces\"), capriolo (\"Capreolus capreolus\") e volpe (\"Vulpes vulpes\"); anche la lince euroasiatica (\"Lynx lynx\") \u00e8 presente.\nStoria.\nUtilizzo della regione nella storia.\nLe pi\u00f9 antiche tracce di presenza umana nella regione risalgono all'et\u00e0 della pietra, in zone che probabilmente corrispondevano al litorale del Fornbolmen. Successivamente, nell'et\u00e0 del bronzo e nell'et\u00e0 del ferro, la presenza umana si concentr\u00f2 intorno alle torbiere.\nIn particolare, tra le torbiere di Store Mosse vi erano due \u00abisole\u00bb che venivano sfruttate per scopi agricoli: S\u00f6dra Sv\u00e4n\u00f6 e L\u00f6v\u00f6. Il sito di S\u00f6dra Sv\u00e4n\u00f6 ospitava due fattorie all'epoca del Laga skiftet (1847), ma era probabilmente occupato da pi\u00f9 tempo, come testimoniano l'insieme di tombe e i resti di una casa nelle vicinanze, risalenti all'inizio del periodo storico. I campi venivano coltivati ogni anno, i prati fornivano foraggio per nutrire gli animali durante l'inverno e il vasto territorio intorno alla tenuta veniva utilizzato per il pascolo. Il sito di L\u00f6v\u00f6 risale probabilmente al XVIII secolo.\nNel 1840, il livello dei laghi K\u00e4vsj\u00f6n e H\u00e4rads\u00f6sj\u00f6n venne abbassato di circa un metro, il che permise di recuperare circa 720 ha di terreni agricoli (compresa la zona chiamata Stora gungflyet). Ci\u00f2 fu reso possibile dalla creazione di un canale tra i due laghi e dall'abbassamento del ruscello Fl\u00e4seb\u00e4cken, che regola il livello dei due laghi, nel punto in cui esce dal K\u00e4vsj\u00f6n. Da allora il Fl\u00e4seb\u00e4cken \u00e8 stato dragato e abbassato pi\u00f9 volte e, dalla met\u00e0 del XX secolo, gli effetti di questi cambiamenti sulla flora e la fauna sono stati attentamente studiati. Anche il lago Horssj\u00f6n venne prosciugato negli anni '70 del XIX secolo grazie a un canale che conduceva verso il fiume Lill\u00e5n.\nDallo sfruttamento della torba alla protezione.\nNel 1905, durante le discussioni che portarono alla creazione dei primi parchi nazionali della Svezia, Edvard Wibeck sugger\u00ec la protezione di Store Mosse. L'Accademia reale svedese delle scienze fu d'accordo con lui, ma la contea si oppose, dal momento che la regione era ricca di torba dalla quale si potevano ricavare enormi profitti. L'anno successivo, la torba di Store Mosse inizi\u00f2 ad essere estratta su scala industriale dalla compagnia \"H\u00e4dinge Torfstr\u00f6 aktiebolag\" nella zona intorno alla linea ferroviaria. La stessa compagnia ferroviaria svedese Statens J\u00e4rnv\u00e4gar inizi\u00f2 a estrarre torba in quantit\u00e0 limitata ad ovest del lago Horssj\u00f6n tra il 1915 e il 1925-1926 per alimentare le sue locomotive a vapore. Nel 1927, la situazione politica nella contea cambi\u00f2 e l'avifauna del lago K\u00e4vsj\u00f6n fu protetta. Nel 1959, un ulteriore abbassamento del Fl\u00e4seb\u00e4cken e quindi del lago K\u00e4vsj\u00f6n ravviv\u00f2 il dibattito sulla protezione dell'area. Allo stesso tempo, la \"AB Svensk torvindustri\" aveva in programma di estrarre torba da diverse aree di Store Mosse e ritorn\u00f2 in auge l'ipotesi di tutelare l'intera superficie di Store Mosse come parco nazionale. Finalmente, nel 1965, la contea dichiar\u00f2 una riserva naturale provvisoria intorno ai laghi K\u00e4vsj\u00f6n, H\u00e4rads\u00f6sj\u00f6n e Horssj\u00f6n. I progetti della \"AB Svensk torvindustri\" vennero interrotti e i terreni furono venduti allo Stato. Inoltre, l'anno successivo, la sede della \"H\u00e4dinge Torfstr\u00f6 aktiebolag\" venne devastata da un incendio che pose fine alle operazioni di sfruttamento e anche il terreno di sua propriet\u00e0 venne venduto allo Stato. In totale, durante il periodo di sfruttamento furono prosciugati 400 ha di zone umide. Contemporaneamente alla protezione provvisoria, la contea stava prendendo in considerazione l'idea di una protezione pi\u00f9 permanente e rigorosa, ma l'attuazione di questo progetto era resa difficile dal fatto che i terreni in questione erano in gran parte privati e appartenenti a molti proprietari diversi. La stessa associazione per la conservazione della natura Svenska Naturskyddsf\u00f6reningen cerc\u00f2 di acquistare alcuni terreni per proteggere il sito. Nel 1968, la superficie della riserva provvisoria venne estesa a quasi tutte le torbiere. Nel 1971, la contea propose finalmente la creazione di un parco nazionale, ma allo stesso tempo era allo studio un progetto per ripristinare il lago K\u00e4vsj\u00f6n che ritard\u00f2 l'iter. Il progetto di ripristino venne convalidato nel 1975 e nel 1979 la questione del parco nazionale divenne nuovamente di attualit\u00e0 e finalmente, il 26 maggio 1982, esso venne infine inaugurato. Tuttavia bisogner\u00e0 aspettare il 2013 perch\u00e9 l'intera superficie del parco entri in possesso dello Stato. Il parco \u00e8 anche un sito Ramsar dal 1974 e fa parte della rete Natura 2000 dal 1995.\nGestione e amministrazione.\nCome per la maggior parte dei parchi nazionali della Svezia, la gestione e l'amministrazione sono divise tra l'Agenzia svedese per la protezione dell'ambiente (Naturv\u00e5rdsverket) e il Consiglio amministrativo delle contee (\"L\u00e4nsstyrelse\"). Il Naturv\u00e5rdsverket \u00e8 responsabile della proposta di nuovi parchi nazionali, previa consultazione con il consiglio di amministrazione delle contee e dei comuni, e la loro creazione viene approvata da un voto del parlamento. Il terreno viene quindi acquistato dallo Stato, tramite l'intermediazione del Naturv\u00e5rdsverket. La gestione viene quindi affidata principalmente alla contea, vale a dire, nel caso del parco di Store Mosse, al consiglio di amministrazione della contea di J\u00f6nk\u00f6ping.\nCon lo scopo di conciliare protezione della natura e turismo, il parco \u00e8 stato diviso in tre zone. La zona III corrisponde all'ingresso principale del parco e a \u00d6stra Rockne ed \u00e8 destinata a convogliare l'afflusso dei visitatori con un gran numero di infrastrutture. La zona II \u00e8 situata principalmente intorno ai laghi K\u00e4vsj\u00f6n e H\u00e4rads\u00f6sj\u00f6n o lungo le dune di L\u00f6v\u00f6 rockne, vale a dire meno del 20% della superficie del parco. La maggior parte delle infrastrutture turistiche al di fuori dell'area di ingresso \u00e8 situata nella zona II, ed \u00e8 pertanto qui che la gestione \u00e8 pi\u00f9 importante per assicurare il compromesso tra la missione turistica ed ecologica del parco. \u00c8 sempre in questa zona che vengono svolte attivit\u00e0 di gestione ambientale come la manutenzione dei prati, gli incendi boschivi volontari, ecc.. A questa zona si aggiunge la zona IIa, che corrisponde alla zona di ripristino delle torbiere, principalmente lungo la linea ferroviaria. Quando il restauro sar\u00e0 completato e l'area non necessiter\u00e0 pi\u00f9 di alcun tipo di manutenzione, questa zona \u00e8 destinata a unirsi alla zona I. Quest'ultima corrisponde a tutto il resto del parco (76%) ed \u00e8 la cosiddetta area selvaggia, dove la natura \u00e8 lasciata a s\u00e9 stessa.\nTra il 2010 e il 2015, i 300 ha di siti storici di estrazione della torba sono stati oggetto di un programma di ripristino denominato \"Ad(d)mire\", finanziato in parte dallo strumento finanziario per l'ambiente (LIFE) dell'Unione europea. Gli alberi che erano cresciuti in queste zone che erano state prosciugate sono stati rimossi e l'idrologia della torbiera \u00e8 stata ripristinata. 20 ettari, tuttavia, sono stati preservati come patrimonio culturale.\nTurismo.\nIl parco nazionale \u00e8 un importante sito turistico che ogni anno accoglie circa 90.000 visitatori. I turisti vengono qui prevalentemente in estate, ma non sono rari anche quelli che visitano il parco in inverno, soprattutto quando il paesaggio \u00e8 ammantato di neve. Molti turisti abitano nei comuni vicini, ma ci sono anche molti stranieri, provenienti soprattutto da Germania, Danimarca e Paesi Bassi. L'ingresso principale del parco \u00e8 facilmente accessibile, essendo situato lungo la strada 151, che collega il parco con V\u00e4rnamo e la strada europea 4. All'entrata si trovano in particolare un grande parcheggio e il \"naturum\" (centro di informazioni) del parco, inaugurato nel 2003. Nelle vicinanze si trova la torre di osservazione principale, una delle sei presenti nel parco, con vista sul lago K\u00e4vsj\u00f6n e su Stora gungflyet. Molti dei sentieri del parco partono da qui. In totale, nel parco vi sono 49 km di sentieri, molti dei quali sono stati ampliati a partire dagli anni 2000 per facilitare l'accesso alle persone con disabilit\u00e0. Molti degli edifici storici del parco sono stati convertiti in strutture turistiche: in particolare, l'associazione turistica Svenska Turistf\u00f6reningen gestisce un ostello della giovent\u00f9 a Svan\u00f6 e uno a L\u00f6v\u00f6."}
{"id": "2598955", "revid": "339392", "url": "https://it.wikipedia.org/wiki?curid=2598955", "title": "Formalit\u00e0 (chimica)", "text": ""}
{"id": "2598957", "revid": "106456", "url": "https://it.wikipedia.org/wiki?curid=2598957", "title": "Folco Portinari (saggista)", "text": "Biografia.\nDagli anni cinquanta fece parte, in RAI, allora diretta da Filiberto Guala, del gruppo dei \u00abcorsari\u00bb, come venivano definiti gli appartenenti a quel gruppo di giovani intellettuali ammessi nella televisione pubblica per meriti intellettuali e al di fuori di logiche di lottizzazione e appartenenza politica: insieme a lui erano Gianni Vattimo, Mario Carpitella, Furio Colombo, Umberto Eco, Enrico Vaime, Emilio Garroni, Luigi Silori, Fabiano Fabiani, Piero Angela, Adriano De Zan, Emmanuele Milano, Angelo Guglielmi, Gianfranco Bettetini.\nFu docente di Storia della letteratura italiana moderna e contemporanea all'Universit\u00e0 degli Studi di Torino. Come critico letterario e storico della letteratura, produsse saggi e monografie su autori della letteratura italiana dell'Ottocento e Novecento.\nCollabor\u00f2 a riviste letterarie di spicco (\"Letteratura\", \"Il Ponte\", \"Paragone\", \"Il Verri\") e a periodici e quotidiani come \"La Stampa\", il \"Corriere della Sera\", \"Panorama\", \"l'Unit\u00e0\" e \"Diario\".\nSi occup\u00f2 anche di temi e aspetti legati alla cultura del cibo e dell'alimentazione, con la sua partecipazione all'ideazione del manifesto dello Slow Food e con la pubblicazione di libri (\"Il piacere della gola\", Camunia, 1986; \"Voglia di gelato\", Idealibri, 1991); era inoltre nel comitato scientifico di \"Casa Artusi\", a Forlimpopoli, comune dal quale si vide conferire la cittadinanza onoraria.\nFu inoltre autore di alcune raccolte di versi."}
{"id": "2598960", "revid": "120937917", "url": "https://it.wikipedia.org/wiki?curid=2598960", "title": "Axel Honneth", "text": "Biografia.\nAllievo di J\u00fcrgen Habermas, insegna filosofia all'Universit\u00e0 di Francoforte. Il suo pensiero si distanzia da quello del maestro grazie ai contributi della filosofia di Hegel (in particolare della dialettica signoria/servit\u00f9 della \"Fenomenologia dello spirito\") e delle conseguenti riflessioni di Marx; \u00e8 inoltre influenzato dalle teorie di George Herbert Mead, Gy\u00f6rgy Luk\u00e1cs e Michel Foucault. \u00c8 esponente della terza generazione della \"Scuola di Francoforte\".\nDirettore dell'Istituto di ricerche sociali, viene considerato il pi\u00f9 importante filosofo della terza generazione della Scuola di Francoforte (dopo la prima generazione di Max Horkheimer e Theodor Adorno e la seconda di Habermas).\nPensiero.\nLa sua filosofia si inserisce nel dibattito sulle politiche del \"riconoscimento\" (\"Anerkennung\") all'interno di una prospettiva multiculturale e tenta di conciliare posizioni liberali e dottrine comunitaristiche.\nIl suo saggio pi\u00f9 importante \u00e8 \"Lotta per il riconoscimento. Proposte per un'etica del conflitto\" (1992). Da ricordare anche il libro pubblicato insieme a Nancy Fraser \"Redistribuzione o riconoscimento?\"."}
{"id": "2598962", "revid": "406204", "url": "https://it.wikipedia.org/wiki?curid=2598962", "title": "Storico della letteratura", "text": ""}
{"id": "2598963", "revid": "31886", "url": "https://it.wikipedia.org/wiki?curid=2598963", "title": "Villa Salvetti", "text": "Villa Salvetti \u00e8 una delle ville storiche di Napoli; \u00e8 locata nel quartiere di Barra.\nL'antico edificio, gi\u00e0 presente nella Mappa del Duca di Noja, non mostra rilevanti rimaneggiamenti: il suo aspetto \u00e8 ancora prettamente settecentesco. La planimetria dei fabbricati \u00e8 a forma di U, mentre l'esterno \u00e8 caratterizzato dal portale e dalle finestre circondate da pregevoli riquadrature in stucco. La struttura, in tempi pi\u00f9 recenti, \u00e8 stata protagonista di vari interventi di restauro che tuttavia non hanno risolto tutti i problemi dell'edificio.\nLe condizioni del giardino ancora conservato, non sono delle migliori, nonostante i vari interverti di pulizia, ed installazione di giostrine, da parte di C.A.B, un parco che potrebbecdare lustro al quartiere, insieme a le altte aree verdi del territorio tresano. La villa oggi \u00e8 di propriet\u00e0 del Comune di Napoli."}
{"id": "2598964", "revid": "767487", "url": "https://it.wikipedia.org/wiki?curid=2598964", "title": "A Retrospective (Saetia)", "text": "A Retrospective \u00e8 una raccolta di brani del gruppo musicale screamo statunitense Saetia, pubblicata nel 2001."}
{"id": "2598965", "revid": "406204", "url": "https://it.wikipedia.org/wiki?curid=2598965", "title": "Manni editori", "text": ""}
{"id": "2598966", "revid": "619191", "url": "https://it.wikipedia.org/wiki?curid=2598966", "title": "Loi sur le timbre", "text": "La legge sulla stampa (in francese loi sur le timbre) \u00e8 stata una legge, la n. 2136, francese sulla tassazione della stampa, pubblicata sul \"Bollettino delle leggi della repubblica\" n. 237 del 3 novembre 1798 (13 brumaio anno VII del calendario rivoluzionario francese).\nLa legge in questione definiva gli standard cartacei e le imposte applicabili per tutti gli atti e scritture che dovevano avere valore in ambito civile o in ambito giudiziario ed \u00e8 paragonabile all'attuale imposta di bollo.\n\u00c8 interessante perch\u00e9 riporta diversi formati di carta che gi\u00e0 corrispondono esattamente ad alcuni dei formati standard internazionali che saranno proposti 130 anni dopo indipendentemente da un comitato di standardizzazione tedesco, attualmente codificati con lo standard ISO 216."}
{"id": "2598971", "revid": "1645776", "url": "https://it.wikipedia.org/wiki?curid=2598971", "title": "Growing Up Live", "text": "Growing Up Live \u00e8 il secondo DVD del musicista britannico Peter Gabriel. Esso ritrae il concerto presso il Mediolanum Forum di Milano del tour del suo ultimo album \"Up\"."}
{"id": "2598975", "revid": "22475", "url": "https://it.wikipedia.org/wiki?curid=2598975", "title": "Stadio Jos\u00e9 Rico P\u00e9rez", "text": "Lo stadio Jos\u00e9 Rico P\u00e9rez \u00e8 lo stadio di calcio di Alicante, in Spagna.\nCostruito nel 1974, \u00e8 utilizzato per gli incontri di campionato dell'Alicante e dell'H\u00e9rcules ed ha una capienza di spettatori.\nHa ospitato tre incontri del Campionato mondiale di calcio 1982:"}
{"id": "2598976", "revid": "43530", "url": "https://it.wikipedia.org/wiki?curid=2598976", "title": "Industria cinematografica", "text": ""}
{"id": "2598980", "revid": "227910", "url": "https://it.wikipedia.org/wiki?curid=2598980", "title": "Croce del Tesoro di San Giovanni", "text": "La Croce del Tesoro di San Giovanni \u00e8 un esempio di oreficeria rinascimentale, scolpita in lamina d'argento, cesellata e smaltata da Betto di Francesco Betti, Antonio del Pollaiolo e Miliano di Domenico Dei tra il 1457 e il 1459 circa. L'opera, alta due metri e larga 90\u00a0cm, \u00e8 conservata nel Museo dell'Opera del Duomo di Firenze.\nStoria.\nLa croce-reliquiario venne commissionata dall'Arte di Calimala per il Battistero di Firenze per custodire un frammento della Vera Croce che, secondo la leggenda, era stato donato alla citt\u00e0 da Carlo Magno al vescovo Turpino (una figura non provata storicamente).\nEsiste una documentazione piuttosto esauriente che testimonia la commissione dell'opera, nata probabilmente per rivaleggiare con la croce dorata fatta eseguire dall'Arte della Lana per contenere una reliquia analoga in Duomo, nel 1455. I lavori vennero affidati nel 1457 a tre artisti: Antonio del Pollaiolo, Miliano Dei e Betto di Francesco.\nNel 1459 \u00e8 registrato il pagamento di 3036 fiorini (dei quali 2002 furono consegnati al solo Antonio del Pollaiolo e 1030 a Betto di Francesco Betti) per l'opera. Il 13 gennaio 1459 era stata esposta, sopra il dossale argenteo del Battistero, per la festa del Dono e poi di nuovo il 24 giugno, festa di San Giovanni. Nel 1468 per\u00f2 un documento ricorda Antonio del Pollaiolo al lavoro sulla croce (per un restauro? per modifiche?). Probabilmente entro la fine del XV secolo la Croce perse infatti la sua funzione di reliquiario (il frammento del legno sacro si trova oggi in un apposito reliquiario eseguito nel 1702), diventando un ostensorio, con l'aggiunta del Crocifisso, al posto forse di una teca di cristallo, e delle statuette laterali.\nNel 1475 \u00e8 ricordata da Pietro Cennini, che la vide esposta con il resto del Tesoro durante i festeggiamenti di San Giovanni. Venne poi citata da Vasari (che la elogi\u00f2 molto, nelle Vite dei fratelli Pollaiolo), Bocchi e Baldinucci.\nNel Settecento viene fatto un inventario del Tesoro da Gori, preposto del Battistero, che assegna alla croce un posto di rilievo. Con la soppressione leopoldina delle Arti di Firenze (1770), l'opera, in quanto appartenente all'Arte che l'aveva commissionata, pass\u00f2 al governo granducale, che la destin\u00f2 in un primo tempo alla Camera di Commercio di Firenze, per poi passare all'Opera di Santa Maria del Fiore, dove fu custodita fino all'apertura del museo nel 1881.\nDal 1891 la Croce, ormai musealizzata, non \u00e8 pi\u00f9 esposta durante la festa di San Giovanni, nonostante le proteste di allora della Commissione ecclesiastica e dei fiorentini.\nDescrizione.\nLa Croce-ostensorio \u00e8 composta da tre parti principali distinte: il Crocifisso, in alto, il fusto, con i bracci che reggono due statuette dei \"Dolenti\", e la base, con due bracci che reggono altrettante statuette di angeli. Si pensa che la parte superiore sia di Berto di Francesco Betti, mentre quella inferiore dal Pollaiolo con l'aiuto di Miliano Dei, anche se alcuni individuano in Dei un semplice \"manager\" e coordinatore dell'opera. Alcuni studiosi hanno espresso dubbi sulla paternit\u00e0 del Cristo Crocifisso e sulle statuette nei bracci della base, attribuite anche a Bernardo Cennini o Luca della Robbia.\nLa faccia anteriore del crocifisso ha quattro smalti alle estremit\u00e0 dei bracci (l'\"Eterno\" in alto, la \"Vergine\" a sinistra, \"San Giovanni\" a destra e la Maddalena in basso. All'intersezione dei bracci, dietro la testa del Cristo, si trova lo smalto del \"Pellicano che d\u00e0 le sue carni per sfamare i figli\", simbolo del sacrificio, mentre a met\u00e0 del braccio, dietro i piedi della statuetta, si trova uno smalto di \"Santo\". La faccia posteriore mostra ai bracci i quattro evangelisti, all'intersezione l\"'Agnus Dei\" ed a met\u00e0 del braccio inferiore \"San Giovanni Battista nel deserto\". Alla base della croce si trova un calvario a rilievo, circondato dalle mura di un castello in miniatura (simbolo idealizzato di Gerusalemme) e popolato da serpi e da un teschio.\nPi\u00f9 sotto i due bracci con le statuette della \"Vergine\" e di \"San Giovanni apostolo\" sono raccordati al fusto da due volute, con contengono altrettanti smalti, raffiguranti \"Santi\" e un'\"Annunciazione\".\nPi\u00f9 in basso il fusto \u00e8 decorato da un tempietto a base circolare con le figure di \"San Giovanni in trono\" e \"angeli\". Questa decorazione riprende la forma della lanterna della cupola di Santa Maria del Fiore, in costruzione proprio in quegli anni, come si trova in altre numerose oreficerie dell'epoca, e testimonia l'osmosi di modelli e riferimenti tra discipline artistiche differenti.\nAlla base del piede si appoggiano due arpie a tutto tondo che reggono sulla testa altrettante figurette di angeli. La base \u00e8 decorata da rilievi a cesello, raffiguranti il \"Battesimo di Cristo\", i \"Dottori della Chiesa\", \"Mos\u00e8\", le \"Virt\u00f9 teologali\", la \"Temperanza\", due \"Angeli\" e alcuni stemmi dell'Arte di Calimala, composti dall'aquila che tiene tra gli artigli un torsello, cio\u00e8 una balla di stoffe."}
{"id": "2598984", "revid": "297059", "url": "https://it.wikipedia.org/wiki?curid=2598984", "title": "Laestadianesimo", "text": "Il laestadianesimo \u00e8 un movimento luterano nato nella met\u00e0 del XIX secolo, fortemente influenzato dal pietismo e dal moravianesimo. \u00c8 il pi\u00f9 imponente movimento revivalista dei Paesi nordici. Il fondatore del movimento fu Lars Levi L\u00e6stadius, pastore luterano e botanico svedese.\nSono presenti anche in nord America, Russia ed Europa centrale, in alcuni paesi africani e complessivamente in 23 paesi nel mondo. La comunit\u00e0 ammonta a circa 200'000 fedeli. \nDivisi originariamente in 19 branche, quelle attualmente attive sono 15, delle quali 3 sono le pi\u00f9 importanti e attive: il laestadianesimo conservatore, corrispondente alla chiesa luterana Laestadiana, i Firstborn Laestadianism attivi in nord America e \"Rauhan Sana\" conosciuti come Apostolic Lutheran Church of America. Queste 3 branche comprendono circa il 90% di tutto il movimento del laestadianesimo."}
{"id": "2598989", "revid": "406204", "url": "https://it.wikipedia.org/wiki?curid=2598989", "title": "Folco Portinari (giornalista)", "text": ""}
{"id": "2598993", "revid": "767487", "url": "https://it.wikipedia.org/wiki?curid=2598993", "title": "Autorit\u00e0 di bacino interregionale del fiume Lemene", "text": "L'Autorit\u00e0 di bacino interregionali del fiume Lemene \u00e8 una delle Autorit\u00e0 interregionali istituite a seguito dell'art. 13 della legge del 18 maggio 1989, n. 183 che gestisce il bacino idrografico degli omonimo fiume.\nIl territorio gestito \u00e8 suddiviso fra i seguenti enti:\nLa sede amministrativa \u00e8 a Venezia."}
{"id": "2598994", "revid": "200568", "url": "https://it.wikipedia.org/wiki?curid=2598994", "title": "Metaperiodato di potassio", "text": ""}
{"id": "2598996", "revid": "1543377", "url": "https://it.wikipedia.org/wiki?curid=2598996", "title": "Autorit\u00e0 di bacino interregionale del fiume Fiora", "text": "L'Autorit\u00e0 di bacino interregionale del fiume Fiora \u00e8 una delle Autorit\u00e0 interregionali istituite a seguito dell'art. 13 della legge del 18 maggio 1989, n. 183 che gestisce il bacino idrografico dell'omonimo fiume.\nIl territorio gestito \u00e8 suddiviso fra i seguenti enti:\nLa sede amministrativa \u00e8 a Grosseto."}
{"id": "2598999", "revid": "1442080", "url": "https://it.wikipedia.org/wiki?curid=2598999", "title": "Aretaone", "text": "Aretaone (in greco \"\u1f08\u03c1\u03b5\u03c4\u03ac\u03c9\u03bd\") \u00e8 una figura mitologica dell'Iliade (VI, v. 31); fu un guerriero troiano.\nAretaone fu ucciso da Teucro in un'azione bellica descritta nel libro VI dell'Iliade relativo all'incontro di Ettore e Andromaca.\nOmonimia e paternit\u00e0.\nNel poema omerico il nome identifica anche il padre dei tre guerrieri frigi Ascanio, Forci, Mori e Palmi."}
{"id": "2599000", "revid": "38120", "url": "https://it.wikipedia.org/wiki?curid=2599000", "title": "Asmita", "text": ""}
{"id": "2599001", "revid": "1573940", "url": "https://it.wikipedia.org/wiki?curid=2599001", "title": "Autorit\u00e0 di bacino interregionale del fiume Tronto", "text": "L'Autorit\u00e0 di bacino interregionale del fiume Tronto \u00e8 una delle Autorit\u00e0 interregionali istituite a seguito dell'art. 13 della legge del 18 maggio 1989, n. 183 che gestisce il bacino idrografico dell'omonimo fiume.\nIl territorio gestito \u00e8 suddiviso fra i seguenti enti:\nLa sede amministrativa \u00e8 a Ascoli Piceno."}
{"id": "2599004", "revid": "131358", "url": "https://it.wikipedia.org/wiki?curid=2599004", "title": "Marco Ant\u00f4nio Boiadeiro", "text": ""}
{"id": "2599005", "revid": "228587", "url": "https://it.wikipedia.org/wiki?curid=2599005", "title": "Recettore del glucagone", "text": "Il recettore del glucagone \u00e8 un recettore proteico della massa di \"62 kDa\" attivato dal glucagone. Appartiene alla famiglia dei Recettori accoppiati a proteine G, in particolare accoppiato alla subunit\u00e0 Gs alfa.\nQuando il glucagone si lega al recettore, si ha una variazione conformazionale del recettore che viene cos\u00ec attivato. Dalla sua attivazione si ha il distacco della subunit\u00e0 \u03b1 dalla proteina G. Questa a sua volta provvede all'attivazione dell'adenilato ciclasi, con aumento dei livelli intracellulari di cAMP.\nL'atto finale della stimolazione dei recettori del glucagone da parte del glucagone stesso si traduce in rilascio di glucosio nel sangue, il che significa aumento della glicemia.\nI recettori del glucagone si trovano soprattutto nel fegato, nei reni e nel tessuto adiposo (attivano la lipasi ormono-sensibile che \u00e8 in grado di mobilizzare i triacilgliceroli trasformandoli in FFA che, legati all'albumina, entrano nel circolo ematico).\nNon ci sono recettori per il glucagone nei miociti."}
{"id": "2599007", "revid": "86341", "url": "https://it.wikipedia.org/wiki?curid=2599007", "title": "Televis\u00e3o Independente", "text": "Televis\u00e3o Independente, anche nota con l'acronimo TVI, \u00e8 un canale televisivo privato portoghese, solitamente tarato sul tasto 4 del telecomando.\nStoria.\nHa infatti iniziato le sue trasmissione col nome 4 il 20 febbraio 1993, 4 mesi dopo la nascita dell'altro canale privato SIC.\nInizialmente la presenza di aziende e associazioni vicine al Cattolicesimo ha dato alla programmazione degli inizi una forte impronta cristiana, e in generale il canale sul fronte ascolti superava appena il secondo canale RTP. Per alcuni mesi ha trasmesso alcuni programmi in PALplus.\nDal 1999, con l'acquisto da parte della portoghese Media Capital, TVI ha cominciato a produrre programmi in proprio, pur continuando anche a comprare format e serie estere, ed in pochi anni \u00e8 diventata la tv pi\u00f9 vista del Portogallo. Nel contempo per\u00f2 ha ricevuto molte critiche per alcuni suoi programmi, tra cui la seguita serie \"Morangos com a\u00e7ucar\", accusata di dare una visione distorta della giovent\u00f9 lusitana.\nDal 2009 nascono dei canali tematici, tutti a pagamento e in HD: TVI24 (all-news), TVI Fic\u00e7\u00e3o (fiction e serie tv), TVI Reality (intrattenimento).\nA luglio 2017 Altice (proprietaria di Portugal Telecom) annuncia di voler acquistare Media Capital, proprietaria degli asset TVI, dal gruppo Prisa, ma vi rinuncia un anno dopo per motivi antitrust. Nella primavera 2020 \u00e8 invece l'editore Cofina, dopo aver firmato un preaccordo di acquisto, a desistere; soli in autunno Prisa vender\u00e0 gli asset a vari investitori."}
{"id": "2599008", "revid": "1305772", "url": "https://it.wikipedia.org/wiki?curid=2599008", "title": "Parco nazionale Tiveden", "text": "Il parco nazionale Tiveden \u00e8 un parco nazionale della Svezia, nelle contee di \u00d6rebro e V\u00e4stra G\u00f6taland. \u00c8 stato istituito nel 1983 e occupa una superficie di 1.350 ha.\nFlora.\nTipica del Lago Fagert\u00e4rn nel parco nazionale di Tiveden \u00e8 la \"Nymphaea alba\" var. \"rubra\", scoperta dal botanico Robert Caspary nel 1863. "}
{"id": "2599010", "revid": "6923", "url": "https://it.wikipedia.org/wiki?curid=2599010", "title": "Movimento per la Riforma Europea", "text": "Il Movimento per la Riforma Europea (\"MER\") \u00e8 stata un'alleanza europea tra partiti politici nazionali di centro-destra, conservatori, liberali e euroscettici. \u00c8 stato fondato il 13 luglio 2006 e si \u00e8 dissolto il 22 giugno 2009 confluendo nel Gruppo dei Conservatori e dei Riformisti Europei al Parlamento Europeo, nato in quello stesso giorno e di cui \u00e8 stato il precursore.\nStoria.\nIl MER \u00e8 stato fondato nel 2006 dai Conservatori Britannici e dai Conservatori cechi con la funzione di preparare un nuovo gruppo parlamentare europeo da crearsi dopo le elezioni europee del 2009; nel mentre i due partiti fondatori sarebbero rimasti nel gruppo \"PPE-DE\", e precisamente nel sottogruppo dei \"Democratici Europei\" insieme all'italiano Partito Pensionati.\nGi\u00e0 prime delle elezioni europee 2009 il leader del Partito Conservatore inglese Cameron aveva anticipato che dopo le elezioni il suo partito sarebbe uscito del gruppo popolare e avrebbe creato un nuovo gruppo anti-federalista. A seguito delle elezioni infatti nasce il Gruppo dei Conservatori e dei Riformisti Europei, composto da partiti di centro-destra, conservatori e euroscettici fuoriusciti dai gruppi PPE-DE e UEN.\nIdeologia.\nI partiti del movimento sono partiti conservatori, per il libero mercato ed mediamente euroscettici: non sono contrari all'Unione Europea, ma contrari a qualsiasi idea federalista. Sono pi\u00f9 euroscettici dei popolari, dei socialisti e dei liberali, ma meno rispetto ai gruppo eurocritici, come l'EFD."}
{"id": "2599012", "revid": "767487", "url": "https://it.wikipedia.org/wiki?curid=2599012", "title": "Futureworld - 2000 anni nel futuro", "text": "Futureworld - 2000 anni nel futuro (\"Futureworld\", USA, 1976) \u00e8 un film drammatico-fantascientifico del regista Richard T. Heffron, sequel del film del 1973 \"Il mondo dei robot\" (1973) scritto e diretto da Michael Crichton. A seguito del film fu anche prodotta una breve serie televisiva \"Alle soglie del futuro\" (\"Beyond Westworld\", 1980).\nTrama.\nDue anni dopo la tragedia, narrata nel precedente film \"Il mondo dei robot\", il parco divertimenti Delos viene riaperto. Allo scopo promozionale, i reporter Chuck Browning e Tracy Ballard vengono invitati all'inaugurazione, alla quale partecipano autorit\u00e0 di tutto il mondo, inclusa l'Unione Sovietica.\nLe cose sembrerebbero andare perfettamente in quanto gli operatori sono anch'essi degli androidi e dunque pi\u00f9 idonei al controllo del buon funzionamento dell'apparato. I due giornalisti, tuttavia, mossi da sospetti, alla luce di un precedente omicidio, vengono a scoprire un terribile complotto ordito dal direttore, il Dr Schneider, sinistra figura memoria degli scienziati nazisti, un piano atto a sostituire delle figure politiche chiave con degli androidi perfettamente somiglianti.\nProduzione.\n\"Futureworld\" \u00e8 uno dei primi film a usare la computer grafica in 3D (CGI). La CGI viene usata per animare i visi e le mani. La mano era una versione digitalizzata della mano sinistra di Edwin Catmull. Il film utilizza anche la tecnica di composizione digitale 2D quando alcuni personaggi recitano su di uno sfondo."}
{"id": "2599019", "revid": "36426", "url": "https://it.wikipedia.org/wiki?curid=2599019", "title": "Camera di Commercio di Firenze", "text": ""}
{"id": "2599025", "revid": "200568", "url": "https://it.wikipedia.org/wiki?curid=2599025", "title": "Pirosolfato di potassio", "text": ""}
{"id": "2599026", "revid": "200568", "url": "https://it.wikipedia.org/wiki?curid=2599026", "title": "Disolfito di potassio", "text": ""}
{"id": "2599028", "revid": "1265762", "url": "https://it.wikipedia.org/wiki?curid=2599028", "title": "Marie Tom\u00e1\u0161ov\u00e1", "text": "Biografia.\nAppartenente a una famiglia della buona borghesia colta, fin dalla giovinezza ha studiato musica e canto. Ha frequentato l'accademia d'arte drammatica, laureandosi nel 1952, e per alcuni anni ha recitato nel teatro stabile di Jihlava (1952-1953) e nel teatro regionale di Pilsen (1953-1955). Dal 1955 al 1965 ha lavorato come attrice teatrale nel Teatro Nazionale di Praga (in lingua ceca: \"N\u00e1rodn\u00ed divadlo\") mettendosi in evidenza soprattutto nel repertorio scespiriano. Nel 1965, assieme al drammaturgo Karel Kraus, all'attore Jan Triska e a Otomar Krej\u010da, che Marie sposer\u00e0 l'anno successivo, lasci\u00f2 il \"Teatro Nazionale di Praga\" per fondare il \"Divadlo za branou\" (\"Teatro dietro la porta\"). Fino al 1972 (anno in cui il teatro venne chiuso per intervento delle autorit\u00e0 politiche), questo teatro sar\u00e0 uno istituzioni artistiche pi\u00f9 feconde di Praga e la Tom\u00e1\u0161ov\u00e1 divenne una attrice famosa in tutta Europa. Nel 1969, in seguito all'invasione della Cecoslovacchia dal Patto di Varsavia, il \"Teatro dietro la porta\" sub\u00ec degli interventi di \"normalizzazione\" che comportarono dapprima la privazione della direzione a Krej\u010da e il divieto alla compagnia di lavorare all'estero e addirittura, nel 1972, la chiusura del teatro. Fino alla cosiddetta \"Rivoluzione di velluto\" (1990) Marie Tom\u00e1\u0161ov\u00e1 non ottenne contratti permanenti, tranne brevi periodi di attivit\u00e0 come attrice al teatro \"Lyra Pragensis\" di Praga. Ha ripreso la sua attivit\u00e0 col ritorno del suo paese alla democrazia."}
{"id": "2599029", "revid": "767487", "url": "https://it.wikipedia.org/wiki?curid=2599029", "title": "Autorit\u00e0 di bacino interregionale del fiume Sangro", "text": "L'Autorit\u00e0 di bacino interregionale del fiume Sangro \u00e8 una delle Autorit\u00e0 interregionali istituite a seguito dell'art. 13 della legge del 18 maggio 1989, n. 183 che gestisce il bacino idrografico dell'omonimo fiume.\nIl territorio gestito \u00e8 suddiviso fra l'Abruzzo e il Molise.\nLa sede amministrativa \u00e8 a L'Aquila."}
{"id": "2599033", "revid": "287204", "url": "https://it.wikipedia.org/wiki?curid=2599033", "title": "Marie Tomasova", "text": ""}
{"id": "2599034", "revid": "113757", "url": "https://it.wikipedia.org/wiki?curid=2599034", "title": "Monte Monescia", "text": ""}
{"id": "2599037", "revid": "287204", "url": "https://it.wikipedia.org/wiki?curid=2599037", "title": "Universit\u00e0 Nazionale d'Irlanda (Galway)", "text": "L'Universit\u00e0 Nazionale d'Irlanda a Galway (in irlandese: \"Ollscoil na h\u00c9ireann, Gaillimh\" o \"O\u00c9 Gaillimh\"; in inglese: \"National University of Ireland o Galway (NUI Galway)\") \u00e8 l'universit\u00e0 della citt\u00e0 di Galway. \u00c8 stata fondata nel 1845 con il nome di \"Queen's College, Galway\" ma conosciuta pi\u00f9 recentemente con il nome di \"University College, Galway\".\nL'universit\u00e0 fa parte oggi del sistema universitario organizzato come federazione che prende il nome di Universit\u00e0 Nazionale d'Irlanda. L'universit\u00e0 \u00e8 oggi considerata la massima istituzione culturale della citt\u00e0."}
{"id": "2599044", "revid": "287204", "url": "https://it.wikipedia.org/wiki?curid=2599044", "title": "Coppa del Brasile 1993", "text": "La Coppa del Brasile 1993 (ufficialmente in portoghese Copa do Brasil 1993) \u00e8 stata la 5\u00aa edizione della Coppa del Brasile.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nRisultati.\nSedicesimi di finale.\n\"Andata 2, 5, 9, 12, 16 marzo, 2 e 4 aprile 1993, ritorno 9, 12, 19, 24 marzo, 6 e 13 aprile 1993.\"\nOttavi di finale.\n\"Andata 25, 30 marzo, 6, 16, 20 aprile 1993, ritorno 3, 13, 16, 20, 23 e 27 aprile 1993.\"\nQuarti di finale.\n\"Andata 27, 30 aprile, 4 e 6 maggio 1993, ritorno 8, 11 e 14 maggio 1993.\"\nSemifinali.\n\"Andata 20 maggio 1993, ritorno 27 maggio 1993.\"\nFinale.\nRitorno.\nCruzeiro vincitore della Coppa del Brasile 1993 e qualificato per la Coppa Libertadores 1994."}
{"id": "2599045", "revid": "200568", "url": "https://it.wikipedia.org/wiki?curid=2599045", "title": "Solfato di alluminio e potassio dodecaidrato", "text": ""}
{"id": "2599049", "revid": "767487", "url": "https://it.wikipedia.org/wiki?curid=2599049", "title": "Parco nazionale T\u00f6fsingdalen", "text": "Il parco nazionale T\u00f6fsingdalen \u00e8 un parco nazionale della Svezia, situato nella contea di Dalarna, in particolare nella municipalit\u00e0 \u00c4lvdalen. \u00c8 stato istituito nel 1930 e occupa una superficie di 1615 ha.\nTerritorio.\nIl parco nazionale si compone di due crinali dei monti Ol\u00e5sen e Hovden e della vallata tra i due, in cui scorre il fiume T\u00f6fsing\u00e5n. Il terreno \u00e8 cosparso di massi giganteschi.\nFlora.\nNel parco si trova una grande foresta vergine. Al suo interno, tra i pini strobo, si incontra una specie di lichene giallo, raro e velenoso, detto \"Letharia vulpina\".\nFauna.\nNella foresta vive il lupo."}
{"id": "2599052", "revid": "93556", "url": "https://it.wikipedia.org/wiki?curid=2599052", "title": "Laura Mancini", "text": "Biografia.\nLaura era la maggiore delle figlie di Lorenzo Mancini, cognato del Cardinale Mazarino attraverso sua moglie Geronima Mazarino. Ricev\u00e9 il nome \"Vittoria\" in onore della nonna paterna, Vittoria Capocci. Attraverso l'influenza di suo zio, il consigliere personale di Luigi XIV di Francia, Laura e la sua famiglia furono invitati in Francia, che raggiunsero in diversi scaglioni; nel 1653 Laura lascia Roma con i fratelli Paolo e Olimpia e la cugina Anna Maria. La famiglia risied\u00e9 nel Palais Royal a Parigi, dimora della Regina Anna e dei suoi figli Luigi XIV e Filippo, Duca d'Orl\u00e9ans.\nLe quattro sorelle di Laura erano:\nLaura aveva anche tre fratelli: Paolo (1636-1652), Filippo, Duca di Nevers (1641-1707), e Alfonso (1644-1658). Dopo l'arenarsi del progetto di farla sposare con Louis Charles de Nogaret de La Valette, duca di Candale, figlio del Duca di \u00c9pernon, Laura fu data in moglie a Luigi di Borbone, Duca di Merc\u0153ur. Luigi era figlio del duca di Vend\u00f4me, figlio illegittimo di Enrico IV di Francia e di \"Gabrielle d'Estr\u00e9es\".\nLaura spos\u00f2 Luigi al Palais Royal nella capitale francese il 4 febbraio 1651 diventando quindi duchessa di Merc\u0153ur. Il trentanovenne duca s'innamor\u00f2 immediatamente di sua moglie e il suo affetto era corrisposto. Tre figli seguirono in rapida successione, il maggiore dei quali fu un famoso comandante delle guerre della Grande Alleanza e della Successione Spagnola. Laura mor\u00ec a seguito del parto di Giulio Cesare, chiamato in onore del nonno e del Cardinale, nel 1657. Nato il 27 gennaio, la duchessa mor\u00ec quindici giorni dopo, il 7 febbraio. Sepolta a Parigi, suo marito si ritir\u00f2 dalla vita pubblica per diventare cardinale, assicurando l'educazione dei suoi figli alla sorella di Laura la Duchessa di Bouillon.\nDiscendenza.\nDa Luigi di Borbone-Vend\u00f4me Laura Vittoria ebbe:\nBibliografia.\nin tedesco:"}
{"id": "2599056", "revid": "173469", "url": "https://it.wikipedia.org/wiki?curid=2599056", "title": "Eugenio Bonaparte", "text": ""}
{"id": "2599060", "revid": "200568", "url": "https://it.wikipedia.org/wiki?curid=2599060", "title": "Solfato di cromo e potassio dodecaidrato", "text": ""}
{"id": "2599062", "revid": "1305772", "url": "https://it.wikipedia.org/wiki?curid=2599062", "title": "Parco nazionale Tyresta", "text": "Il parco nazionale Tyresta \u00e8 un parco nazionale della Svezia, nella contea di Stoccolma. \u00c8 stato istituito nel 1993 e occupa una superficie di 2000 ha. Attorno al parco nazionale sono sorte altre riserve naturali, sicch\u00e9 l'area protetta totale ammonta a 47\u00a0km\u00b2."}
{"id": "2599063", "revid": "1564499", "url": "https://it.wikipedia.org/wiki?curid=2599063", "title": "Autorit\u00e0 di bacino interregionale della Puglia", "text": "L'Autorit\u00e0 di bacino interregionale della Puglia era una delle Autorit\u00e0 interregionali istituite a seguito dell'art. 13 della legge del 18 maggio 1989, n. 183.\nIl territorio gestito comprendeva 297 comuni suddivisi fra i seguenti enti:\nLa sede amministrativa era a Valenzano.\nNel 2017 Autorit\u00e0 di bacino interregionale della Puglia \u00e8 stata soppressa per confluire nella nuova Autorit\u00e0 di bacino distrettuale dell'Appennino meridionale, la cui sede \u00e8 a Caserta."}
{"id": "2599065", "revid": "123445118", "url": "https://it.wikipedia.org/wiki?curid=2599065", "title": "Quantizzazione (fisica)", "text": "In fisica si definisce quantizzazione la procedura utilizzata per associare ad ogni osservabile classica una rispettiva controparte quantistica.\nUsualmente si indica in modo pi\u00f9 specifico come quantizzazione la limitazione delle grandezze osservabili a valori discreti, ovvero non continui quanti , operata dalla meccanica quantistica, sebbene questo non sia il caso pi\u00f9 generale possibile.\nProcedura matematica.\nLa teoria classica \u00e8 descritta usando un fogliettamento di tipo spazio dello spazio-tempo in cui lo stato a ciascuno slice \u00e8 descritto da un elemento di una variet\u00e0 simplettica con l'evoluzione temporale data dai simplettomorfismi generati dalla funzione Hamiltoniana per mezzo della 2-forma di Poincar\u00e8 Cartan. L\"'algebra quantistica\" degli \"operatori\" \u00e8 una formula_1-deformazione dell'algebra delle funzioni lisce definite sullo spazio simplettico in modo tale che il \"termine di ordine pi\u00f9 basso\" dello sviluppo formale di Taylor in potenze di formula_1 del commutatore formula_3 sia formula_4, dove le parentesi graffe indicano le parentesi di Poisson. Tutti gli altri termini dello sviluppo sono codificati nelle parentesi di Moyal, l'opportuna deformazione quantistica delle parentesi di Poisson. In generale, per le osservabili classiche da quantizzare, il processo di formula_1-deformazione di queste parentesi \u00e8 altamente non univoco, la quantizzazione \u00e8 quindi una sorta di \"arte\" dipendente dal contesto fisico in analisi (due \"differenti\" sistemi quantistici possono essere rappresentati da due diverse e inequivalenti deformazioni dello stesso limite classico, formula_6). \nIn generale l'attenzione \u00e8 rivolta verso le rappresentazioni unitarie di questa algebra quantistica. Rispetto a una determinata rappresentazione unitaria, un simplettomorfismo nella teoria classica ora si dovrebbe trasformare in una trasformazione unitaria metaplettica. In particolare, l'evoluzione temporale dei simplettomorfismi generati dalla deformazione dell'Hamiltoniana classica definisce la corrispondente Hamiltoniana quantistica.\nUn'ulteriore generalizzazione \u00e8 quella di considerare una variet\u00e0 di Poisson invece di una spazio simplettico per la teoria classica e quindi realizzare l'formula_1-deformazione della corrispondente algebra di Poisson."}
{"id": "2599068", "revid": "373458", "url": "https://it.wikipedia.org/wiki?curid=2599068", "title": "Hernando De Soto", "text": ""}
{"id": "2599071", "revid": "30445", "url": "https://it.wikipedia.org/wiki?curid=2599071", "title": "Tempio di Cerere, Libero e Libera", "text": ""}
{"id": "2599072", "revid": "830939", "url": "https://it.wikipedia.org/wiki?curid=2599072", "title": "Valerij Jakovlevi\u010d Brjusov", "text": "Biografia.\nBrjusov nacque in una famiglia di commercianti moscoviti, nella quale per\u00f2 il nonno paterno svolse il lavoro di servo della gleba, mentre quello materno si esercit\u00f2 come scrittore autodidatta.\nLa sua famiglia segu\u00ec con entusiasmo l'ondata di materialismo e di ateismo diffusasi in quel tempo e perci\u00f2 interdirono al piccolo Valerij gli studi e le letture religiose. Invece incoraggiarono il bambino a dedicare gran parte del suo tempo libero alla lettura di qualunque altro libro gli capitasse a portata di mano, inclusi i lavori di Charles Darwin, di Jules Verne, e i vari saggi scientifici.\nIl futuro poeta si form\u00f2 culturalmente presso le scuole ed i ginnasi moscoviti negli anni che vanno dal 1885 e il 1893.\nBrjusov incominci\u00f2 la sua carriera letteraria nel 1894, mentre ancora frequentava come studente l'Universit\u00e0 storico-filologica di Mosca, dapprima con la traduzione di alcune opere dei poeti simbolisti francesi Paul Verlaine, Maurice Maeterlinck, St\u00e9phane Mallarm\u00e9 e di Edgar Allan Poe, e poi con la pubblicazione di suoi poemi raccolti in tre volumi intitolati \"Russkie simvolisty\" (\"Simbolisti russi\"), i quali portarono per la prima volta alla ribalta il decadentismo-simbolismo russo, influenzato dallo stesso movimento artistico in auge nel resto dell'Europa.\nNelle raccolte successive, \"Me meum esse\" (1897) e \"Tertia vigilia\" (1900), Bryusov introdusse tematiche storico e sociali e nello stesso periodo si dimostr\u00f2 uno degli artefici di tutto il movimento modernista del suo Paese. Queste sue attivit\u00e0 si concretizzarono nella casa editrice Skorpion e nella rivista \"Vesy\" (\"La bilancia\").\nNella raccolta intitolata \"Venok\" (\"La corona\") del 1906 apparvero segnali di lirica intima, che affiancarono le ricostruzioni a sfondo storico e mitologico.\nIntorno agli anni dieci del Novecento, la sua popolarit\u00e0 e la sua reputazione subirono un lieve e temporaneo calo, proprio nel periodo in cui il poeta si oppose alla spinta interna russa di indirizzare il Simbolismo verso un anarchismo a sfondo mistico. Brjusov invece si riaccost\u00f2 in questo periodo alla poesia classica e diresse la rivista \"Arte della Russia meridionale\".\nDurante le prime fasi della prima guerra mondiale Brjusov si trasfer\u00ec al fronte come corrispondente militare per la rivista \"Novelle russe\". In questi anni il sentimento patriottico intrise le sue liriche.\nNel 1917 il poeta appoggi\u00f2 Maksim Gor'kij nelle sue invettive e critiche nei confronti del governo.\nLo scoppio della Rivoluzione d'ottobre venne approvato e seguito con attenzione e il poeta partecip\u00f2 alla vita culturale del suo paese, ottenendo incarichi importanti nell'ambito del ministero della cultura, come la direzione della Biblioteca di Mosca e la Presidenza dell'Unione dei poeti russi.\nIn questo periodo Brjusov si dimostr\u00f2 fertile e operoso pubblicando nuove raccolte di poesie, tra le quali \"V takie dni\" (\"In tali giorni\") del 1921 e \"Dali\" (\"Lontananze\") del 1922.\nCome romanziere Brjusov si mise in evidenza con i romanzi storici \"Ognennyi angel\" (\"L'angelo di fuoco\") del 1908, inerente al clima psicologico diffuso nel XVI secolo in Germania, e \"Altar pobedy\" (\"L'altare della vittoria\") del 1913, descrivente la vita nell'antica Roma, entrambi caratterizzati da un'atmosfera mitologica e storica.\nCome traduttore, Brjusov risult\u00f2 un meticoloso divulgatore del poeta belga \u00c9mile Verhaeren, oltre a risultare uno dei maggiori traduttori di Paul Verlaine.\nLe sue traduzioni pi\u00f9 significative furono quelle di Edgar Allan Poe, Romain Rolland, Maurice Maeterlinck, Victor Hugo, Jean Racine, Moli\u00e8re, Byron, e Oscar Wilde. Bryusov inoltre tradusse il Faust di Johann Wolfgang von Goethe e l'Eneide di Virgilio.\nDurante gli anni dieci del Novecento, si specializz\u00f2 nella traduzione di poeti armeni.\nCome critico letterario, Brjusov discusse lungamente e approfonditamente le teorie del simbolismo, enunciandone sia le forme sia i contenuti. Con il passare degli anni, Bryusov evidenzi\u00f2 una maggiore simpatia nei confronti dei cosiddetti \"poeti proletari\".\nDi una notevole importanza furono anche i suoi studi su Aleksandr Puskin, su Gogol' e su Aleksej Tolstoi."}
{"id": "2599073", "revid": "406204", "url": "https://it.wikipedia.org/wiki?curid=2599073", "title": "Anatomia Patologica", "text": ""}
{"id": "2599074", "revid": "406204", "url": "https://it.wikipedia.org/wiki?curid=2599074", "title": "Patologia Generale", "text": ""}
{"id": "2599075", "revid": "200568", "url": "https://it.wikipedia.org/wiki?curid=2599075", "title": "Persolfato di potassio", "text": ""}
{"id": "2599076", "revid": "1632387", "url": "https://it.wikipedia.org/wiki?curid=2599076", "title": "Pazard\u017eik", "text": "Pazard\u017eik (in lingua bulgara: \u041f\u0430\u0437\u0430\u0440\u0434\u0436\u0438\u043a) \u00e8 una citt\u00e0 della Bulgaria che sorge sulle rive del fiume Marica nel distretto omonimo, con una popolazione di 73.152 abitanti residenti (dati 2015).\nStoria.\nPazard\u017eik venne fondata da un gruppo di Tatari di Bilhorod-Dnistrovs'kyj nel 1485. La sua favorevole posizione lungo il fiume Marica ne permise un rapido sviluppo come centro di scambi e commerci. Il nome infatti deriva dal persiano \"b\u0101z\u0101r\" (mercato) e dal turco \"c\u0131k\" (piccolo). Per via delle sue origini venne chiamata \"Tatar Pazard\u017eik\".\nNel 1810 venne conquistata dal generale russo Nikolaj Michajlovi\u010d Kamenskij.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2599079", "revid": "110157", "url": "https://it.wikipedia.org/wiki?curid=2599079", "title": "Parco nazionale Tresticklan", "text": "Il parco nazionale Tresticklan \u00e8 un parco nazionale della Svezia, nella contea di V\u00e4stra G\u00f6taland. \u00c8 stato istituito nel 1996 ed occupa una superficie di 2897 ha."}
{"id": "2599087", "revid": "287204", "url": "https://it.wikipedia.org/wiki?curid=2599087", "title": "Societ\u00e0 Sportiva Salernitanaudax", "text": "La Societ\u00e0 Sportiva Salernitanaudax, indicata talvolta in modo informale come Salernitana fu una societ\u00e0 polisportiva di Salerno dedita principalmente al calcio.\nFu fondata nel 1922 in seguito ad una fusione tra la \"Unione Sportiva Salernitana\" e la \"Sport Club Audax Salerno\".\nLa fusione tra i due sodalizi venne decisa per garantire maggiore competitivit\u00e0 agonistica ed avere una migliore situazione finanziaria. In seguito alla fusione, venne ricostituito immediatamente lo Sporting Club Audax Salerno da alcuni dirigenti contrari alla fusione, e tale sodalizio ripart\u00ec dai tornei amatoriali.\nStoria.\nSalernitana e Audax Salerno si incontrarono calcisticamente diverse volte, in gare non ufficiali. Anche nel 1922 ad esempio, i due club si sfidarono, ed i risultati furono di 2-2 e 2-0 per la Salernitana priva per l'occasione della sua punta Willy Kargus. Le due societ\u00e0 poi si fusero.\nAlla fine di dicembre del 1922 infatti la polisportiva della Salernitana, a causa di problemi economici, si un\u00ec allo \"Sport Club Audax\" diventando Societ\u00e0 Sportiva Salernitanaudax, la cui sezione calcio eredit\u00f2 il campo da gioco in Piazza D'Armi. Il primo presidente del sodalizio fu l'avvocato Settimio Mobilio. La Salernitanaudax partecip\u00f2 al campionato 1922-1923 di Seconda Divisione. La fusione avvenne non senza polemiche da parte dei dirigenti, fra cui Guasco, presidente dell'Audax. Subito dopo la fusione alcuni dirigenti dell'Audax rifondarono la disciolta societ\u00e0, che ripart\u00ec dalle serie inferiori.\nLa Salernitanaudax disput\u00f2 anche partite non ufficiali. Tra queste quella vinta sulla Nolana per 4 a 1 grazie alle doppiette di Willy Kargus e Russo. In seguito, fuori casa, venne sconfitta da Stabia e Savoia (rispettivamente per 3-0 e 6-0). Concluso l'anno 1922, quello seguente non cominci\u00f2 bene, se si considera la sconfitta in amichevole nuovamente per 3-0 contro lo Stabia, il giorno 3 febbraio. Nel frattempo, dal 7 gennaio un nuovo riassetto societario port\u00f2 all'elezione di Adalgiso Onesti quale nuovo presidente (lo fu gi\u00e0 con la Salernitana). A luglio giunse la prima vittoria, contro la Scafatese per 3-1, ma ci\u00f2 non serv\u00ec a evitare malumori ai vertici del club, sicch\u00e9 il presidente venne sostituito da Raffaele Schiavone, giornalista. Schiavone per\u00f2 dur\u00f2 pochi mesi: dopo avere organizzato una gara di nuoto (la Salernitanaudax era una polisportiva), il 23 settembre 1923 si dimise per solidariet\u00e0 verso i colleghi giornalisti, ad alcuni dei quali venne impedito l'accesso al Divisionale di Piazza D'Armi, ossia il campo della squadra di calcio. A causa di ci\u00f2, venne rieletto Settimio Mobilio, mentre nel frattempo l'inizio della stagione 1923-24 era ormai alle porte, e la Salernitanaudax si prepar\u00f2 disputando alcune amichevoli, fra cui quella contro la , gara che la Salernitanaudax vinse per 2-1.\nNel campionato 1923-1924 la Salernitanaudax ebbe di fronte Internaples, , Bagnolese, Stabia e , quest'ultima fu la pi\u00f9 forte in assoluto in terra campana per quegli anni. Contro il Savoia, in quella stagione, fuori casa perse pesantemente (1-5), ma in casa solo di misura. I salernitani furono sconfitti anche nei sentitissimi derby contro i \"cugini\" della Cavese. Fu una stagione negativa per i salernitani, che poterono consolarsi per il fatto che Stabia e Bagnolese vennero retrocesse al posto loro, in quanto prive di fondi sufficienti per disputare il successivo massimo torneo.\nNel campionato 1924-25 le cose non andarono meglio della stagione precedente: il club conquist\u00f2 la Coppa A.G. Nocerina battendo 3-1 il Savoia e 3-2 l'Internaples, ma i risultati poco soddisfacenti in campionato (nuovamente chiuso all'ultimo posto) uniti all'insostenibilit\u00e0 delle spese di gestione, sempre pi\u00f9 alte, fecero s\u00ec che la societ\u00e0 Salernitanaudax dalla stagione successiva rimanesse inattiva. Il calcio salernitano per\u00f2 prosegu\u00ec le attivit\u00e0: oltre infatti alle sfide locali tra le squadre del campionato ULIC, alcuni calciatori della Salernitanaudax confluirono nel Campania Foot-Ball Club in Seconda Divisione, e dal canto suo il presidente della Salernitanaudax eletto nel corso del 1924-25, Carmine Caiafa fond\u00f2 la Caiafa, squadra amatoriale con risultati modesti.\nInfine, grazie a una fusione tra Campania Foot-Ball Club, \"Libertas Salerno\" e Salernitanaudax pot\u00e9 rinascere, nel 1927 la Salernitana.\nColori e simboli.\nColori.\nLa squadra della sezione calcistica della Salernitanaudax adott\u00f2 ufficialmente la maglia a strisce celesti e nere per marcare la fusione tra Salernitana (bianco-celeste) e Audax (bianco-nero).\nSecondo le fonti dell'epoca e pi\u00f9 recenti, in alcune partite la squadra ha giocato con una casacca a strisce verticali rosso-nere. Da alcune fonti, al club viene associata anche una maglia a strisce orizzontali bianche e rosse, nonch\u00e9 la maglia bianco-celeste gi\u00e0 della Salernitana.\nSegue un esempio di divise che la squadra adott\u00f2, stando a quanto sopra descritto.\nStrutture.\nStadio.\nLa Salernitanaudax disputava le gare interne al campo di piazza d'armi a Salerno.\nTifoseria.\nI sostenitori della Salernitanaudax non risultavano avere un vero e proprio tifo organizzato, eppure mostravano un certo calore nei confronti della loro squadra, se si pensa che sentivano tantissimo la sfida contro \"i rivali di sempre\" della , frutto del campanilismo tra le vicine citt\u00e0 di Salerno e Cava de' Tirreni, al punto che le fonti indicano un derby in cui i salernitani portarono a spalla una cassa da morto dipinta di blu per prendere in giro i cavesi prima dell'incontro casalingo. Durante la gara i cavesi, subito dopo il gol di Tavella che valse la vittoria per la loro squadra, intonarono cori offensivi verso i salernitani, al punto che anche al portiere della Salernitanaudax, Gennaro Finizio, saltarono i nervi ed aiut\u00f2 i tifosi salernitani a picchiare i calciatori metelliani."}
{"id": "2599089", "revid": "767487", "url": "https://it.wikipedia.org/wiki?curid=2599089", "title": "Key Cuts from Remixed", "text": "Key Cuts From Remixed \u00e8 un EP di remix, pubblicato nel 2005 dalla popstar statunitense Britney Spears, realizzato per promuovere la raccolta di remix della cantante, .. \u00c8 stato realizzato nel 2005 poco prima della pubblicazione di a scopo promozionale per le radio e solo per il mercato Europeo.. Il CD promozionale fu utilizzato per far circolare nelle radio i cinque remix contenuti nell'EP per promuovere l'album di remix; in seguito ne venne pubblicata in tutto il mondo una versione per il download digitale e una in vinile, da cui era esclusa la canzone \"And Then We Kiss\"."}
{"id": "2599090", "revid": "372624", "url": "https://it.wikipedia.org/wiki?curid=2599090", "title": "Giovanni Antonio Burrini", "text": "Biografia.\nAssieme alla corrente neoveneziana seicentesca di Bologna, divenne uno degli artefici del rinnovamento della pittura della sua citt\u00e0, liberandola dalla tradizione accademica reniana, grazie all'introduzione degli elementi della corrente barocca. \nLa sua arte si caratterizz\u00f2 per l'originalit\u00e0, la fantasia, lo spirito genuino, lo stile intenso e travolgente, la tecnica di pennello virtuoso, il cromatismo, l'immaginazione e l'originalit\u00e0 nel trattamento del tema, derivati dalla scuola veneziana e da quella fiorentina di Pietro da Cortona e Luca Giordano.\nDopo una formazione artistica svolta come allievo di Domenico Maria Canuti, inizi\u00f2 a lavorare sotto la direzione di Lorenzo Pasinelli.\nBurrini fece anche un viaggio a Venezia, dove conobbe l'arte di Paolo Veronese e di Tintoretto, prima di ritornare a Bologna.\nBen presto strinse amicizia e collabor\u00f2 con Giuseppe Maria Crespi, con il quale condivise uno studio.\nAi suoi esordi, Burrini dipinse una \"Adorazione dei Magi\" (1681) per monsignor Ratti, e un \"Martirio di santa Vittoria\" (1683) per la cappella del duomo di Mirandola. \nNegli affreschi di villa Albergati a Zola Predosa eseguiti tra il 1681 e il 1685, Burrini si lasci\u00f2 influenzare dagli spunti decorativi di Luca Giordano presentati al palazzo Riccardi di Firenze. La stessa fonte di ispirazione guid\u00f2 il pittore nella realizzazione della pala di Monghidoro con l\"'Immacolata fra i santi Petronio e Dionigi\".\nBurrini si trasfer\u00ec a Torino nell'anno 1688, insieme con Tommaso Aldrovandini, per lavorare alla cappella della chiesa de' Padri Scalzi.\nIl \"Davide\" in San Salvatore e gli affreschi a sfondo mitologico in palazzo Alamandini-Pini realizzati nel 1690, pur sembrando contrapporsi al revival neoguercinesco ed alla sua visione pi\u00f9 naturale, portarono Burrini alla ricerca di ripetere idee e temi decorativi della sua prima fase, come accadde nel \"Martirio di santa Caterina\".\nDivenne un rivale di Sebastiano Ricci.\nDipinse a Torino per la famiglia Carignano e Novellara,\ne insieme ad altri artisti, tra cui, Giuseppe Maria Crespi, Marcantonio Chiarini, Cesare Pronti, Ercole Gaetano Bertuzzi, Tommaso Aldovrandini ed Enrico Haffner, fu attivo per le case nobili bolognesi, per la famiglia Ratti, oltre che per le chiese della sua citt\u00e0. \nNel 1709, \u00e8 stato uno dei membri fondatori della Accademia Clementina di Bologna.\nBurrini si spos\u00f2 ed ebbe numerosi figli, tra i quali Barbara (nata il 3 dicembre 1700), alla quale insegn\u00f2 a dipingere; la ragazza per\u00f2 abbandon\u00f2 la casa paterna arrecando un grande dolore a Burrini.\nBorrini mor\u00ec a Bologna il 5 gennaio 1727."}
{"id": "2599092", "revid": "767487", "url": "https://it.wikipedia.org/wiki?curid=2599092", "title": "Parco nazionale Vadvetj\u00e5kka", "text": "Il parco nazionale Vadvetj\u00e5kka \u00e8 un parco nazionale della Svezia. Si trova nella contea di Norrbotten, in particolare nella municipalit\u00e0 di Kiruna, in uno dei punti pi\u00f9 remoti del nord ovest del paese. \u00c8 stato istituito nel 1920 e occupa una superficie di 2630 ha. Prende il nome dalla montagna pi\u00f9 alta del parco, il Vadvetj\u00e5kka.\nTerritorio.\nLa maggior parte del territorio del parco \u00e8 costituito dalla parte montuosa, spesso di roccia calcarea.\nA sud della montagna si trova un grande delta.\nFlora.\nLa flora del parco \u00e8 varia: \"Dryas octopetala\", \"Saxifraga oppositifolia\", \"Veronica arvensis\", \"Primula scandinavica\", \"Braya linearis\" sono solo alcune delle specie presenti.\nFauna.\nNella parte del delta trova il proprio habitat una ricca avifauna: si incontrano l'alzavola, la moretta grigia, il fischione, l'organetto artico, il forapaglie."}
{"id": "2599094", "revid": "729019", "url": "https://it.wikipedia.org/wiki?curid=2599094", "title": "Autorit\u00e0 di bacino interregionali dei fiumi Trigno, Biferno e Minori, Saccione e Fortore", "text": "L'Autorit\u00e0 di bacino interregionali dei fiumi Trigno, Biferno e Minori, Saccione e Fortore \u00e8 una delle Autorit\u00e0 interregionali istituite a seguito dell'art. 13 della legge del 18 maggio 1989, n. 183 che gestisce il bacino idrografico degli omonimi fiumi.\nIl territorio gestito \u00e8 suddiviso fra i seguenti enti:Abruzzo, Campania, Molise, Puglia.\nLa sede amministrativa \u00e8 a Campobasso."}
{"id": "2599098", "revid": "287204", "url": "https://it.wikipedia.org/wiki?curid=2599098", "title": "Max Neufeld", "text": "Biografia.\nIn giovent\u00f9 segu\u00ec i corsi di recitazione nella scuola di teatro viennese aspirando a diventare un attore, ma, ben presto, cambi\u00f2 idea e si avvicin\u00f2 agli studi di sceneggiatura e regia; nel 1925 inizi\u00f2 a dirigere i primi film muti, seguendo lo stile della commedia spensierata viennese del periodo.\nNegli anni 20 lavor\u00f2 anche all'estero sia in Germania che in Francia, ma sar\u00e0 l'Italia a offrirgli le maggiori e pi\u00f9 durature occasioni di lavoro, per circa vent'anni.\nNel 1932 arriv\u00f2 a Roma, scrisse varie sceneggiature per alcuni produttori, per poi passare, nel 1933, alla regia cinematografica, diventando uno dei maggiori protagonisti del cinema del periodo degli anni 30, con pellicole come \"Mille lire al mese\" (1939), con Alida Valli, attrice che diriger\u00e0 in altri film di grande successo.\nPur essendo di origine ebraica, nessuno gli imped\u00ec di lavorare anche dopo le leggi del 1938.\nNel 1942 si rec\u00f2 in Spagna per realizzare alcune coproduzioni italo-spagnole, tornando a Roma nel 1945, per riprendere la sua attivit\u00e0 sino al 1953, quando interruppe la sua permanenza in Italia per tornare a Vienna, dove mor\u00ec nel 1967."}
{"id": "2599103", "revid": "1573940", "url": "https://it.wikipedia.org/wiki?curid=2599103", "title": "Autorit\u00e0 di bacino interregionale del fiume Lao", "text": "L'Autorit\u00e0 di bacino interregionale del fiume Lao \u00e8 una delle Autorit\u00e0 interregionali istituite a seguito dell'art. 13 della legge del 18 maggio 1989, n. 183 che gestisce il bacino idrografico dell'omonimo fiume.\nIl territorio gestito \u00e8 suddiviso fra i seguenti enti:Basilicata e Calabria.\nLa sede amministrativa \u00e8 a Catanzaro presso la sede dell'Autorit\u00e0 di bacino regionale della Calabria."}
{"id": "2599104", "revid": "767487", "url": "https://it.wikipedia.org/wiki?curid=2599104", "title": "Cyriel Buysse", "text": "Biografia.\nBuysse nacque in Belgio in una buona famiglia. Prima che potesse completare gli studi all'Atheneum a Gand, si trasfer\u00ec alla fattoria paterna.\nSotto l'influenza e la suggestione di alcuni suoi parenti, Virginie Loveling e Sleekx, incominci\u00f2 la carriera di scrittore all'et\u00e0 di ventisei anni.\nTra il 1886 e il 1896 soggiorn\u00f2 negli Stati Uniti in varie occasioni, ma talvolta ritorn\u00f2 in Patria disilluso. Il documento che raccolse i suoi viaggi si intitol\u00f2 \"Twee Herinneringen uit Amerika\" (\"Memorie dall'America\"), scritto nel 1888.\nBuysse raggiunse la notoriet\u00e0 inserendosi nel filone naturalista sulla scia di \u00c9mile Zola e Guy de Maupassant.\nNel 1893 diresse il periodico letterario \"Van Nu en Straks\" (\"Ora e fra poco\") e nello stesso anno esord\u00ec con la sua prima novella \"Het recht van den sterkste\" (\"La legge della giungla\").\nNonostante avesse seguito un percorso di formazione culturale in Francia, come la maggior parte dei colleghi fiamminghi del suo tempo, i suoi lavori furono scritti in lingua olandese. I suoi scritti si caratterizzarono per una profonda simpatia nei confronti della gente comune e soprattutto per l'impegno di denuncia delle arretrate condizioni in cui versavano le campagne fiamminghe. L'ambientazione dei suoi racconti, trame di fuorilegge e bracconieri, divenne un perfetto esempio di romanzo naturalista, teso ad evidenziare l'animalit\u00e0 e la brutalit\u00e0 della societ\u00e0 e della legge del pi\u00f9 forte. Tra le sue tematiche ricorrenti emersero la miseria morale e materiale.\nBuysse si spos\u00f2 con l'olandese Nelly Dyserinck nel 1896 e trascorse le stagioni invernali presso L'Aia, dove il figlio Ren\u00e9 Cyriel nacque nel 1897, mentre predilisse soggiornare durante le estati nella localit\u00e0 di Afsnee.\nNel 1903, partecip\u00f2 alla fondazione di un'altra rivista letteraria, \"Groot Nederland\", con la quale collabor\u00f2 fino alla morte.\nLe sue caratteristiche letterarie subirono una lenta maturazione che opera dopo opera lo avvicin\u00f2 ad un'arte pi\u00f9 equilibrata e sintetica, in cui non mancarono scene idilliche. Una delle opere pi\u00f9 rappresentative di questo periodo fu \"Het leven van Rozeke van Daelen\" (\"La vita di Rozeke van Dalen\") del 1905.\nDurante l'occupazione tedesca del territorio belga, avvenuta nella prima guerra mondiale, Buysse rimase nei Paesi Bassi, dove divenne un attivista del giornale \"De Vlaamsche Stem\" (\"La voce fiamminga\").\nNel 1918, dopo l'armistizio, rientr\u00f2 in Belgio dove ormai il suo talento era noto e nel giro di tre anni ricevette vari premi letterari, ed entr\u00f2 a far parte della Koninklijke Vlaamse Academie voor Taal- en Letterkunde (Accademia Reale Fiamminga di lettere e letteratura) nel 1930.\nNel primo dopoguerra lo scrittore focalizz\u00f2 l'attenzione agli ambienti borghesi mettendone in risalto i limiti ed i difetti. Emblematica risult\u00f2 l'opera \"Tantes\" (\"Zie\") del 1924.\nNel 1932 ricevette dal re Alberto I del Belgio il titolo di barone, riconoscimento piuttosto raro per uno scrittore.\nLa sua commedia \"Het gezin van Paemel\" (\"La famiglia van Paemel\", 1902), nella quale descrisse la vita di una famiglia di agricoltori, viene ancora oggi rappresentata con successo e nel 1986 merit\u00f2 una trasposizione cinematografica.\nBuysse mor\u00ec il 25 luglio del 1932 nella localit\u00e0 belga di Afsnee."}
{"id": "2599108", "revid": "1793900", "url": "https://it.wikipedia.org/wiki?curid=2599108", "title": "Borsa di Zagabria", "text": "Lo Zagreb Stock Exchange (abbreviato ZSE), in croato Zagreba\u010dka Burza, \u00e8 la borsa valori croata con sede a Zagabria."}
{"id": "2599109", "revid": "599013", "url": "https://it.wikipedia.org/wiki?curid=2599109", "title": "Marcelo Djian", "text": "Caratteristiche tecniche.\nGiocava come difensore centrale. I suoi punti forti erano il senso della posizione e l'efficacia in marcatura.\nCarriera.\nClub.\nDebutt\u00f2 il 18 ottobre 1987 in Corinthians-Sport Club Internacional 1-1, vincendo prima il campionato Paulista nel 1988 e poi il Campeonato Brasileiro S\u00e9rie A 1990, vincendo la Bola de Prata come miglior difensore centrale della competizione, attirando cos\u00ec su di s\u00e9 l'attenzione dell'Olympique Lyonnais, che lo acquist\u00f2 nel 1993. Con la maglia della squadra francese gioc\u00f2 pi\u00f9 di cento partite.\nAl momento di tornare in Brasile, l'intenzione del giocatore era di tornare al Corinthians, ma si trov\u00f2 al centro di un contenzioso tra Cruzeiro e Goi\u00e1s, che sostenevano entrambe di averlo messo sotto contratto; la giustizia sportiva diede ragione al Cruzeiro e Marcelo Djian si afferm\u00f2 come titolare in breve tempo. Si \u00e8 ritirato nel 2003 con la maglia dell'Atl\u00e9tico Mineiro.\nNazionale.\nHa giocato due partite con il tra il 1989 e il 1992."}
{"id": "2599110", "revid": "372624", "url": "https://it.wikipedia.org/wiki?curid=2599110", "title": "Tiveden", "text": ""}
{"id": "2599111", "revid": "1745361", "url": "https://it.wikipedia.org/wiki?curid=2599111", "title": "Buffetto", "text": "Buffetto \u00e8 una maschera della commedia dell'arte italiana introdotta sulla scena dall'attore che la impose all'attenzione del pubblico e della critica: Carlo Cant\u00f9.\nStoria.\nUna precisa ricostruzione storica della origine e della diffusione della maschera appare piuttosto complicata. Gli esperti ritengono che gi\u00e0 in epoche precedenti al lancio definitivo svolto da Carlo Cant\u00f9, la denominazione di Buffetto fosse utilizzata in Italia da compagnie di comici e che i contatti con il mondo teatrale francese abbiano modificato e convertito il personaggio Buffetto in Brighella.\nIn qualunque caso, la definizione di Buffetto, almeno inizialmente, si leg\u00f2 a una localit\u00e0 lombarda e bergamasca in particolare, vista la origine geografica di molte maschere \"zannesche\".\nLe prime testimonianze scritte riguardanti Buffetto risalirono alla fine del Cinquecento, quando apparve la composizione intitolata \"Noze di Zan Panza de Pegora alias Simon, fatte in la Vala di Bufet\", che condusse gli storici dell'arte verso la figura di Simone da Bologna e all'ambiente artistico dei Gelosi.\nSempre nello stesso periodo, intorno al 1602 si diffusero le \"Allegre et ridiculose nozze di Zan Falopa da Bufeto\" e la \"Canzone della Pulce\" di provenienza veronese. \nNella canzone \"Canzonetta delle nozze di Petrina e Cotogno\" Buffetto venne citato come nome alternativo di Zanni e quindi gli storici ritengono che in un primo tempo Buffetto trov\u00f2 un suo spazio come secondo Zanni, fino a quando Cant\u00f9 decise di rimodellarlo in modo personale e originale.\nIl personaggio elaborato da Cant\u00f9 ebbe successo dapprima in Emilia poi in Francia.\nFu data alle stampe una documentazione sulle caratteristiche e la vita artistica di Buffetto, intitolata \"Cicalamento in canzonette ridicolose ovvero Trattato di matrimonio fra Buffetto e Colombina comici\".\nAnche se fondamentalmente Buffetto si limit\u00f2 a essere una nuova rappresentazione di Brighella, al quale deve molto il suo aspetto fisico, grazie alla particolare ed efficace interpretazione di Cant\u00f9 acquis\u00ec una sua espressione teatrale originale."}
{"id": "2599112", "revid": "2184398", "url": "https://it.wikipedia.org/wiki?curid=2599112", "title": "Michael Rady", "text": "Biografia.\nMichael Rady ha frequentato la \"Saint Joseph's Preparatory School\", una scuola gesuita di Philadelphia meglio conosciuta per il suo ottimo corso di teatro. \nMichael ha esordito nel film \"Quattro amiche e un paio di jeans\" interpretando il ruolo del greco Kostas Dounas, l'interesse amoroso del personaggio interpretato da Alexis Bledel nel film, ruolo poi ripreso nel sequel della suddetta pellicola. Rady \u00e8 anche apparso nel film \"The Guardian\" al fianco di Ashton Kutcher.\nMichael \u00e8 inoltre apparso con ruoli ricorrenti nelle serie \"Sleeper Cell\", \"Greek - La confraternita\" e \"Swingtown\". A partire da settembre 2009, Rady ricopre il ruolo di Jonah Miller, uno dei protagonisti della serie \"Melrose Place\".\nVita privata.\nIl 22 maggio 2010 sposa l'attrice Rachael Kemery, il 12 luglio 2012 nasce suo figlio Ellington. Il 12 luglio 2014 nasce il secondogenito August. Nel febbraio del 2016 la coppia annuncia di aspettare il terzogenito,una bambina. Il 20 settembre 2016 nasce Olive June.\nDoppiatori italiani.\nNelle versioni in lingua italiana dei suoi lavori, Michael Rady \u00e8 stato doppiato da:"}
{"id": "2599113", "revid": "547992", "url": "https://it.wikipedia.org/wiki?curid=2599113", "title": "Blindati", "text": "Blindati \u00e8 una miniserie televisiva italiana, la regia \u00e8 di Claudio Fragasso ed \u00e8 stato trasmesso per la prima volta nel 2003 su Rete 4.\nLa miniserie, nonostante avesse un cast formato da attori di \"peso\" come Tony Sperandeo, Edoardo Leo, Stefania Sandrelli, Luca Lionello, Luca Ward, Andrea Giordana e molti altri, non riscontr\u00f2 molto successo, come invece sperava il regista Fragasso.\nCome nell'altra miniserie di Claudio Fragasso, \"Operazione Odissea\", girata 3 anni prima (che, a differenza di \"Blindati\", riscontr\u00f2 un ottimo successo di ascolti e share e venne venduta in molti paesi europei), sono presenti gli attori Edoardo Leo, Luigi Maria Burruano e Luca Lionello. \nCon questa miniserie, per la prima volta Mediaset scelse di non programmare un suo prodotto in prima visione su Canale 5, ma su Rete 4. All'epoca, il regista giustifico ci\u00f2 col fatto che Canale 5 giudicava troppo \"forte\" questa miniserie. In effetti, vedendola oggi, a tanti anni di distanza, era troppo violenta. Basti pensare all'odierna serie \"Gomorra\" di Sky, che tratta sempre di faida tra due famiglie, anche se nel caso di Blindati la storia \u00e8 di pura fantasia ed \u00e8 ambientata in Sicilia.\nTrama.\nDurante un posto di blocco, tre finanzieri vengono barbaramente uccisi da un commando di uomini armati di mitra che forzano il posto di blocco uccidendoli. Il capitano Roberto Mori (Claudio Vanni), che poco prima aveva parlato con uno dei tre uccisi, decide di prendere questa missione con il capitano Lidiano Cruciani (Edoardo Leo) e il Colonnello Brando Massari (Tony Sperandeo). Dopo un po' si scopre che gli assassini dei tre finanzieri sono i killer di una nota famiglia mafiosa: La famiglia dei Callea, capeggiata da Ettore Callea (Andrea Giordana), suo figlio Michele (Ivan Lucarelli), e il killer albanese Stano(Luca Lionello). Ettore Callea \u00e8 in contrasto con i fratelli Paride (Luca Ward) ed Enea (Francesco Benigno) per la stessa donna. I Callea si stanno portando in porto un grosso traffico di droga con una famiglia malavitosa albanese. Nel mezzo a tutto questo, la storia della figlia del boss Irene (Michela Fioravanti), la quale si era allontanata dalla Sicilia, perch\u00e9 diversa dal resto della famiglia, che si innamora tramite la chat, di un finanziere che tenter\u00e0 di infiltrarsi nella Famiglia, e con il quale nascer\u00e0 una storia d'amore, e quel finanziere \u00e8 proprio il capitano Mori.\nAlleato della famiglia Callea, il figlio di uno dei pi\u00f9 grandi boss albanesi, il quale, con vari accordi e tranelli, far\u00e0 uccidere tra di s\u00e9, vari membri dei Callea. Vedremo poi, che il Boss albanese, era il fratello caduto in mare e dato per morto, il quale naufragato chiss\u00e0 come in Albania, diventa un potentissimo boss, e vuole vendicarsi verso gli stessi membri della sua famiglia.\nRiprese.\nLe riprese della scena dello sbarco e della spiaggia sono state effettuate a Gaeta, dove la Guardia di Finanza ha messo a disposizione tutti i suoi mezzi, a Marzamemi - frazione del Comune di Pachino (SR), Portopalo di Capo Passero (SR) e Ragusa, nelle masserie bianche e nell'antica tonnara, oltre a Vittoria e Caltagirone tutto il resto della fiction."}
{"id": "2599114", "revid": "179980", "url": "https://it.wikipedia.org/wiki?curid=2599114", "title": "Marcelo Kiremitdjian", "text": ""}
{"id": "2599115", "revid": "179980", "url": "https://it.wikipedia.org/wiki?curid=2599115", "title": "Marcelo Kiremitdjian Djian", "text": ""}
{"id": "2599116", "revid": "182193", "url": "https://it.wikipedia.org/wiki?curid=2599116", "title": "Comitato Olimpico Neozelandese", "text": "Il Comitato Olimpico Neozelandese (noto anche come \"New Zealand Olympic Committee\" in inglese) \u00e8 un'organizzazione sportiva neozelandese, nata nel 1911 a Wellington in Nuova Zelanda.\nRappresenta questa nazione presso il Comitato Olimpico Internazionale (CIO) dal 1919 ed ha lo scopo di curare l'organizzazione ed il potenziamento dello sport in Nuova Zelanda e, in particolare, la preparazione degli atleti neozelandesi, per consentire loro la partecipazione ai Giochi olimpici. L'associazione inoltre fa parte dei Comitati Olimpici Nazionali d'Oceania.\nL'attuale presidente del comitato \u00e8 Mike Stanley, mentre la carica di segretario generale \u00e8 occupata da Barry Maister."}
{"id": "2599118", "revid": "282579", "url": "https://it.wikipedia.org/wiki?curid=2599118", "title": "8\u00ba Gruppo di Volo", "text": ""}
{"id": "2599119", "revid": "74801", "url": "https://it.wikipedia.org/wiki?curid=2599119", "title": "Sh\u014dichi Nakagawa", "text": "Esponente del Partito Liberal Democratico (LDP), \u00e8 stato Ministro delle Finanze dal 24 settembre 2008 al 17 febbraio 2009. Precedentemente \u00e8 stato Ministro dell'Economia e Ministro dell'Agricoltura. Nel febbraio 2009 a Roma, nell'ambito del G7 finanziario, si era presentato all'apparenza ubriaco in conferenza stampa, fatto che provoc\u00f2 le sue dimissioni da ministro.\nIn seguito ai fatti di Roma, Nagakawa cadde in uno stato depressivo e il 4 ottobre 2009 \u00e8 stato trovato morto dalla moglie nel suo appartamento a Tokyo. Alle elezioni politiche del 30 agosto 2009, Nakagawa era stato travolto dall'ondata del partito Democratico di Yukio Hatoyama, mancando la rielezione in Parlamento per la prima volta dal 1983.."}
{"id": "2599128", "revid": "35326", "url": "https://it.wikipedia.org/wiki?curid=2599128", "title": "Area dei templi dello Scoglietto", "text": "L'area dei templi dello Scoglietto si colloca lungo la direttrice stradale che collega Alberese alla spiaggia di Marina di Alberese, nella parte sud-occidentale del comune di Grosseto, all'interno dell'area protetta del parco naturale della Maremma. Distante dal mare circa 3\u00a0km, il promontorio dello Scoglietto, appendice settentrionale dei Monti dell'Uccellina, conserva ancora le tracce insediative susseguitesi dalla preistoria sino all'et\u00e0 moderna, quando sulle sue pendici fu impiantato un uliveto da parte del Granduca di Toscana.\nIl promontorio \u00e8 inoltre attraversato da una porzione del possente muro di recinzione, lungo oltre 12\u00a0km, costruito forse in epoca rinascimentale e poi restaurato dall'Opera Nazionale Combattenti per dividere l'area boschiva da quella destinata ad attivit\u00e0 agricole. Sulla terminazione settentrionale dell'antico promontorio si situa il Santuario di Diana Umbronensis.\nEt\u00e0 preistorica.\nLo scavo sulla sommit\u00e0 dello Scoglietto ha restituito una sola selce lavorata, rinvenuta negli strati di humus e di vegetazione che coprivano il tempio tardo romano. Tale testimonianza non \u00e8 assolutamente sufficiente per ipotizzare uno stanziamento insediativo sul promontorio. Invece gli scavi condotti nella sottostante Grotta dello Scoglietto permettono di delineare le fasi di utilizzo in epoca preistorica, sin da quel momento probabilmente dedicata a culti e rituali magico/spirituali.\nEt\u00e0 romana, periodo imperiale, I secolo a.C. - II secolo d.C..\nGli scavi archeologici intrapresi sull'antico promontorio dello Scoglietto hanno individuato una serie di strutture a carattere religioso databili tra il II secolo a.C. e la met\u00e0 del IV.\nAd oggi la struttura pi\u00f9 antica \u00e8 un edificio di pianta rettangolare con abside trapezoidale ricavato direttamente dalla roccia vergine. Questo complesso edilizio presenta almeno tre fasi costruttive di cui sono testimoni i vari muri addossati tra di loro. La struttura \u00e8 orientata N-S e al suo interno si sono conservate tracce del deposito votivo, per lo pi\u00f9 consistente in vasellame di vernice nera, anfore greco-italiche, lucerne in terra sigillata italica, alcune monete bronzee, due balsamari vitrei, un vago di collana e un bronzetto votivo a forma di cane. Inoltre sono state recuperate una statua raffigurante Diana ed una rassomigliante Iside. Sempre a questa fase, da collocarsi tra il II secolo a.C. e il successivo si data la costruzione di una cisterna che permetteva l'approvvigionamento idrico del promontorio.\nIl rinvenimento nel 2003 di un'epigrafe con dedica a Diana Umbronensis rafforza l'idea di un luogo sacro, forse un nemos caro alla dea della caccia, delle vergini e protettrice delle gestanti. Il piccolo edificio rinvenuto pu\u00f2 essere interpretato come la sede di un piccolo collegium e prende il nome di \"Domus Dianae\".\nNel corso della fine del I secolo d.C., molto probabilmente durante il regno di Domiziano, si assiste alla costruzione di un importante santuario che conobbe ulteriori fasi costruttive sino almeno alla met\u00e0 del II secolo d.C.; in questa fase, il complesso \u00e8 costituito da almeno 7 ambienti, alcuni dei quali pavimentati in opus signinum e con mosaici bicromi in tessere bianche e nere. Due ambienti risultano interrati e forse erano adibiti a piccoli magazzini di servizio del santuario. L'esterno della struttura era decorato da nicchioni e da un'abside. La stanza decorata con pavimento musivo \u00e8 stata interpretata come ninfeo. \nIl tempio maggiore doveva ricalcare nelle forme e nell'estensione quello ancora visibile e ricostruito in epoca severiana.\nSi accedeva al sito tramite una piccola strada rupestre, direttamente ricavata nel banco di roccia che forma il promontorio.\nEt\u00e0 romana, periodo severiano, fine II secolo d.C. - met\u00e0 del IV secolo d.C..\nEntro la fine del II secolo d.C. si assiste ad un momento di abbandono dell'insediamento religioso. L'area del santuario e la \"Domus Dianae\" sono in rovina, cos\u00ec come il tempio maggiore posto di fronte al santuario, nella parte meridionale dell'insediamento.\nProprio sulle rovine di questa struttura si colloca un nuovo tempio, la cui costruzione sembra risalire al III secolo d.C.; si tratta di un edificio a pianta rettangolare di 11,5m di lunghezza e 6,5m di larghezza prospiciente una piazzetta pavimentata in opus spicatum. Si accedeva al podio della cella attraverso una piccola rampa con scalini che introduceva ad una scalinata pi\u00f9 ampia ed interna alla struttura. In questo ambiente, pavimentato in opus sectile con marmi a definire motivi geometrici, doveva essere posizionato l'altare o almeno l'area destinata agli ex voto. L'intera struttura religiosa era rivestita all'esterno da lastre di marmo a coprire la muratura del basamento realizzata in opus testaceum. L'edificio rettangolare era racchiuso da un temenos costituito da un muro in pietre appena sbozzate e anch'esso rivestito di marmo come lascia intuire lo spesso strato di calce rinvenuto ancora in situ.\nParte dei materiali da costruzione, sia del podio del tempio, sia degli apparati decorativi, sono di reimpiego dalle vicine rovine del santuario e della \"Domus Dianae\". \nDurante questo periodo rimasero in uso anche la cisterna costruita in epoca repubblicana e un ambiente di servizio posto direttamente a nord del tempio.\nAll'et\u00e0 romana sono anche ascrivibili alcune attestazioni nella sottostante Grotta dello Scoglietto. Rinvenimenti di monete repubblicane ed imperiali associati ad una necropoli sono stati individuati durante gli scavi condotti da Luigi Cardini nel 1948 assieme a Rittatore e sembrerebbero confermare una presenza umana sin dal II secolo d.C., protrattasi sino alla fase tardoantica.\nEt\u00e0 romana, met\u00e0 del IV secolo d.C. - fine del IV secolo d.C..\nTra la met\u00e0 e la fine del IV secolo d.C., l'area dei templi dello Scoglietto \u00e8 soggetta ad una nuova fase: in un periodo compreso tra il 348 d.C. e la fine del secolo si registra la presenza di una sepoltura collocata lungo il perimetrale ovest del tempio severiano. Si tratta di un'inumazione semplice, a fossa, con laterizi e pietre disposte direttamente a copertura dello scheletro. La fossa era tagliata nei primissimi livelli di abbandono e crollo della struttura religiosa e la sua posizione ravvicinata al perimetrale lascia presupporre che il tempio fosse ancora visibile al momento della sepoltura.\nSuccessivamente, il tempio fu sistematicamente distrutto e rasato sino quasi alle fondazioni: blocchi di murature, infatti, sono stati rinvenuti tutto attorno al perimetro dell'edificio religioso, mentre nella porzione nord-orientale del temenos \u00e8 stata rinvenuta una piccola parte di una statua marmoree, distrutta, ed appoggiata su di un letto di scaglie di marmo. Inoltre, la cisterna che garantiva l'approvvigionamento idrico fu interrata con materiali provenienti dalla distruzione dell'edificio religioso; all'interno di questo contesto sono stati rinvenuti i resti di almeno sette individui, molto probabilmente facenti capo ad una pi\u00f9 estesa necropoli che fu dissacrata. Questo evento pu\u00f2 essere collegato alle conseguenze della promulgazione del cosiddetto \"Editto di Tessalonica\" del 380 d.C. dove si esprimeva la volont\u00e0 imperiale di convertire gli edifici pagani in chiese cristiane o la loro distruzione.\nEt\u00e0 tardoantica, V secolo d.C. - met\u00e0 del VI secolo d.C..\nAgli inizi del V secolo l'area era ancora interessata da una qualche specie di culto se si pensa che un vasto insieme di lucerne in sigillata africana databili tra la fine del IV e la met\u00e0 del V secolo \u00e8 stato recuperato al di sopra degli strati di crollo. Sicuramente, anche se il complesso religioso fu distrutto, la sua memoria rimase alquanto profonda nelle popolazioni locali che continuarono a depositare offerte per circa un cinquantennio.\nAgli inizi del VI secolo d.C. si data la conversione ad uso abitativo dell'area dei templi dello Scoglietto. Il perimetrale meridionale e la sua abside furono abbattuti assieme a parte della robusta massicciata usata come vespaio per la pavimentazione, per realizzare una capanna circolare in pis\u00e9. Lungo il taglio della capanna sono state rinvenute le buche per l'alloggio delle travi verticali, mentre lo scavo ha permesso di individuare consistenti strati di argilla bruciata, derivanti dalla distruzione della struttura stessa. La capanna era fornita di una fossa semiscavata nel terreno e coperta dall'assito ligneo che serviva come pavimentazione esterna. Al suo interno sono state rinvenute ceramiche da fuoco ed anfore assieme a materiali residuali. Alla stessa fase appartiene il rinvenimento di un \"nummus\" bizantino databile all'epoca di Giustiniano.\nLa risistemazione dell'area dello Scoglietto vide anche la costruzione di un muro di recinzione in tecnica mista, ovvero con basamento in pietra e alzato in argilla, posto sul lato occidentale della capanna, mentre sul lato occidentale fu ricavata una strada di accesso, pavimentata con semplici ciottoli. Inoltre, una palizzata lignea serviva a proteggere ulteriormente questa porzione di abitato.\nL'abbandono.\nL'area dei templi dello Scoglietto fu abbandonata a seguito di un pesante incendio che ha lasciato tracce sia all'interno della capanna di fine tardoantica, sia nei livelli di crollo dell'edificio religioso. All'interno della capanna, infatti, sono stati rinvenuti strati di argilla concotta derivata dallo scioglimento causato dalle alte temperature degli elevati in pis\u00e9. \nLe indagini archeologiche.\nL'area dei templi dello Scoglietto \u00e8 stata oggetto di scavi sistematici dal 2009 al 2011. Le indagini sono state dirette dalla Soprintendenza ai Beni Archeologici della Toscana e dal team del Progetto Archeologico Alberese. Oltre alle attivit\u00e0 di scavo archeologico, l'area \u00e8 stata oggetto di ricognizioni di superficie nel 2005 e la sua zona di pertinenza rientra in uno studio geo-archeologico, condotto per la comprensione delle trasformazioni della linea di costa e dell'ambiente circostante nel corso dei secoli.\nBibliografia.\n\"Scavi\":\n\"Generali sull'area dello Scoglietto\":"}
{"id": "2599129", "revid": "112776266", "url": "https://it.wikipedia.org/wiki?curid=2599129", "title": "Autorit\u00e0 di bacino regionale del fiume Sarno", "text": "L'Autorit\u00e0 di bacino regionale del fiume Sarno \u00e8 una delle Autorit\u00e0 della Regione Campania che opera nel settore della difesa del suolo. \u00c8 un ente pubblico economico che gestisce il bacino idrografico del fiume Sarno.\nIl territorio in cui opera l'ente comprende 61 comuni appartenenti alla Provincia di Avellino, alla citt\u00e0 metropolitana di Napoli e alla Provincia di Salerno.\nLa sede amministrativa \u00e8 a Napoli."}
{"id": "2599131", "revid": "290023", "url": "https://it.wikipedia.org/wiki?curid=2599131", "title": "Giovanni Proto Arca", "text": ""}
{"id": "2599132", "revid": "110157", "url": "https://it.wikipedia.org/wiki?curid=2599132", "title": "Comitato Olimpico di Nauru", "text": "Il Comitato Olimpico di Nauru (noto anche come \"Nauru Olympic Committee\" in inglese) \u00e8 un'organizzazione sportiva nauruana, nata nel 1991 a Yaren, Nauru.\nRappresenta questa nazione presso il Comitato Olimpico Internazionale (CIO) dal 1994 ed ha lo scopo di curare l'organizzazione ed il potenziamento dello sport a Nauru e, in particolare, la preparazione degli atleti nauruani, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nL'attuale presidente del comitato \u00e8 Marcus Stephen, mentre la carica di segretario generale \u00e8 occupata da Pres-Nimes Ekwona."}
{"id": "2599135", "revid": "124817775", "url": "https://it.wikipedia.org/wiki?curid=2599135", "title": "Abel Ferreira", "text": "Da allenatore ha vinto la Coppa Libertadores nel 2020 e nel 2021 alla guida del Palmeiras.\nCarriera.\nCalciatore.\nCresce calcisticamente nella squadra della propria citt\u00e0, il Penafiel, squadra con cui fa il proprio esordio nel calcio professionistico.\nNel 2000 passa al Vit\u00f3ria Guimar\u00e3es, club in cui rimane per quattro anni, debuttando in Primeira Liga.\nNel 2004 si trasferisce al Braga, mentre nel gennaio 2006 compie il grande salto andando allo Sporting Lisbona. In occasione di Manchester United-Sporting Lisbona, gara valida per la Champions League 2007-2008, \u00e8 autore di una rete. Nel club di Lisbona milita per cinque stagioni e mezza, realizzando due gol. Il primo centro in campionato risale al 24 ottobre 2010, quando il giocatore decide con una rete allo scadere il match casalingo contro il (1-0). Si ritira a trentadue anni, alla fine della stagione 2010-2011.\nAllenatore.\nDopo aver guidato lo Sporting Lisbona B, dal 27 aprile 2017 \u00e8 il nuovo allenatore del Braga, condotto a due qualificazioni consecutive alla UEFA Europa League in due stagioni, grazie a due quarti posti consecutivi. La stagione 2017-18 ha posto una pietra storica per il Braga: ha raggiunto il record di punti realizzati (75 punti), il record di gol segnati (101 gol) e il record di vittorie in una stagione (33 vittorie). Abel Ferreira \u00e8 diventato l'allenatore del Braga con la pi\u00f9 alta percentuale di vittorie nel club (64%).\nIl 30 giugno 2019 viene assunto dal , dove rimpiazza R\u0103zvan Lucescu. Il club greco ha pagato la clausola di 2,5 milioni di euro per prendere l'allenatore portoghese, rendendolo la quinta vendita pi\u00f9 alta di sempre di un allenatore portoghese. Nel 2019-2020 raggiunge il secondo posto in campionato e la semifinale di Coppa di Grecia. Alla seconda stagione in carica, lascia la squadra il 30 ottobre 2020.\nNello stesso giorno firma per il un contratto biennale. Il Palmeiras ha pagato la clausola di rescissione di 600.000 euro per prendere l'allenatore portoghese, diventando il primo allenatore portoghese ad essere acquistato due volte nella sua carriera. Il 30 gennaio 2021 guida il club brasiliano alla vittoria della Coppa Libertadores, grazie al successo per 1-0 in finale contro il . Il 7 marzo Abel ha vinto il suo secondo titolo dopo aver battuto il Gremio 1-0 e 2-0 nella finale della Copa do Brasil. Il 27 novembre seguente vince la sua seconda Libertadores battendo il Flamengo.\nStatistiche.\nStatistiche da allenatore.\n\"Statistiche aggiornate al 28 maggio 2019.\""}
{"id": "2599139", "revid": "112776271", "url": "https://it.wikipedia.org/wiki?curid=2599139", "title": "Autorit\u00e0 di bacino regionale nord occidentale della Campania", "text": "L'Autorit\u00e0 di bacino regionale nord occidentale della Campania \u00e8 una delle Autorit\u00e0 della Regione Campania che opera nel settore della difesa del suolo. \u00c8 un ente pubblico economico che gestisce i bacini idrografici di Regi Lagni, Alveo Camaldoli, Campi Flegrei, Volla, Ischia e Procida.\nIl territorio in cui opera l'ente comprende 127 comuni appartenenti alla Provincia di Avellino, alla Provincia di Benevento, alla Provincia di Caserta e alla citt\u00e0 metropolitana di Napoli.\nLa sede amministrativa \u00e8 a Napoli."}
{"id": "2599147", "revid": "76963", "url": "https://it.wikipedia.org/wiki?curid=2599147", "title": "Shaun Sipos", "text": "Biografia.\nShaun Sipos \u00e8 un attore canadese meglio noto per il ruolo di Jack, un popolare diciassettenne che aspirava ad entrare in una band, da lui ricoperto nella sitcom \"Selvaggi\".\nIn televisione Shaun \u00e8 inoltre apparso nelle serie \"Smallville\", \"CSI Miami\", \"E.R. - Medici in prima linea\", \"Life Unexpected\" e \"Special Unit 2\" mentre al cinema \u00e8 apparso, tra l'altro, nei film \"Final Destination 2\" e \"The Grudge 2\". Shaun \u00e8 entrato, ad agosto 2009, nel cast della serie \"Melrose Place\" ricoprendo il ruolo di David Breck, uno dei protagonisti della serie.\nNel 2013 prende ruolo nel film Texas Chainsaw 3D, come un giovane sbandato. Dal 2018 al 2019, prende parte alla serie TV \"Krypton\", nel ruolo di Adam Strange.\nHa una relazione con Lindsey Morgan. Alla fine del 2020 ha annunciato su Instagram il loro fidanzamento ufficiale.\nDoppiatori italiani.\nNelle versioni in lingua italiana dei suoi lavori, Shaun Sipos \u00e8 stato doppiato da:"}
{"id": "2599148", "revid": "729019", "url": "https://it.wikipedia.org/wiki?curid=2599148", "title": "Strada statale 414 di Montecalvo Irpino", "text": "La ex strada statale 414 di Montecalvo Irpino (SS 414), ora \"strada provinciale ex SS 414 di Montecalvo Irpino (SP ex SS 414)\", \u00e8 una strada provinciale italiana che collega i centri abitati della parte settentrionale della provincia di Avellino.\nPercorso.\nL'arteria ha inizio nel comune di Ariano Irpino, distaccandosi dalla strada statale 90 delle Puglie per dirigersi verso la valle del Miscano. Oltrepassato il santuario della Madonna di Valleluogo e il bivio per Apice-Sant'Arcangelo Trimonte, la strada raggiunge e attraversa il centro abitato di Montecalvo Irpino, supera l'incrocio per Corsano e discende quindi verso la stazione di Montecalvo-Buonalbergo-Casalbore. Dopo aver varcato il fiume Miscano tramite un lungo ponte, la strada giunge infine tra Casalbore e Buonalbergo ove termina il suo percorso confluendo nella strada statale 90 bis delle Puglie.\nIn seguito al decreto legislativo n. 112 del 1998, dal 17 ottobre 2001 la gestione \u00e8 passata dall'ANAS alla Regione Campania, che nella stessa data ha ulteriormente devoluto le competenze alla provincia di Avellino."}
{"id": "2599149", "revid": "262936", "url": "https://it.wikipedia.org/wiki?curid=2599149", "title": "Strada Statale 414", "text": ""}
{"id": "2599155", "revid": "1573940", "url": "https://it.wikipedia.org/wiki?curid=2599155", "title": "Autorit\u00e0 dei bacini regionali romagnoli", "text": "L'Autorit\u00e0 dei bacini regionali romagnoli \u00e8 una delle Autorit\u00e0 della Regione Emilia-Romagna che opera nel settore della difesa del suolo. \u00c8 un ente pubblico economico che gestisce i bacini idrografici di Lamone, Fiumi Uniti, Canale Candiano, Bevano, Savio e Rubicone.\nLa sede amministrativa \u00e8 a Forl\u00ec."}
{"id": "2599158", "revid": "3082", "url": "https://it.wikipedia.org/wiki?curid=2599158", "title": "Belgica II", "text": ""}
{"id": "2599159", "revid": "3082", "url": "https://it.wikipedia.org/wiki?curid=2599159", "title": "Belgica Secunda", "text": ""}
{"id": "2599160", "revid": "3082", "url": "https://it.wikipedia.org/wiki?curid=2599160", "title": "Belgica Prima", "text": ""}
{"id": "2599161", "revid": "3082", "url": "https://it.wikipedia.org/wiki?curid=2599161", "title": "Belgica I", "text": ""}
{"id": "2599162", "revid": "124096733", "url": "https://it.wikipedia.org/wiki?curid=2599162", "title": "Motore W18", "text": "Il motore W18, \u00e8 un motore a scoppio a 18 cilindri. La denominazione a W deriva dall'avere i cilindri disposti in 3 bancate da 6 cilindri cadauna. Ebbe un limitato uso in aeronautica a cavallo degli anni venti e gli anni trenta. L'Isotta Fraschini ne deriv\u00f2 anche successivamente una versione navale prima dello scoppio della seconda guerra mondiale. Negli anni novanta venne declinato in versione automobilistica dal gruppo Volkswagen per alcuni prototipi del marchio Bugatti.\nImpiego aeronautico.\nEbbe un limitato uso in aeronautica tra gli anni venti e gli anni trenta, l'unico motore prodotto in serie fu l'Isotta Fraschini Asso 750.\nIl 18 cilindri Isotta Fraschini and\u00f2 ad equipaggiare anche il Macchi M.67 destinato Coppa Schneider del 1929. Per quella stessa competizione la francese Hispano-Suiza realizz\u00f2 il 18R, da 1\u00a0680 CV che equipaggi\u00f2 il Bernard HV120 e il Nieuport-Delage Ni-D 450. A causa di ritardi nella loro messa a punto per\u00f2 nessuno dei due velivoli fu pronto per la gara. Lo stesso motore fu utilizzato sulla successiva variante Nieuport-Delage Ni-D 650. A differenza dell'Isotta Fraschini Asso 750 presentava un maggior angolo tra le bancate, assumendo un aspetto frontale pi\u00f9 simile a quello di un \"T\" rovesciata.\nImpiego navale.\nLa Isotta Fraschini deriv\u00f2 da esso anche una versione navale che and\u00f2 ad equipaggiare i MAS italiani ed un lotto di siluranti britannici Vosper 70ft., prima dell'entrata in guerra dell'Italia, giugno 1940.\nImpiego automobilistico.\nL'unico W18 automobilistico venne sviluppato alla fine degli'90 dal gruppo Volkswagen, quando present\u00f2 per la sua prima concept car con il marchio Bugatti recentemente acquisito: La Bugatti EB118 del 1998.\nSull'auto era installato un motore W18, con 3 bancate da 6 cilindri ciascuna come nei vecchi motori aeronautici. Il motore si ispirava alla filosofia del motore W12 destinato ad equipaggiare la Audi Avus presentata nel 1991 e rimasto allo stadio di progetto.\nIl motore, con 3 bancate da 4 cilindri si differenziava dalla successiva filosofia costruttiva dei successivi W12 Volkswagen, con 2 coppie di motori a V stretta su un unico albero motore, sostanzialmente 4 bancate da 3 cilindri ciascuna. Motore adottato inizialmente sulla Volkswagen W12 Coup\u00e9 \"Nard\u00f2\", coeva dell'EB118, ed installato su successivi modelli di alta gamma del gruppo.\nIl W18 della EB118 presentava 3 bancate a circa 60\u00b0 ciascuna, in sezione frontale due bancate formavano una V mentre la terza giaceva sul piano orizzontale, differenziandosi notevolmente dai vecchi motori a W aeronautici.\nIl motore venne installato sui successivi prototipi Bugatti: EB218, 18/3 Chiron e per il primo prototipo della Bugatti 16/4 Veyron, la 18/4; il motore venne abbandonato in favore del W16 per la produzione in serie."}
{"id": "2599164", "revid": "1543377", "url": "https://it.wikipedia.org/wiki?curid=2599164", "title": "Autorit\u00e0 di bacino regionale del Friuli Venezia Giulia", "text": "L'Autorit\u00e0 di bacino regionale del Friuli-Venezia Giulia \u00e8 una delle Autorit\u00e0 della Regione Friuli-Venezia Giulia che opera nel settore della difesa del suolo. \n\u00c8 un ente pubblico economico che gestisce i bacini idrografici della laguna di Marano, laguna di Grado, i torrenti Slizza, Cormor e Corno e il bacino occidentale del fiume Isonzo.\nLa sede amministrativa \u00e8 a Palmanova."}
{"id": "2599172", "revid": "485846", "url": "https://it.wikipedia.org/wiki?curid=2599172", "title": "Bentley Flying Spur", "text": ""}
{"id": "2599174", "revid": "219488", "url": "https://it.wikipedia.org/wiki?curid=2599174", "title": "Continental GT", "text": ""}
{"id": "2599182", "revid": "322321", "url": "https://it.wikipedia.org/wiki?curid=2599182", "title": "Agostino Pipia", "text": "Biografia.\nEntr\u00f2 nell'Ordine dei frati predicatori, divenendo professo nell'isola di Maiorca. Qui, nell'universit\u00e0 Luliana, fu professore di teologia.\nNel 1701 si trasfer\u00ec a Roma come professore di fisica dell'universit\u00e0. Fu rettore del collegio di San Tommaso, la futura Pontificia universit\u00e0 \"San Tommaso d'Aquino\", \"Angelicum\", al convento domenicano Santa Maria sopra Minerva a Roma.\nNel 1711 fu nominato segretario della Sacra Congregazione dell'Indice.\nDivenne maestro generale del suo ordine nel 1721.\nIl 20 dicembre 1724 papa Benedetto XIII lo nomin\u00f2 vescovo di Osimo e contemporaneamente lo cre\u00f2 cardinale. Il 29 gennaio dell'anno successivo ricevette il titolo di San Sisto.\nIl suo episcopato fu caratterizzato dal ristabilimento della sede di Cingoli e dalla sua contemporanea unione \"aeque principaliter\" a Osimo, il 19 agosto 1725. Nel gennaio del 1726 si dimise dal suo incarico vescovile. Nel corso dello stesso anno tratt\u00f2 la stipula di un concordato tra il novello Regno di Sardegna e la Santa Sede.\nIl 3 marzo 1729 opt\u00f2 per il titolo di Santa Maria sopra Minerva.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2599186", "revid": "1818970", "url": "https://it.wikipedia.org/wiki?curid=2599186", "title": "Autorit\u00e0 di bacino regionale del Lazio", "text": "L'Autorit\u00e0 di bacino regionale del Lazio \u00e8 una delle Autorit\u00e0 della Regione Lazio che opera nel settore della difesa del suolo.\n\u00c8 un ente pubblico economico che gestisce i bacini idrografici delle provincie di Viterbo, Roma, Latina e parzialmente Frosinone.\nLa sede amministrativa \u00e8 a Roma."}
{"id": "2599189", "revid": "767487", "url": "https://it.wikipedia.org/wiki?curid=2599189", "title": "Autorit\u00e0 di bacino regionale della Calabria", "text": "L'Autorit\u00e0 di bacino regionale della Calabria \u00e8 una delle Autorit\u00e0 della Regione Calabria che opera nel settore della difesa del suolo.\n\u00c8 un ente pubblico economico che gestisce i bacini idrografici della regione.\nLa sede amministrativa \u00e8 a Catanzaro."}
{"id": "2599191", "revid": "1086846", "url": "https://it.wikipedia.org/wiki?curid=2599191", "title": "Club Deportivo Alcoyano", "text": "Il Club Deportivo Alcoyano \u00e8 una societ\u00e0 calcistica spagnola con sede nella citt\u00e0 di Alcoy (provincia di Alicante), nella Comunit\u00e0 Valenzana.\nGioca nella \"Primera Divisi\u00f3n RFEF\", la terza serie del campionato spagnolo.\nStoria.\nNasce nel 1928, dopo che la sezione calcistica del club di boxe si era messa in luce l'anno prima nel corso di alcune amichevoli con squadre di prestigio, tramite la fusione di quella sezione con i club calcistici della citt\u00e0.\nNegli anni Quaranta partecipa a quattro campionati di prima divisione, non consecutivi, l'ultimo dei quali nel 1950/51. \nDal 2004 in poi gioca stabilmente nella terza serie, salvo un campionato in seconda divisione nel 2011/2012, concluso con la retrocessione. Nel 2019 retrocede in quarta serie, ma nel 2019/2020 \u00e8 subito promosso di nuovo in Segunda Divisi\u00f3n B.\nNel gennaio 2021, dopo aver superato nel turno precedente lo , squadra di Primera Divisi\u00f3n, l'Alcoyano \u00e8 riuscito nell'impresa di eliminare il ai sedicesimi di finale della Coppa del Re, imponendosi sui \"blancos\" in casa per 2-1 ai tempi supplementari, dopo essere passato in svantaggio al quarantesimo."}
{"id": "2599200", "revid": "1573940", "url": "https://it.wikipedia.org/wiki?curid=2599200", "title": "Autorit\u00e0 di bacino regionale della Sardegna", "text": "L'Autorit\u00e0 di bacino regionale della Sardegna \u00e8 una delle Autorit\u00e0 della Regione Autonoma Sardegna che opera nel settore della difesa del suolo.\n\u00c8 un ente pubblico economico che gestisce i bacini idrografici dell'isola, istituito con L.R. n.19 del 6 dicembre 2006.\nLa sede amministrativa \u00e8 a Cagliari."}
{"id": "2599201", "revid": "393736", "url": "https://it.wikipedia.org/wiki?curid=2599201", "title": "Leo Lo Bianco", "text": ""}
{"id": "2599203", "revid": "228587", "url": "https://it.wikipedia.org/wiki?curid=2599203", "title": "Girolamo Verospi", "text": "Biografia.\nFiglio di Ferdinando Verospi e Giulia de' Massimi. Era nipote del cardinale Fabrizio Verospi, fratello del padre Ferdinando. Probabilmente studi\u00f2 diritto, perch\u00e9 fu da giovane avvocato delle cause della Curia Romana e nel 1627 succedette allo zio Fabrizio come auditore della Sacra Romana Rota.\nIl 16 dicembre 1641 papa Urbano VIII lo cre\u00f2 cardinale. Il 10 febbraio dell'anno successivo ricevette il titolo di Sant'Agnese in Agone e contemporaneamente fu eletto vescovo di Osimo. Non era ancora stato ordinato sacerdote, ma percorse in pochi mesi tutta la carriera ecclesiastica, fino ad essere consacrato vescovo il 27 aprile 1642 dal cardinale Antonio Marcello Barberini, coconsacranti Fausto Poli, arcivescovo titolare di Amasea, e Celso Zani, gi\u00e0 vescovo di Citt\u00e0 della Pieve.\nDopo la sua morte, occorsa il 5 gennaio 1652, fu tumulato nella cattedrale di Osimo, ma nel 1666 la salma fu esumata e traslata a Roma, dove fu sepolta nella cappella di famiglia nella chiesa della Santissima Trinit\u00e0 al Monte Pincio.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2599205", "revid": "92723", "url": "https://it.wikipedia.org/wiki?curid=2599205", "title": "Sacra Romana Rota", "text": ""}
{"id": "2599207", "revid": "287204", "url": "https://it.wikipedia.org/wiki?curid=2599207", "title": "Kungs\u00f6r", "text": "Kungs\u00f6r \u00e8 una localit\u00e0 della Svezia capoluogo dell'omonimo comune, conta 5.610 abitanti e si trova nella contea di V\u00e4stmanland."}
{"id": "2599208", "revid": "597500", "url": "https://it.wikipedia.org/wiki?curid=2599208", "title": "Autorit\u00e0 di bacino regionale del Veneto", "text": "La legge 183/89 istituisce le Autorit\u00e0 di Bacino le cui attivit\u00e0 vengono svolte nell'ambito dei limiti dei bacini idrografici. Nel territorio della Regione del Veneto sono state individuate le seguenti Autorit\u00e0 di Bacino:\n- Autorit\u00e0 di Bacino Nazionale del Po\n- Autorit\u00e0 di Bacino Nazionale dei Fiumi dell'Alto Adriatico\n- Autorit\u00e0 di Bacino Nazionale del Fiume Adige\n- Autorit\u00e0 di Bacino Interregionale del Fiume Fissero-Tartaro-Canalbianco\n- Autorit\u00e0 di Bacino Interregionale del Fiume Lemene\n- Autorit\u00e0 di Bacino Regionale del Sile e della Pianura tra Piave e Livenza\n- Laguna di Venezia (non istituita)\nL'Autorit\u00e0 di bacino del Sile e della Pianura tra Piave e Livenza \u00e8 una delle Autorit\u00e0 di bacino della Regione Veneto che opera nel settore della difesa del suolo.\n\u00c8 un ente pubblico economico che gestisce i bacini idrografici del Piave, Livenza e Sile.\nLa sede amministrativa \u00e8 a Venezia.\nCon D.C.R. n. 48 del 27/06/2007, il Consiglio Regionale del Veneto approva il Piano di Assetto Idrogeologico del bacino del fiume Sile e della pianura tra Piave e Livenza."}
{"id": "2599209", "revid": "827882", "url": "https://it.wikipedia.org/wiki?curid=2599209", "title": "Mastodonte dei Giovi", "text": "Il Mastodonte dei Giovi \u00e8 stata una particolare locomotiva a vapore doppia costruita per l'utilizzo specifico sul difficile tratto appenninico della nuova linea ferroviaria Torino-Genova inaugurata nel 1853.\nStoria.\nLa costruzione della Ferrovia dei Giovi, fortemente voluta dal Cavour, che nelle intenzioni avrebbe dovuto essere l'asse portante del sistema ferroviario piemontese collegando Torino alla citt\u00e0 portuale di Genova, aveva posto il serio problema del come superare il valico dei Giovi con le sue fortissime pendenze; inizialmente si era pensato di superarlo con particolari sistemi a fune con motori idraulici tuttavia, un concorso internazionale bandito dall'Austria per la Linea del Semmering aveva portato alla ribalta altre soluzioni pi\u00f9 idonee ad aumentare la capacit\u00e0 di traino in salita delle locomotive dell'epoca. Le officine Cockerill avevano studiato una soluzione che aveva incontrato un particolare favore: una locomotiva a caldaia sdoppiata, con forno e tender al centro su un unico lungo telaio, che utilizzava un macchinista e due fuochisti. Tale soluzione colp\u00ec in particolare il brillante ingegnere italiano Germain Sommeiller, che tuttavia la ritenne di difficile circolabilit\u00e0 sulle strette curve dei Giovi dato il lungo passo rigido. Studi\u00f2 quindi una geniale soluzione: la sua macchina era composta da due locotender gemelle a 2 assi ad aderenza naturale accoppiate dal lato del forno in modo da essere snodate (e staccabili all'occorrenza in caso di guasti o manutenzioni), con le scorta di acqua e carbone poste lateralmente ed una piattaforma snodata che permetteva la guida con un solo macchinista con il supporto di un unico fuochista.\nLe singole unit\u00e0-locomotiva previste erano le ben collaudate macchine a due assi accoppiati di progettazione Stephenson. Vennero ordinate e costruite in dieci complessi binati in parte in Belgio, nelle John Cockerill &amp; Cie. di Seraing e in parte in Inghilterra nelle officine dello stesso ingegnere Stephenson.\nIl complesso binato era in grado di trainare sulla massima pendenza del 36 per mille tra Genova Pontedecimo e Busalla, con una potenza di 382 cavalli, convogli di 130 tonnellate a 12\u00a0km/h.\nIl nome di \"Mastodonti dei Giovi\", che venne attribuito loro per il loro originale aspetto e per la grande (per l'epoca) potenza, venne mutuato da quello di un grande rettile fossile rinvenuto durante lo scavo della galleria di valico nei pressi di Busalla.\nI Mastodonti dei Giovi svolsero servizio fino alla met\u00e0 degli anni 70 del XIX secolo quando vennero sostituiti dalle locomotive \"Beugniot\" a 4 assi accoppiati.\nTrasformazioni.\nIn seguito alla sostituzione nel loro servizio con macchine pi\u00f9 prestanti e moderne la SFAI che le aveva in carico nel proprio parco trazione, tra 1870 e 1871, ne studi\u00f2 il riutilizzo: due unit\u00e0 doppie, la 76+77 e la 78+79 furono divise e ricostruite, dalle \"Officine Nuove di Torino\" come locomotive singole a tender separato; venne applicata una nuova caldaia pi\u00f9 lunga e fu allungato il telaio aggiungendo un terzo asse accoppiato. Le \"nuove\" locomotive costituirono il gruppo SFAI 1408\u00f71411.\nNel 1874 le ultime quattro unit\u00e0 che avevano assunto i numeri SFAI 1404\u00f71407 furono semplicemente disaccoppiate e venne loro aggiunto un tender a tre assi.\nNel 1885 in seguito alle \"Convenzioni\" che assegnarono alla Rete Mediterranea quanto appartenuto alla SFAI vi erano anche le quattro \"trasformate\" SFAI 1408\u00f71411 che vennero reimmatricolate quali RM 5201\u00f75204 e denominate come era in uso presso la \"Mediterranea\".\nNel 1905 due soltanto delle quattro macchine passarono alle Ferrovie dello Stato, la 5201 e la 5203, e ricevettero la nuova immatricolazione quali FS 8231 e 8232 (gruppo FS 823) ma per poco; nel 1907 furono ricollocate nel gruppo 815 con i numeri 8151 e 8152. Vennero radiate dal parco tra il 1911 e il 1912. Non \u00e8 stato conservato alcun esemplare."}
{"id": "2599210", "revid": "1005847", "url": "https://it.wikipedia.org/wiki?curid=2599210", "title": "Partito Socialista Unito del Venezuela", "text": "Il Partito Socialista Unito del Venezuela (in spagnolo \"Partido Socialista Unido de Venezuela\", PSUV) \u00e8 un partito politico venezuelano, nato dallo scioglimento del Movimento Quinta Repubblica, che riunisce alcune delle forze politiche e sociali che appoggiano la Rivoluzione bolivariana guidata dal presidente Hugo Ch\u00e1vez. Con oltre 5.700.000 iscritti, \u00e8 il pi\u00f9 grande partito di sinistra dell'America Latina.\nStoria.\nIl processo di fusione dei partiti che supportavano la rivoluzione bolivariana \u00e8 stato coordinato da Hugo Ch\u00e1vez dopo la vittoria alle elezioni presidenziali del 2006. Il processo \u00e8 stato guidato dal partito di Ch\u00e1vez, il Movimento Quinta Repubblica, e ha coinvolto numerosi partiti minori, tra i quali il Movimento Elettorale Popolare, l'Uni\u00f3n Popular Venezolana, il Movimento Tupamaro e la Lega Socialista, che complessivamente rappresentano il 45,99% dei voti ottenuti da Ch\u00e1vez alle presidenziali. Altri partiti bolivariani, tra i quali il Partito Comunista del Venezuela (PCV), Patria Para Todos (PPT) e Per la Democrazia Sociale (PoDemoS), che rappresentano il 14,60% dei voti, hanno scelto di non fondersi nel partito, ma sono in seguito entrati a far parte del Grande Polo Patriottico, la coalizione politica a sostegno di Ch\u00e1vez.\nIl 7 marzo 2007 Ch\u00e1vez ha presentato un piano di organizzazione del partito valido fino a novembre. PoDemoS, PPT e PCV hanno inizialmente dichiarato che avrebbero atteso fino alla fondazione del partito prima di decidere se entrare a farne parte. Il 18 marzo Ch\u00e1vez dichiara al suo programma \"Al\u00f3 Presidente\" di aver \"spalancato le porte\" a PoDemoS, PPT e PCV e che se i tre partiti \"vogliono andarsene dall'alleanza, che se ne vadano e ci lascino in pace\". Patria Para Todos ha deciso durante il congresso annuale del 10 aprile 2007, ribadendo comunque il suo supporto a Ch\u00e1vez e alla rivoluzione bolivariana. In seguito numerosi movimenti della sinistra rivoluzionaria sono entrati nel PSUV, tra i quali i partiti trotskisti Corriente Marxista Revolucionaria, Lucha de Classes e Socialismo Revolucionario.\nIl congresso fondativo del partito si \u00e8 svolto all'inizio del 2008, alla presenza di 1681 delegati. Ch\u00e1vez \u00e8 stato eletto presidente del Partito il 14 marzo.\nElezioni presidenziali del 2012 e rielezione di Hugo Chavez.\nAlle elezioni presidenziali in Venezuela del 2012 il partito ha candidato alla presidenza della Repubblica Hugo Ch\u00e1vez. Le elezioni del 7 ottobre 2012 hanno visto la vittoria del presidente in carica (sostenuto dal Grande Polo Patriottico), che ha ottenuto oltre il 54% dei voti contro il 45% dello sfidante Henrique Capriles Radonski (Alleanza Patriottica).\nElezioni presidenziali del 2013 e vittoria di Nicol\u00e1s Maduro.\nDopo appena sei mesi dalle elezioni del 2012, il Venezuela torna alle urne a seguito della morte del Presidente Ch\u00e1vez. Il Partito Socialista Unito candida alla Presidenza Nicol\u00e1s Maduro, presidente ad interim dal 5 marzo 2013. Le elezioni si sono svolte il 14 aprile e sono state vinte dal successore di Chavez, Nicol\u00e1s Maduro, che ha ottenuto il 50,66% dei voti contro il 49,07% dello sfidante Henrique Capriles Radonski. Il risultato delle elezioni, contestato tra le polemiche da Capriles, \u00e8 stato definitivamente confermato dal Consiglio Nazionale Elettorale dopo il riconteggio dei voti.\nDescrizione.\nCh\u00e1vez ha dichiarato che \"\u00e8 un partito molto giovane\", con un'et\u00e0 media tra i membri di 35 anni. Gli analisti sono d'accordo: \"L'idea \u00e8 che i pi\u00f9 giovani saranno bolivariani [in supporto al partito], perch\u00e9 le loro famiglie hanno beneficiato di pi\u00f9 dai programmi sociali di Ch\u00e1vez\".\nCon la creazione del PSUV, le relazioni con gli ex alleati della coalizione si sono deteriorate. In occasione delle elezioni regionali del 2008, Ch\u00e1vez ha dichiarato che \"Patria Para Todos e il Partito Comunista del Venezuela scompariranno dalla mappa politica, perch\u00e9 sono bugiardi e manipolatori\".\nNell'aprile 2010 il congresso straordinario del Partito ha sancito la conferma di \"principi generali\", tra i quali il socialismo, il marxismo e il bolivarismo, l'umanismo, l'internazionalismo, il patriottismo, la difesa della democrazia partecipativa e la gestione democratica del partito. Il Partito \u00e8 stato definito l'\"avanguardia politica del processo rivoluzionario\".\nStruttura.\nIl Partito \u00e8 guidato a livello nazionale dal presidente (dal 5 marzo 2013 l'incarico \u00e8 vacante per la morte del presidente Hugo Ch\u00e1vez), dal vicepresidente (Cilia Flores) e da un consiglio direttivo di 29 membri:"}
{"id": "2599212", "revid": "271907", "url": "https://it.wikipedia.org/wiki?curid=2599212", "title": "PSUV", "text": ""}
{"id": "2599214", "revid": "767487", "url": "https://it.wikipedia.org/wiki?curid=2599214", "title": "Vauxhall and I", "text": "Vauxhall and I \u00e8 il quarto album in studio del cantante inglese Morrissey.\nPubblicato il 14 marzo 1994 dalla Parlophone in Inghilterra e dalla EMI in Italia, il disco raggiunse (per la seconda volta, dopo Viva Hate, nella sua carriera solista) la prima posizione della Official Albums Chart.\nVenne anche inserito al numero tre, nella classifica dei migliori dieci album del 1994, stilata dalla rivista inglese Q Magazine.\nRealizzazione.\nIl disco riflette il corso che la vita di Morrissey ha preso in quel periodo e vede la luce poco dopo la tragica e improvvisa perdita di tre persone a lui vicine, Mick Ronson (produttore), Tim Broad (regista di alcuni dei suoi video) e Nigel Thomas (suo manager). La sensazione del cantante \u00e8 quella di vivere una dicotomia per quello che potrebbe essere, al tempo stesso, il suo ultimo album, ma anche il migliore e difficilmente ripetibile in futuro. Una miscela di \"ballads\" acustiche e di brani pi\u00f9 spiccatamente indie rock, per un disco comunque introspettivo, riflesso di uno suo stato d'animo cupo ed emotivo.\nIn un'intervista del 1995 pubblicata dalla rivista francese \"Les Inrockuptibles\", Morrissey dichiar\u00f2 che \"i testi di \"Vauxhall\" sono terribilmente introspettivi, che non \u00e8 certamente una cosa nuova per me. Questo disco non era altro che un altro viaggio interiore. Mai prima di questo disco avevo conosciuto questa sensazione di appagamento verso un album in cui nessun brano va fuori sintonia ed ogni titolo \u00e8 perfettamente riuscito. \u00c8 stata un'emozione nuova e terribilmente eccitante. Anche su \"Your Arsenal\" - che mi \u00e8 piaciuto - c'erano una o due tracce deboli. \"Vauxhall\" si inserisce nella mia idea di perfezione. Non ho potuto fare meglio.\"\nIl primo singolo estratto dall'album, The More You Ignore Me, the Closer I Get, divenne l'unica canzone di Morrissey (e degli Smiths) a raggiungere il successo nella classifica degli Stati Uniti, assestandosi alla posizione numero 46 nella Billboard Hot 100. Nel Regno Unito, la canzone divenne l'unico singolo di Morrissey ad entrare nella la top ten (al numero 8) della Official Singles Chart negli anni Novanta.\nCopertina e titolo.\nLa copertina ritrae un primo piano di Morrissey, fotografato da Dean Freeman.\nIl titolo sembra essere un riferimento al film Shakespeare a colazione (\"Withnail and I\"), debutto alla regia dell'inglese Bruce Robinson nel 1986. Vauxhall \u00e8 un quartiere della zona sud di Londra (e anche di Liverpool) nota per i suoi club gay, ma anche il nome di una casa automobilistica britannica.\nIn un'intervista pubblicata nel 1994 dalla rivista Select, Morrissey ha dichiarato che il titolo dell'album era \"un riferimento a una certa persona che conosco e che \u00e8 viva e vegeta a Vauxhall\".\n20\u00ba Anniversario.\nIl 20 giugno del 2014, la Parlophone, per celebrare il 20\u00ba anniversario dall'uscita originale, ha pubblicato una riedizione rimasterizzata dell'album in versione doppio CD, vinile e download digitale. La versione CD comprende 14 bonus tracks registrate dal vivo, al Theatre Royal Drury Lane di Londra, il 26 febbraio del 1995. Il disco raggiunse la posizione numero 63 nella Official Albums Chart."}
{"id": "2599218", "revid": "112800274", "url": "https://it.wikipedia.org/wiki?curid=2599218", "title": "Autorit\u00e0 di bacino regionale delle Marche", "text": "L'Autorit\u00e0 di bacino regionale delle Marche \u00e8 una delle Autorit\u00e0 della Regione Marche che opera nel settore della difesa del suolo.\n\u00c8 un ente pubblico economico che gestisce i seguenti bacini idrografici:\nLa sede amministrativa \u00e8 a Ancona."}
{"id": "2599219", "revid": "729019", "url": "https://it.wikipedia.org/wiki?curid=2599219", "title": "Rivoluzione bolivariana", "text": "La Rivoluzione bolivariana \u00e8 un processo politico in atto in Venezuela iniziato dall'ex presidente del Venezuela Hugo Ch\u00e1vez, fondatore del Movimento Quinta Repubblica e successivamente del PSUV. Il nome deriva dal leader rivoluzionario Sim\u00f3n Bol\u00edvar, che nel XIX secolo intraprese guerre d'indipendenza in Venezuela e in America Latina dal dominio spagnolo.\nStoria.\nL'elezione di Ch\u00e1vez nel 1998 determin\u00f2 una nuova era della politica venezuelana, la cosiddetta \"quinta Repubblica\": una nuova costituzione, un nuovo nome (\"Rep\u00fablica Bolivariana de Venezuela\") e nuove relazioni tra le classi sociali ed economiche del paese. Nel 1999 il popolo venezuelano ha approvato con un referendum la nuova costituzione.\nI sostenitori di Ch\u00e1vez, organizzatisi in assemblee di partito locali chiamate \"circulos bolivarianos\" (\"circoli bolivariani\"), definiscono il progetto simboleggiato dal presidente \"revoluci\u00f3n bolivariana\" (\"rivoluzione bolivariana\"). Costoro mettono in evidenza gli sforzi realizzati dal governo per una pi\u00f9 equa ripartizione del reddito a favore delle classi meno abbienti. I detrattori di Ch\u00e1vez lo accusano invece di essere un demagogo e di aver impoverito il paese con una politica fortemente nazionalista che ha determinato l'allontanamento dei capitali stranieri dal Venezuela e l'isolamento internazionale.\nIl presidente ha dovuto fronteggiare pertanto forti opposizioni alle proprie politiche. Nel 2001 venne indetto uno sciopero nazionale dei lavoratori, seguito da un tentativo di colpo di Stato nell'aprile del 2002 e da un altro sciopero generale delle classi lavoratrici nel dicembre dello stesso anno. Quest'ultimo ha causato la chiusura della compagnia nazionale petrolifera (PDVSA) per due mesi con gravi conseguenze per l'economia venezuelana.\nNell'agosto 2004 Ch\u00e1vez ha indetto un referendum per la propria riconferma; il 59% dei votanti si \u00e8 espresso a suo favore. Il risultato \u00e8 stato contestato da uno studio statistico di Roberto Rigob\u00f3n (MIT) e Ricardo Hausmann (Universit\u00e0 di Harvard), che sostengono di aver trovato prove statistiche per cui il voto sarebbe stato manipolato. D'altro canto il Centro Carter e l'Organizzazione degli Stati americani hanno certificato il referendum come rappresentativo della volont\u00e0 popolare, e lo stesso Jimmy Carter (molto criticato per questo) lo ha definito sicuramente pi\u00f9 serio degli scrutini effettuati in Florida nel corso delle elezioni presidenziali americane del 2000.\nIl presidente Ch\u00e1vez \u00e8 stato rieletto alla fine del 2006 e del 2012, tra il progressivo deterioramento della situazione socio-economica del Venezuela.\nCh\u00e1vez \u00e8 morto il 5 marzo 2013 ed \u00e8 stato sostituito dal suo delfino Nicol\u00e1s Maduro, dopo elezioni non esenti da contestazioni."}
{"id": "2599223", "revid": "12109", "url": "https://it.wikipedia.org/wiki?curid=2599223", "title": "B-36", "text": ""}
{"id": "2599225", "revid": "838137", "url": "https://it.wikipedia.org/wiki?curid=2599225", "title": "Agostino Galamini", "text": "Biografia.\nEra di famiglia non nobile, ma la madre era parente di Agostino Recuperati, maestro generale dell'Ordine dei frati predicatori. Entr\u00f2 quindi in quest'ordine, cambiando il suo nome di battesimo, che era Simone, in Agostino. Frequent\u00f2 il noviziato a Faenza e divenne professo nel convento di Meldola.\nDopo l'ordinazione presbiterale, ebbe incarichi di docenza a Bologna, poi a Napoli. Nel 1592 fu nominato inquisitore a Brescia, esercit\u00f2 poi lo stesso incarico a Piacenza e a Genova, quindi a Milano.\nVerso il 1604 Si trasfer\u00ec a Roma, dove fu commissario del Sant'Uffizio, poi Maestro del Sacro Palazzo sotto papa Clemente VIII.\nNel 1608 divenne maestro generale del suo ordine.\nIl 17 agosto 1611 papa Paolo V lo cre\u00f2 cardinale. Il 14 novembre dell'anno successivo ricevette il titolo di Santa Maria in Ara Coeli.\nL'11 febbraio 1613 fu eletto vescovo di Recanati e Loreto e consacrato il 12 marzo dello stesso anno dallo stesso papa Paolo V, coconsacranti i cardinali Giovanni Garzia Millini e Fabrizio Verallo.\nIl 29 aprile 1620 fu trasferito alla sede di Osimo.\nPartecip\u00f2 ai conclavi del 1621 e 1623, che elessero rispettivamente Gregorio XV e Urbano VIII.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2599226", "revid": "729019", "url": "https://it.wikipedia.org/wiki?curid=2599226", "title": "Aeroporto Internazionale di Filadelfia", "text": "Il Philadelphia International Airport \u00e8 un grande aeroporto internazionale situato a circa 11\u00a0km dal centro della citt\u00e0 di Filadelfia in Pennsylvania, Stati Uniti d'America.\nNel 2008 era l'11\u00b0 aeroporto pi\u00f9 trafficato al mondo in termini di movimentazione di aeromobili. L'aeroporto \u00e8 l'hub principale per i voli internazionali della American Airlines e serve molte destinazioni negli Stati Uniti, nei Caraibi, in Canada, Costa Rica, Europa e Messico.\nL'aeroporto conta sei terminal ed \u00e8 collegato con il centro della citt\u00e0 grazie ad un servizio di treni gestiti dall'\"Autorit\u00e0 per i Trasporti della Pennsylvania Sudorientale\"."}
{"id": "2599229", "revid": "1543377", "url": "https://it.wikipedia.org/wiki?curid=2599229", "title": "Hiram Rhodes Revels", "text": "Rappresent\u00f2 il Mississippi nel 1870 e nel 1871, durante il periodo della Ricostruzione nel corso della presidenza di Ulysses S. Grant. Nel 2002 lo studioso Molefi Kete Asante lo ha inserito nella lista dei 100 afroamericani pi\u00f9 importanti della storia. A tutto il 2019 Revels \u00e8 uno dei soli undici afroamericani ad essere stati eletti al Senato degli Stati Uniti.\nGiovinezza.\nRevels nasce libero, figlio di un uomo libero di ascendenze miste e di una donna bianca di origine scozzese. L'istruzione di base gli viene impartita da un'istitutrice nera. Nel 1838 va a vivere con il fratello, Elias B. Revels, a Lincolnton in Carolina del Nord e fa l'apprendista barbiere nella bottega del fratello stesso. Elias muore nel 1841 e la sua vedova Mary gli lascia i suoi beni prima di risposarsi.\nRevels frequenta quindi il Seminario quacchero della Contea di Union in Indiana e, dal 1856-57, lo Knox College di Galesburg in Illinois. Studia anche in un seminario per neri in Ohio. Nel 1845 viene ordinato sacerdote e in tale qualit\u00e0 nel decennio del 1850 va a predicare in Indiana, Illinois, Ohio, Tennessee, Missouri, Kansas e Maryland per conto della Chiesa africana metodista episcopale. In seguito ricorder\u00e0 \"\"A volte ho incontrato una forte opposizione. Nel 1854 in Missouri mi misero in carcere per aver predicato il Vangelo ai neri, anche se in effetti non mi \u00e8 stata mai usata violenza\". Fonda anche una scuola privata.\nCome cappellano militare Revels aiuta a radunare due reggimenti neri in Maryland e Missouri per l'esercito dell'Unione durante la guerra di secessione americana, e prende parte alla battaglia di Vicksburg in Mississippi.\nCarriera politica.\nNel 1865 Revels ritorna a fare il pastore e viene assegnato per un breve periodo alla cura delle chiese AME di Leavenworth in Kansas e di New Orleans. L'anno seguente gli viene assegnata la carica definitiva di pastore a Natchez, in Mississippi, dove si stabilisce con la moglie e le cinque figlie, svolgendo la sua attivit\u00e0 pastorale e fondando scuole per bambini afroamericani.\nDurante il periodo della Ricostruzione, nel 1868 viene eletto consigliere comunale anziano di Natchez e, l'anno successivo, scelto per rappresentare la Contea di Adams al Senato del Mississippi. Come spiega John R. Lynch:\nNel gennaio 1870 Revels tiene uno straordinario discorso in occasione dell'apertura della nuova legislatura dello Stato. Di nuovo Lynch:\nL'elezione al Senato.\nAll'epoca il parlamento statale eleggeva direttamente i senatori degli Stati Uniti. Revels viene eletto dal Senato del Mississippi con 81 voti a favore e 15 contrari a uno dei due seggi senatoriali spettanti a quello Stato e rimasti vacanti dopo la guerra civile. Il suo predecessore, Albert G. Brown, si era dimesso nel 1861.\nL'elezione di Revels viene contrastata dai Democratici conservatori del sud, che si rifanno alla sentenza Dred Scott contro Sandford che molti considerano essere stata una delle principali cause dello scoppio della guerra civile. Sostengono che nessun nero era cittadino americano prima che il XIV emendamento fosse stato ratificato nel 1868. Dal momento che per essere eletti al Senato sono richiesti almeno nove anni di piena cittadinanza, gli oppositori di Revels concludono quindi che non pu\u00f2 essere eletto perch\u00e9 \u00e8 cittadino da soli due anni. I suoi sostenitori controbattono che la sentenza Dred Scott si applica solo ai neri di puro sangue africano. Revels \u00e8 di origine mista bianca e nera quindi, dicono, non vi rientra ed \u00e8 di conseguenza cittadino americano da sempre. Questa tesi finisce per prevalere e, il 25 febbraio 1870, Revels con una conta dei voti di 48 a 8 diventa il primo nero ad ottenere un seggio al Senato degli Stati Uniti.\nL'attivit\u00e0 al Senato.\nRevels agisce in favore di una politica tesa al compromesso e alla moderazione. Vigoroso sostenitore dell'eguaglianza razziale, tenta di rassicurare i senatori riguardo alle capacit\u00e0 dei neri. Nel suo primo discorso al Senato, il 16 marzo 1870, per cercare di far reintegrare i membri neri dell'Assemblea generale della Georgia che erano stati illegalmente espulsi da quelli bianchi dichiara \"Io affermo che il passato della mia razza \u00e8 un chiaro indicatore dei sentimenti che oggi li animano. Per migliorare la propria condizione non intendono sacrificare uno solo degli interessi dei cittadini bianchi loro pari.\"\"\nFa parte sia della Commissione per l'istruzione e il lavoro che della Commissione per il Distretto di Columbia. L'attenzione del Senato si concentra per lo pi\u00f9 sui problemi della ricostruzione. Mentre i Repubblicani radicali sostengono la necessit\u00e0 di continuare a punire gli ex-confederati, Revels \u00e8 favorevole ad un'amnistia e alla restituzione della piena cittadinanza a condizione che si giuri fedelt\u00e0 e lealt\u00e0 agli Stati Uniti.\nIl mandato di Revels dura un anno, dal febbraio 1870 al 3 marzo 1871. In questo periodo si batte con pacatezza per l'eguaglianza, anche se senza molto successo. Si schiera contro un emendamento proposto dal Senatore Allen G. Thurman che propone di mantenere la segregazione razziale nelle scuole di Washington D.C.. Propone un giovane nero per l'ammissione all'Accademia Militare degli Stati Uniti, anche se poi la stessa viene rifiutata. Ottiene un successo nella difesa della causa dei lavoratori neri a cui era stato impedito di lavorare all'Arsenale navale di Washington per il colore della loro pelle.\nRevels viene lodato dai giornali per le sue capacit\u00e0 di oratore. Il suo modo di agire al Senato, insieme a quello degli afroamericani eletti alla Camera dei Rappresentanti spinge un contemporaneo bianco, James G. Blaine, a dire:\nAlcuni dei progetti di legge in cui Revels si impegna si propongono di assegnare terre e diritti di passaggio per aiutare la costruzione della New Orleans and Northeastern Railroad e degli argini sul fiume Mississippi\nRettore al college.\nRevels si dimette due mesi prima del termine del suo mandato e viene nominato rettore dell\"'Alcorn Agricultural and Mechanical College\" (poi diventata Alcorn State University) nella Contea di Claiborne in Mississippi, dove oltre a ricoprire quest'incarico insegna filosofia. Nel 1873 si congeda temporaneamente da Alcorn per fare il Segretario di stato del Mississippi ad interim.\nNel 1874 viene rimosso dall'incarico ad Alcorn per aver sostenuto la campagna contro la rielezione a Governatore del Mississippi di Adelbert Ames. Il posto gli viene riassegnato nel 1876 dalla nuova amministrazione democratica e lo mantiene fino al giorno in cui decide di ritirarsi, nel 1882.\nIl 6 novembre 1875 Revels, repubblicano, aveva scritto una lettera al Presidente degli Stati Uniti Ulysses S. Grant, anch'egli repubblicano, che aveva avuto un'ampia eco. Revels denunciava Ames e i \"Carpetbagger\" di aver manipolato il voto dei neri a proprio vantaggio e di aver mantenuto volontariamente vivi i rancori del tempo di guerra:\nRevels continua inoltre la propria attivit\u00e0 pastorale. Per un certo periodo cura la pubblicazione del \"Southwestern Christian Advocate\" e insegna teologia allo Shaw College (oggi Rust College), fondato nel 1866 a Holly Springs, dove si era stabilito con la famiglia. Revels muore il 16 gennaio 1901, mentre assiste ad una riunione in una chiesa di Aberdeen, in Mississippi."}
{"id": "2599230", "revid": "112920758", "url": "https://it.wikipedia.org/wiki?curid=2599230", "title": "Autorit\u00e0 di bacino regionale Toscana nord", "text": "L'Autorit\u00e0 di bacino regionale Toscana nord \u00e8 una delle Autorit\u00e0 della Regione Toscana che opera nel settore della difesa del suolo.\n\u00c8 un ente pubblico economico che gestisce i bacini idrografici dei torrenti Carrione, Ricortola, Baccatoio e dei fiumi Frigido, Versilia e Camaiore.\nLa sede amministrativa \u00e8 a Lucca."}
{"id": "2599232", "revid": "339392", "url": "https://it.wikipedia.org/wiki?curid=2599232", "title": "Medico di base", "text": ""}
{"id": "2599236", "revid": "2130303", "url": "https://it.wikipedia.org/wiki?curid=2599236", "title": "Chiesa di Maria Santissima di Caravaggio", "text": "La chiesa di Maria Santissima di Caravaggio \u00e8 una delle chiese storiche di Napoli; sorge in periferia e fa parte del vasto complesso della Villa Pignatelli di Monteleone. La villa, nonostante sia tra le pi\u00f9 rilevanti architetture presenti nel celebre Miglio d'oro, attualmente, versa in pessimo stato di conservazione; eccezion fatta per la chiesa in oggetto.\nStoria.\nL'edificio religioso, fortemente voluto dal duca Ettore, fu consacrato nel 1774 e venne dedicato a Maria Santissima di Caravaggio.\nEssa si presenta a navata unica con tre altari. Sopra il maggiore trova posto una tela di Francesco Solimena (di recente restaurata e ricollocata), sui due laterali altrettante tele settecentesche di ignota mano.\nLa chiesa dei Pignatelli di Monteleone, fu accuratamente riportata ai suoi antichi splendori, nel 1945, dall'arcivescovo Alessio Ascalesi: quest'ultimo, la affid\u00f2 al parroco Michele Barbato (una delle figure pi\u00f9 importanti della chiesa barrese del XX secolo), che la resse per molti anni, sino al 1986.\nLa Parrocchia di M.S.S. di Caravaggio fu eretta tale dal card. Alessio Ascalesi il 23 dicembre 1945 e fu consacrata il 2 luglio 1953 dall'arcivescovo card. Marcello Mimmi.\nNel 2018 \u00e8 giunto al termine un radicale restauro interno ed esterno della struttura."}
{"id": "2599237", "revid": "112918254", "url": "https://it.wikipedia.org/wiki?curid=2599237", "title": "Autorit\u00e0 di bacino regionale Toscana costa", "text": "L'Autorit\u00e0 di bacino regionale Toscana costa \u00e8 una delle Autorit\u00e0 della Regione Toscana che opera nel settore della difesa del suolo.\n\u00c8 un ente pubblico economico che gestisce i bacini idrografici dei fiumi Cecina e Cornia.\nLa sede amministrativa \u00e8 a Livorno."}
{"id": "2599238", "revid": "110157", "url": "https://it.wikipedia.org/wiki?curid=2599238", "title": "Comitato Olimpico Nazionale degli Stati Federati della Micronesia", "text": "Il Comitato Olimpico Nazionale degli Stati Federati della Micronesia (noto anche come \"Federated States of Micronesia National Olympic Committee\" in inglese) \u00e8 un'organizzazione sportiva micronesiana, nata nel 1995 a Palikir, Stati Federati di Micronesia.\nRappresenta questa nazione presso il Comitato Olimpico Internazionale (CIO) dal 1997 ed ha lo scopo di curare l'organizzazione ed il potenziamento dello sport in Micronesia e, in particolare, la preparazione degli atleti micronesiani, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nL'attuale presidente del comitato \u00e8 Berney Martin, mentre la carica di segretario generale \u00e8 occupata da Jim Tobin."}
{"id": "2599239", "revid": "767487", "url": "https://it.wikipedia.org/wiki?curid=2599239", "title": "Letters from a Killer", "text": "Letters from a Killer \u00e8 un film del 1998 diretto da David Carson.\nPatrick Swayze interpreta un uomo di nome Race Darnell, che \u00e8 stato ingiustamente condannato per l'omicidio della moglie.\nTrama.\nUn uomo, chiamato Race Darnell, viene ingiustamente condannato per l'omicidio della moglie. Durante il tempo in prigione, trova conforto in quattro donne, con le quali instaura una corrispondenza. Dopo la sua seconda comparizione in tribunale, l'uomo viene finalmente scarcerato in quanto riconosciuto non colpevole di due omicidi per i quali era stato condannato in primo grado di giudizio. Nel frattempo, a causa dello scambio della corrispondenza, le donne hanno scoperto l'esistenza l'una dell'altra, e una di esse minaccia l'uomo di morte.\nUna volta uscito dal carcere, Race cerca di scoprire chi gli manda le cassette minatorie. Durante le sue ricerche, vengono uccise alcune delle donne con cui teneva la corrispondenza. Con l'aiuto di un suo amico, egli continua le ricerche, mentre \u00e8 braccato dalla polizia perch\u00e9 sospettato degli omicidi delle donne. Anche l'ex poliziotta Lita che teneva la corrispondenza con lui lo ricerca, perch\u00e9 convinta anche lei che egli sia colpevole; tuttavia, dopo poco, ella si rende conto dell'innocenza di Race, e cos\u00ec lo aiuta a scappare.\nAd un certo punto, Race inizia a sospettare di Lita, che, difatti, rapisce l'ultima donna viva e la porta nel proprio appartamento. Mentre l'ex poliziotta cerca le cassette, la situazione si ribalta: si scopre dunque che l'assassina \u00e8 proprio l'ultima delle donne, Gloria, che spara a Lita cercando poi di far cadere la colpa su Race. All'arrivo della polizia, fortunatamente, Lita, che \u00e8 ancora viva, riesce a registrare la confessione della donna, e automaticamente a scagionare Race.\nProduzione.\nLa pellicola \u00e8 stata prodotto dalla J&amp;M Entertainment ed LFAK Inc. Gli effetti speciali sono a opera della POP Film; dell'assicurazione si \u00e8 occupata la AON, mentre degli effetti ottici la f-Stop e la Howard Anderson Company.\nIl film \u00e8 stato girato ad Echo, Wendover, Salt Lake City, Jordanelle (Utah), Fair Oaks, Ione, Los Angeles, Sacramento, Woodland (California), New Orleans (Louisiana), Reno (Nevada). Il 9 maggio 1997, giorno di riprese, l'attore Patrick Swayze cade da cavallo finendo contro un albero, rompendosi entrambe le gambe e quattro tendini della spalla.\nIl film ha 3 colonne sonore: \"Daddy Tried\" e \"Desire\", eseguite e scritte dalle Mr. Dyer's Daughters (Elsa J. Dyer, Linda J. Dyer e Sonja L. Dyer), ed \"Everything Bitter Tastes Sweet\", scritta invece da Angelo Petraglia.\nTagline.\nLa tagline per il film \u00e8 la seguente:\nDistribuzione.\nIl film \u00e8 stato distribuito in Grecia il 21 agosto 1998 con il nome \"Erotika grammata ap' ton dolofono\"; in Portogallo a Oporto il 10 marzo 1999 e nel resto del paese il 12 dello stesso mese dalla Filmes Lusomundo come \"Cartas de Um Assassino\"; in Islanda il 28 aprile; nei Paesi Bassi il 27 maggio; in Italia il 28 maggio; in Corea del Sud il 5 giugno; in Indonesia il 3 luglio; in Belgio il 4 agosto; in Francia l'11 agosto dalla Opening Distribution come \"Lettres \u00e0 un tueur\"; in Germania il 6 settembre come \"Letters from a Killer\"; in Argentina il 13 ottobre come \"Cartas para un asesino\"; in Brasile il 12 novembre come \"Cartas de um Assassino\"; in Messico il 4 febbraio 2000 come \"Cartas de un asesino\"; in Giappone il 25 marzo dalla Victor Company of Japan (JVC) come \"Voice Letter\"; nelle Filippine il 26 aprile; in Spagna il 27 ottobre come \"Cartas de un asesino\", e in Kuwait l'11 aprile 2001.\nDivieto.\nIl film \u00e8 stato vietato ai minori di 12 anni in Francia; ai minori di 13 in Spagna; 15 in Australia; 16 in Argentina, Germania, Islanda, Paesi Bassi, e Portogallo. Negli Stati Uniti la Motion Picture Association of America (MPAA), ha valutato il film \"R\" (restricted), ovvero vietato ai minori di 17 anni non accompagnati dai genitori. Censura pi\u00f9 severa nelle Filippine, Corea del Sud, e Regno Unito, dove il film \u00e8 stato vietato ai minori di anni 18."}
{"id": "2599242", "revid": "112918216", "url": "https://it.wikipedia.org/wiki?curid=2599242", "title": "Autorit\u00e0 di bacino regionale Ombrone", "text": "L'Autorit\u00e0 di bacino regionale Ombrone \u00e8 una delle Autorit\u00e0 della Regione Toscana che opera nel settore della difesa del suolo.\n\u00c8 un ente pubblico economico che gestisce i bacini idrografici del fiume Ombrone.\nLa sede amministrativa \u00e8 a Grosseto."}
{"id": "2599253", "revid": "1543377", "url": "https://it.wikipedia.org/wiki?curid=2599253", "title": "Maria Patern\u00f2 Arezzo", "text": "Biografia.\nPrincipessa di Castellaci, nasce a Catania da Giuseppe Maria Alvaro Patern\u00f2 (1842 - 1916) della famiglia Patern\u00f2, V principe di Sperlinga nonch\u00e9 XIII barone di Manganelli, e da Vincenzina Nunzia Giorgia Arezzo (1850 - 1888) dei baroni di Donnafugata. Nipote di Corrado Arezzo de Spuches di Donnafugata, parente di Maria Schinin\u00e0 e di Giuseppe Schinin\u00e0 di Sant'Elia, mor\u00ec a soli 39 anni, senza lasciare alcun erede, sotto le macerie del terremoto di Messina del 1908 assieme al marito Francesco Marullo Balsamo, principe di Castellaci e conte di Condojanni.\nAveva lasciato anni prima, con proprie volont\u00e0 testamentarie (datate, 8 febbraio 1900), un ingente patrimonio da destinare alla costruzione del primo ospedale di Ragusa, che doveva servire ad assicurare almeno 30 posti letto alla cura e al soccorso dei bisognosi della sua amata citt\u00e0, che dovette a malincuore lasciare dopo il matrimonio per trasferirsi a Messina.\nL'ospedale, iniziato solo nel 1914 grazie all'opera del Cav. Corrado Arezzo Giampiccolo (nominato suo erede testamentario) ed ultimato dopo molte difficolt\u00e0 nel 1923, \u00e8 stato successivamente unificato con l'Ospedale Civile di Ragusa per dar luogo all'Azienda Ospedaliera \"Civile - M. Patern\u00f2 Arezzo\", divenuta poi un importante policlinico con terapie d'avanguardia.\nSulla facciata del Palazzo Arezzo, a Ragusa Ibla, \u00e8 rimasta una lapide marmorea in suo ricordo, e una via di Ragusa Ibla \u00e8 a lei dedicata; il Comune di Ragusa, in accordo con la Croce Rossa, ha organizzato delle celebrazioni in sua memoria."}
{"id": "2599257", "revid": "124608466", "url": "https://it.wikipedia.org/wiki?curid=2599257", "title": "Principe di Venezia", "text": "Il titolo di principe di Venezia \u00e8 un titolo del napoleonico Regno d'Italia, esistito dal 1805 al 1814.\nStoria.\nNel 1805 Napoleone, come re d'Italia, nomin\u00f2 Eugenio di Beauharnais vicer\u00e9 del neocostituito Regno d'Italia. Bonaparte voleva che alla guida dello stato satellite vi fosse un uomo a lui assolutamente fedele e che non avesse obiettivi politici propri. Eugenio di Beauharnais era dunque, per lui, il candidato ideale.\nIl senato, riunito a Palazzo Borromeo a Milano, stabil\u00ec che al de Beauharnais spettasse, in qualit\u00e0 di principe ereditario, il titolo di principe di Venezia ed il trattamento di Altezza Serenissima. Il titolo deriv\u00f2 dal fatto che Venezia era considerata, dopo la capitale Milano, la seconda citt\u00e0 del regno. Con la dissoluzione del Regno d'Italia, nel 1814, il titolo venne abbandonato.\nControversia.\nIl titolo di principe di Venezia, bench\u00e9 non sia mai appartenuto a Casa Savoia, viene oggi utilizzato da Emanuele Filiberto, figlio di Vittorio Emanuele. Non si conosce l'esistenza di alcun documento scritto e firmato dal re Umberto II relativo alla concessione di questo titolo, ma Emanuele Filiberto sostiene che il titolo gli sia stato conferito dal re oralmente.\nNell'elenco integrale delle concessioni nobiliari fatte da Umberto II, il titolo non risulta mai conferito, pur essendo presente sull'Almanacco di Gotha nella seconda serie del volume I (anni 1998, 1999, 2000, 2003 e 2004). L'Almanacco di Gotha, tuttavia, in diversi casi \u00e8 stato al centro di polemiche a causa dell'attribuzione di titoli dinastici o nobiliari a persone che, a detta degli esperti, non ne avevano il diritto.\nL'Annuario della nobilt\u00e0 italiana, alla voce \"Real Casa di Savoia\" (edizione XXXII e precedenti), non indica in capo a Emanuele Filiberto alcun titolo nobiliare o dinastico, limitandosi a ricordare il titolo di principe di Venezia nei cenni storici di altre famiglie.\nNonostante ci\u00f2 Emanuele Filiberto \u00e8 conosciuto, specialmente sui rotocalchi, con il nome d'arte di \"principe di Piemonte e di Venezia\"."}
{"id": "2599258", "revid": "110157", "url": "https://it.wikipedia.org/wiki?curid=2599258", "title": "Comitato Olimpico Nazionale delle Isole Salomone", "text": "Il Comitato Olimpico Nazionale delle Isole Salomone (noto anche come \"National Olympic Committee of Solomon Islands\" in inglese) \u00e8 un'organizzazione sportiva olimpica, nata nel 1983 a Honiara, Isole Salomone.\nRappresenta questa nazione presso il Comitato Olimpico Internazionale (CIO) dal 1983 ed ha lo scopo di curare l'organizzazione ed il potenziamento dello sport nelle Isole Salomone e, in particolare, la preparazione degli atleti di questa nazione, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nL'attuale presidente del comitato \u00e8 Fred Maetoloa."}
{"id": "2599261", "revid": "830939", "url": "https://it.wikipedia.org/wiki?curid=2599261", "title": "Ruth Metzler-Arnold", "text": "Biografia.\n\u00c8 figlia di Alois Arnold, avvocato e giudice del tribunale distrettuale, e di Annelies H\u00e4fliger, insegnante. Studi\u00f2 nei licei di Willisau e Sursee tra il 1977 e 1984 per poi conseguire la licenza in giurisprudenza all'Universit\u00e0 di Friburgo nel 1989 e il diploma federale di revisore contabile, professione che esercit\u00f2 presso la ditta PricewaterhouseCoopers AG di San Gallo fino al 1999, fu anche giudice distrettuale tra il 1992 e il 1995 e giudice cantonale tra il 1995 e il 1996 venne eletta nel Consiglio di Stato di Appenzello interno nel 1996, nelle file del PPD, carica che mantenne fino alla sua elezione a Consigliera Federale, dirigendo il dicastero delle finanze. Fu eletta consigliera federale l'11 marzo del 1999, carica che mantenne fino dalla fine del 2003, dirigendo il Dipartimento federale di giustizia e polizia. Nel dicembre di 2003 non \u00e8 stata rieletta, terzo caso nella storia delle consigliere e dei consiglieri federali elvetici. La non rielezione \u00e8 da far risalire alla diminuita forza del suo partito a scapito del partito del suo successore Christoph Blocher."}
{"id": "2599265", "revid": "121557129", "url": "https://it.wikipedia.org/wiki?curid=2599265", "title": "Ospedale Niguarda Ca' Granda", "text": "L'ASST Grande Ospedale Metropolitano Niguarda, fino al 2017 denominato Ospedale Niguarda Ca' Granda, \u00e8 uno storico istituto ospedaliero di Milano sorto nel 1939.\nNel 2011 \u00e8 iniziato un processo di riqualificazione oggi concluso che ha confermato la \"vocazione al trattamento delle patologie a medio-elevata complessit\u00e0\".\nStoria.\nL'ospedale Niguarda Ca' Granda (dal 2017 denominato \"Grande Ospedale Metropolitano Niguarda\") venne inaugurato il 10 ottobre 1939: il nome deriva dal legame amministrativo con l'Ospedale Maggiore Ca' Granda, il pi\u00f9 antico ospedale di Milano che da anni era in rinnovamento logistico e organizzativo. L'ospedale Maggiore si era spostato dalla vecchia sede e aveva gi\u00e0 inaugurato i primi padiglioni dell'ospedale policlinico universitario; mancava per\u00f2 un nuovo ospedale generalista. Niguarda risponde a questa necessit\u00e0 insieme a quella di dare alla citt\u00e0 un ospedale in un'area in espansione e di facile accesso, l'area di Niguarda a nord di Milano.\nNegli anni '40 l'ospedale fu un grande punto di riferimento per la fuga di ebrei e prigionieri politici che erano detenuti nel carcere di San Vittore di Milano. Fra i protagonisti dell'impresa c'era Maria Peron, una giovane infermiera che lavorava in sala operatoria. \nNel 1978 l'ospedale acquisisce una sua autonomia. Rimangono nel nome e nelle sculture del portone centrale i segni della sua origine antica.\nIl 14 giugno 1993 l'Ospedale viene individuato come ospedale di rilievo nazionale e di alta specializzazione. Il 30 giugno 1994 l'Ospedale \u201cNiguarda Ca' Granda\u201d viene riconosciuto Azienda Ospedaliera.\nStruttura.\nI dipartimenti sanitari sono:\nNiguarda dispone di:\n\u00c8 sede universitaria del corso di Laurea per infermieri.\nA Niguarda lavorano circa 4.100 persone, tra cui circa 750 medici e 2.000 infermieri. L'ospedale dispone di 42 sale operatorie e 285 ambulatori.\nNiguarda \u00e8 certificato \u201cOspedale all'altezza dai bambini\u201d ed \u00e8 segnalato con 3 \u201cBollini Rosa\u201d per la qualit\u00e0 ed appropriatezza dell'attivit\u00e0 dedicata alle patologie femminili.\nArchitettura.\nIl bando di Concorso Nazionale per il progetto dell'ospedale fu pubblicato il 20 ottobre del 1926.\nNessun progetto fu per\u00f2 ritenuto adeguato alle esigenze espresse nel bando. Dopo 5 anni il progetto venne affidato all'ing. Giulio Marcovigi, con la collaborazione dell'architetto Giulio Ulisse Arata e la sovrintendenza sanitaria di Enrico Ronzani. (13 luglio 1932).\nLe differenze principali del nuovo progetto rispetto agli altri presentati si riassumevano in maggiore attenzione al contenimento delle infezioni ospedaliere dovute a una minore promiscuit\u00e0 dei malati e a strutture pi\u00f9 razionali, unite a un'esigenza di contenimento dei costi di gestione.\nL'impianto architettonico, caratterizzato da un'imponente architettura razionalista tipica degli anni '30, oggi tutelata delle belle arti, aveva caratteristiche uniche per il tempo.\nIdea progettuale.\nLe principali innovazioni:\nLa struttura rispondeva al nuovo concetto di ospedale che da cronicario per lo pi\u00f9 affidato all'assistenza dei religiosi.\nArte.\nAll'ingresso, nella chiesa centrale, in aula magna, si trovano opere d'arte di artisti famosi dell'epoca: Aldo Carpi, Alberto Salietti, Anselmo Bucci, Cesarino Monti, Raffaele De Grada, Guido Marussig, Adolfo Wildt, Aurelio Bossi.\nAll'ingresso si trovano due sculture principali:\nIl marchio dell'ospedale.\nAlla fondazione in memoria di Bianca Maria Visconti, promotrice della costruzione dell'Ospedale, si scelse di inserire nel simbolo dell'ospedale una colomba circondata da raggi solari, come nelle insegne nobiliari dei Visconti.\nIl marchio venne quindi arricchito di nuovi simboli: la cosiddetta \u201craza\u201d (sole radioso), simbolo di fede, e dal cartiglio con la scritta \u201cAve gratia plena\u201d (l'ospedale \u00e8 dedicato alla Madonna), e la dicitura \u201cMagnum Mediolani Hospitale\u201d (Grande ospedale di Milano). Questo \u00e8 l'emblema che ha accompagnato l'ospedale sino alla fine degli anni '70, quando cio\u00e8 il Niguarda era insieme all'Ospedale Maggiore, all'Ospedale di Sesto San Giovanni e al San Carlo Borromeo un'unica realt\u00e0 assistenziale.\nCon l'autonomia acquisita nel 1978 nacque l'esigenza di creare un nuovo simbolo che fosse identificativo in modo univoco dell'Ospedale Niguarda. Nel 1981 viene scelto un marchio che unisce i due simboli caratteristici dell'architettura dell'ospedale, ossia la torre e l'arco, visibili in tutti gli edifici dell'Azienda.\nNegli anni novanta il marchio subisce nuove modifiche. Si abbandona il colore blu distintivo dell'Ospedale Maggiore di Milano e viene aggiunta una seconda torre a rappresentare un fortino. Il simbolo della roccaforte \u00e8 assimilato ad un H, l'indicatore segnaletico di ospedale. Nella H si pu\u00f2 individuare la volta ad H che richiama la configurazione dell'arcata d'ingresso e simboleggia l'accoglienza. Il marchio dell'ospedale \u00e8 associato a quello di \"Sistema Sanitario Regione Lombardia\"."}
{"id": "2599269", "revid": "628767", "url": "https://it.wikipedia.org/wiki?curid=2599269", "title": "M\u00e1fil", "text": "M\u00e1fil \u00e8 un comune del Cile della provincia di Valdivia nella Regione di Los R\u00edos. Al censimento del 2002 possedeva una popolazione di 7.213 abitanti."}
{"id": "2599271", "revid": "767487", "url": "https://it.wikipedia.org/wiki?curid=2599271", "title": "Ordine di San Gioacchino", "text": "L'Ordine di San Gioacchino \u00e8 considerato da molti storici un ordine confraternale di cavalleria, mentre altri lo considerano un ordine di cavalleria privato. Ad ogni modo esso \u00e8 divenuto famoso nel tempo per aver annoverato tra i propri membri l'Ammiraglio Horatio Nelson.\nStoria.\nDalle origini all'inizio del XIX secolo.\nL'Ordine Equestre, Secolare e Capitolare di San Gioacchino venne fondato nel 1755 dal Principe Cristiano Francesco di Sassonia-Coburgo-Saalfeld, figlio del duca regnante Francesco Giosea, il quale divenne il primo Gran Maestro dal 20 giugno 1756, rimanendo in carica sino al 1773.\nL'ordine, al momento della sua fondazione, contava quattordici membri che erano tutti nobili e comandanti militari al servizio del Sacro Romano Impero. Essi erano:\nAvendo visto le conseguenze di una guerra di religione in Europa, gli aderenti all'Ordine si erano posti lo scopo di \"difendere il bene supremo, mostrare tolleranza verso tutte le religioni, lealt\u00e0 verso i propri principi, supportare le loro necessit\u00e0 militari, i poveri, le vedove e gli orfani.\" [Perrot: 1821]. L'ordine era composto sia da protestanti che da cattolici il che nell'ottica avrebbe dovuto garantire di prevenire spiacevoli futuri contrasti a causa del credo religioso negli stati tedeschi ed europei.\nQuando l'ordine venne fondato nel 1755, esso aveva originariamente il nome di \"Cavalieri dell'Ordine di Giona, difensori dell'onore della Divina Provvidenza\". Nel 1767 ogni riferimento al nome di Giona venne rimosso. Finalmente, nel 1785, un nuovo cambiamento allo statuto venne siglato e la costituzione dell'Ordine venne rivista dal Capitolo Generale assumendo la protezione di San Gioacchino.\nAlbert Pike, prominente massone americano e generale della guerra civile americana, erroneamente, identific\u00f2 l'Ordine di San Gioacchino con l'illuminismo illuminato ma gli scopi non erano i medesimi. Nel suo \"A Historical Inquiry In Regard To The Grand Constitutions Of 1786\" del 1833, ove sostenne anche che tale societ\u00e0 riprendeva gli ideali dei Rosacroce che pure si erano sviluppati in area tedesca. Questa idea si basava sul fatto che molti degli aderenti a questo ordine erano stati anche dei massoni, primo tra tutti il Conte Kollowrat-Krakowsky, il quale non aveva nascosto un certo legame anche con i Rosacrociani d'Oro, un ordine fondato nel 1777 all'insegna dell'illuminismo.\nL'Ordine di San Gioacchino venne riconosciuto tra la fine del XVIII secolo e l'inizio del XIX secolo da molti stati contemporanei. L'Imperatore Leopoldo II, come re d'Ungheria e Boemia, formalmente rifiut\u00f2 di riconoscere l'ordine e sanzion\u00f2 quanti indossassero l'insegna dell'Ordine di San Gioacchino con una propria patente del 23 maggio 1790. Malgrado questo, per\u00f2, egli nomin\u00f2 il Conte Cristiano di Leiningen, cavaliere dell'Ordine di San Gioacchino e parente del Gran Maestro, al ruolo di Ciambellano del Palazzo Imperiale di Vienna.\nIl 27 aprile 1791 re Federico Guglielmo II di Prussia, dal canto suo, decise di riconoscere l'ordine approvandolo e permettendo a chi ne avesse diritto di indossare l'insegna in pubblico.\nL'Ordine nel XIX secolo.\nL'Ordine di San Gioacchino venne anche accuratamente esaminato su richiesta della Corona Britannica prima che l'Ammiraglio Horatio Nelson venne accettato col grado di Cavaliere Gran Commendatore. L'Ordine di San Gioacchino venne legittimato per ordine del British Royal College of Arms, che venne confermato da una patente reale del 1802 che garant\u00ec anche all'ammiraglio Nelson la possibilit\u00e0 di accettare l'onorificenza propostagli da questa organizzazione. Questa risoluzione regia inglese venne applicata ad altri militari britannici, come ad esempio il fratello di Lord Nelson, il Visconte Nelson ed il generale Charles Imhoff, oltre a Philippe D'Auvergne, al principe di Boullion.\nGioacchino Murat, cognato di Napoleone Bonaparte, Maresciallo di Francia, usurp\u00f2 il titolo di Gran Maestro dell'Ordine di San Gioacchino nel 1806 quando divenne Granduca del nuovo \"Ducato di Berg e Cleves\", espandendo nel contempo l'Ordine sino ad includere alcuni membri della Legion d'Onore francese. La sua autorit\u00e0 non venne mai riconosciuta dal resto dell'Ordine in esilio.\nAltri scrittori come il moderno Guy Stair Sainty ritengono invece che l'Ordine avesse ottenuto, perlomeno nell'Ottocento, la qualifica di ordine cavalleresco inteso come istituzione caritatevole, visti anche gli scopi che si proponeva, anche se err\u00f2 nel ritenere Nelson Gran Maestro dell'Ordine.\nL'Ordine, ad ogni modo, conobbe ancora vicende alterne e fatic\u00f2 ad essere riconosciuto. Un suo membro, Levett Hanson, che aveva prestato servizio come Ciambellano alla corte del Duca di Modena, si preoccup\u00f2 di scrivere un testo dal titolo \"An Accurate Historical Account of all the Orders of Knighthood at present existing in Europe\" di modo da rapportare anche l'Ordine di San Gioacchino alla parit\u00e0 di grado di molti altri ordini cavallereschi esistenti.\nL'Ordine oggi.\nL'Ordine continu\u00f2 a persistere anche nel novecento e venne riformato nel 1929 e nel 1948 venendo guidato da Helmut von Br\u00e4undle-Falkensee dal 1988 sino alla sua morte nel 2007 ed attualmente continua a persistere come associazione privata"}
{"id": "2599273", "revid": "110157", "url": "https://it.wikipedia.org/wiki?curid=2599273", "title": "Comitato Olimpico Nazionale delle Isole Marshall", "text": "Il Comitato Olimpico Nazionale delle Isole Marshall (noto anche come \"Marshall Islands National Olympic Committee\" in inglese) \u00e8 un'organizzazione sportiva marshallese, nata nel 2001 a Majuro, Isole Marshall.\nRappresenta questa nazione presso il Comitato Olimpico Internazionale (CIO) dal 2006 ed ha lo scopo di curare l'organizzazione ed il potenziamento dello sport nelle Isole Marshall e, in particolare, la preparazione degli atleti marshallesi, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nL'attuale presidente del comitato \u00e8 Kenneth Kramer, mentre la carica di segretario generale \u00e8 occupata da Terry Sasser."}
{"id": "2599274", "revid": "767487", "url": "https://it.wikipedia.org/wiki?curid=2599274", "title": "Paillaco", "text": "Paillaco \u00e8 un comune del Cile della provincia di Valdivia nella Regione di Los R\u00edos. Al censimento del 2002 possedeva una popolazione di 19.237 abitanti."}
{"id": "2599277", "revid": "120343571", "url": "https://it.wikipedia.org/wiki?curid=2599277", "title": "Gian Giacomo Cavalli", "text": "Ha condotto l'espressione della poesia in lingua genovese a livelli rimasti insuperati; la sua opera principale \u00e8 \"Ra \u00c7ittara Zeneize\" (1630) (\"La cetra genovese\").\nBiografia.\nIl tema maggiormente sviluppato dal Cavalli \u00e8 quello dell'amore non corrisposto, denominatore comune di tutte le classi sociali: l'amante non corrisposto, sia un aristocratico, un rozzo uomo di mare, o persino una bestiola, \u00e8 costretto a soffrire le pene dell'amore. Il dolore diventa la condizione naturale di tutti gli uomini, cui la morte, ossia l'annullamento totale, non d\u00e0 sollievo, come conseguenza di una vita peccaminosa. Questa visione senza speranza \u00e8 coerente col pensiero cattolico successivo alla Controriforma.\nIl Cavalli ha scritto encomi per i dogi Giorgio Centurione e Leonardo Della Torre, e non trascur\u00f2 neppure l'impegno patriottico come mostra nella \"Canzone di guerra\" del 1625."}
{"id": "2599278", "revid": "628767", "url": "https://it.wikipedia.org/wiki?curid=2599278", "title": "Mariquina", "text": "Mariquina \u00e8 un comune del Cile della provincia di Valdivia nella Regione di Los R\u00edos. Il capoluogo \u00e8 la citt\u00e0 di San Jos\u00e9 de la Mariquina. Al censimento del 2002 il comune possedeva una popolazione di 18.223 abitanti."}
{"id": "2599280", "revid": "287204", "url": "https://it.wikipedia.org/wiki?curid=2599280", "title": "\u015a\u016bra\u1e43gama sam\u0101dhi s\u016btra", "text": "Il \u015a\u016bra\u1e43gama sam\u0101dhi s\u016btra ( cinese: \u9996\u695e\u56b4\u4e09\u6627\u7d93 \"Sh\u014ful\u00e8ngy\u00e1n s\u0101nm\u00e8i j\u012bng\"; giapponese: \"Shury\u014dgon sanmaiky\u014d\"; coreano: \uc218\ub2a5\uc5c4\uc0bc\ub9e4\uacbd \"Sur\u016dng\u014fm sammaegy\u014fng\"; vietnamita: \"Th\u1ee7-l\u0103ng-nghi\u00eam-tam-mu\u1ed9i kinh\"; tibetano: \"\u1e25Phags-pa dPa\u1e25-bar \u1e25gro-ba\u1e25i ti\u1e45-\u1e45e-\u1e25dzin ces-bya-ba theg-pa-chen-po\u1e25i mdo\"; mancese: \"Fucihi nomulaha akdun yabungga samadi nomun\") \u00e8 un s\u016btra del Buddhismo Mah\u0101y\u0101na della tradizione Madhyamaka considerato complementare al Vimalak\u012brti Nirde\u015ba s\u016btra.\nNel Canone cinese il \"\u015a\u016bra\u1e43gamasam\u0101dhi s\u016btra\" \u00e8 conservato nel \"J\u012bngj\u00edb\u00f9\" (T.D. 642) e non va confuso con il quasi omonimo, ma probabilmente si tratta di un apocrifo cinese, \"\u015a\u016bra\u1e43gama s\u016btra\" (\u9996\u695e\u56b4\u7d93, \"Sh\u01d2ul\u00e8ngy\u00e1n j\u012bng\", conservato nel \"M\u00ecji\u00e0ob\u00f9\", T.D. 975) che ebbe popolarit\u00e0 in Cina presso la tradizione Ch\u00e1n.\nNel Canone tibetano il \"\u015a\u016bra\u1e43gamasam\u0101dhi s\u016btra\" \u00e8 conservato nel \"Kanjur\".\nDi questo \"s\u016btra\" di indubbia origine indiana conserviamo in sanscrito due citazioni riportate nel \"\u015aik\u1e63\u0101muccaya\" di \u015a\u0101ntideva e alcuni frammenti in khotanese recentemente rinvenuti nello Xinjiang. \nIl titolo.\nIl titolo del s\u016btra \u00e8 stato oggetto di numerose diatribe tra orientalisti data la difficolt\u00e0 di interpretazione fino al 1956 quando \u00c9tienne Lamotte stabil\u00ec che \"\u015a\u016bra\u1e43gamasam\u0101dhi\" pu\u00f2 essere inteso come un composto attributivo i cui membri sono in casi diversi una volta sciolto, in cui il genitivo ha una funzione di comparazione. Quindi da \"\u015a\u016bra\u1e43gama\u1e25 sam\u0101dhi\u1e25\" si ottiene la traduzione: \"la sam\u0101dhi il cui avanzare \u00e8 come quello di un eroe\", da cui la possibile traduzione del s\u016btra come \"Il S\u016btra della concentrazione meditativa del progresso eroico\".\nLe traduzioni.\nLa prima traduzione dal sanscrito al cinese fu opera di Lokak\u1e63ema (\u652f\u5a41\u8fe6\u8b96 \"Zh\u012b L\u00f3uji\u0101ch\u00e8n\" o \u652f\u8b96 \"Zh\u012b Ch\u00e8n\") nel 186, con l'assistenza di tre laici cinesi dato che l'autore non era madrelingua ma di etnia Yuezhi. Due ulteriori traduzioni di autore ignoto furono eseguite nell'area dell'odierno Sichuan tra il 220 e il 265. Tra il 222 e il 229 fu compiuta una revisione della prima traduzione ad opera di Zh\u012b Qi\u0101n \u652f\u8b19 nella citt\u00e0 di Wuchang.\nNel 258 a Luoyang B\u00f3 Y\u00e1n \u767d\u5ef6, originario di Kucha, produsse una nuova traduzione.\nIl 23 maggio 291 a Chang'an Dharmarak\u1e63a complet\u00f2 una nuova traduzione il cui successo \u00e8 dimostrato dal fatto che tra il 291 e il 306 B\u00f3 Yu\u01cen \u5e1b\u9060 scrisse un commento al Sutra basandosi su quest'ultima versione, nonostante nello stesso anno a Luoyang fosse preparata un'ulteriore traduzione, questa volta ad opera di un traduttore di origine indiana: Zh\u00fa Sh\u016bl\u00e1n \u7afa\u53d4\u862d figlio di certo Dharma\u1e61ira, nativo dell'Asia centrale, figlio dell'indiano Rudra.\nSolo pochissimi anni dopo, nel 301 a Chang'an era pronta un'ulteriore traduzione, ad opera di Zh\u012b M\u01d0nd\u00f9 \u652f\u610d\u5ea6 sulla quale Xi\u00e8 F\u016b \u8b1d\u6577 (\"fl.\" 336-377) compose un commento.\nNel distretto di Liangzhou, nel Gansu, nel 373, il prefetto Zh\u0101ng Ti\u0101nx\u00ed \u5f35\u5929\u932b, con l'aiuto di alcuni laici buddhisti di etnia Yuezhi produsse la nona traduzione del \"\u015a\u016bra\u1e43gamasam\u0101dhi s\u016btra\".\nLa traduzione definitiva in cinese, la decima, fu opera di Kum\u0101raj\u012bva (\u9ce9\u6469\u7f85\u4ec0 \"Ji\u016bm\u00f3lu\u00f3sh\u00e9\") e avvenne o tra il 385 e il 402 nella stessa prefettura della nona, o tra il 402 e il 409 a Chang'an. Kum\u0101raj\u012bva fu anche l'autore di un commento al s\u016btra.\nGi\u00e0 nel sesto secolo tutte le traduzioni anteriori a quella di Kum\u0101raj\u012bva erano andate perse.\nIl dato interessante che emerge, oltre al numero impressionante di traduzioni ad indicazione dell'importanza attribuita a questo s\u016btra negli ambienti buddhisti in Cina, \u00e8 che gli stessi traduttori sono quasi sempre noti per essere anche autori di traduzioni in cinese del Vimalak\u012brti Nirde\u015ba s\u016btra.\nLa traduzione tibetana avvenne nella primissima fase della diffusione del Buddhismo in Tibet, probabilmente tra l'804 e l'817 ad opera dell'indiano \u015a\u0101kyaprabha e del tibetano Ratnarak\u1e63ita, autori in coppia di numerose altre traduzioni. La maggiore lunghezza del testo e l'interpolazione di parti in poesia fanno dedurre che il testo sanscrito si fosse arricchito e allungato col tempo, rispetto alla versione precedentemente tradotta in cinese.\nIl contesto.\nIl \"\u015a\u016bra\u1e43gamasam\u0101dhi s\u016btra\" pu\u00f2 essere considerato in relazione agli altri s\u016btra mah\u0101y\u0101na sia sotto l'aspetto dottrinario che da un punto di vista storico. Nel primo caso si inserisce in quel gruppo di s\u016btra che trattano della \"sam\u0101dhi\", tra cui il \"Pratyutpannabuddhasa\u1e43mukh\u0101vasthitasam\u0101dhi\" (T. 416-419); il \"Tath\u0101gataj\u00f1\u0101namudr\u0101sam\u0101dhi\" (T. 632-633)); il \"M\u0101yopadmasam\u0101dhi\" (T. 371-372) e il \"Sam\u0101dhir\u0101ja\" (T. 639).\nDa un punto di vista storico il \"\u015a\u016bra\u1e43gamasam\u0101dhi s\u016btra\" rientra in quel piccolo gruppo di s\u016btra tradotti per primi in cinese che diedero forma al Buddhismo Mah\u0101y\u0101na cinese. L'elenco cronologico di questi presenta, in ordine di data di traduzione:\nOltre alla data di traduzione in cinese \u00e8 difficile risalire alla cronologia di stesura dei testi in ambiente indiano. Si pu\u00f2 per\u00f2 notare come l\"'A\u1e63tas\u0101hasrik\u0101 Praj\u00f1\u0101p\u0101ramit\u0101\" presenti solo quattro bh\u016bmi, tappe del percorso del bodhisattva, vi si accenni appena in un frammento in khotanese del \"Vimalak\u012brtinirde\u015ba\", siano dieci nel \"\u015a\u016bra\u1e43gamasam\u0101dhi\" ma privi di nome specifico, mentre nel \"Pa\u00f1cavi\u1e43\u015batis\u0101hasrik\u0101 Praj\u00f1\u0101p\u0101ramit\u0101\" possiedano ciascuno un nome identificativo. Da ci\u00f2 si pu\u00f2 arguire che la data di stesura segua il processo verso una maggiore complessit\u00e0 e definizione.\nI Buddha e i bodhisattva.\nIl fatto che nel \"\u015a\u016bra\u1e43gamasam\u0101dhi s\u016btra\" non venga citato n\u00e9 il Buddha Amith\u0101ba n\u00e9 Avalokite\u015bvara conferma che il culto della Terra Pura fosse alieno alla tradizione Madhyamaka cui il s\u016btra appartiene. Viene invece citato il Buddha Ak\u1e63obhya e il Bodhisattva Ma\u00f1ju\u015br\u012b, i cui \"Campi di Buddha\" corrispondono all'universo Abhirati, cos\u00ec come avviene nel \"Vimalak\u012brtinirde\u015ba\". Ancora pi\u00f9 significativo \u00e8 che dallo stesso universo provenga lo stesso bodhisattva Vimalak\u012brti che compare nel \"\u015a\u016bra\u1e43gamasam\u0101dhi s\u016btra\" col nome di Matyabhimukha."}
{"id": "2599282", "revid": "247933", "url": "https://it.wikipedia.org/wiki?curid=2599282", "title": "San Jos\u00e9 de la Mariquina", "text": ""}
{"id": "2599285", "revid": "838137", "url": "https://it.wikipedia.org/wiki?curid=2599285", "title": "Guido Calcagnini", "text": "Biografia.\nNacque da nobile famiglia, figlio del conte palatino Cesare Calcagnini marchese di Fusignano e parente del cardinale Carlo Leopoldo Calcagnini. Studi\u00f2 al Collegio dei Nobili di San Carlo a Modena e poi a Roma alla Sapienza, dove il 15 maggio 1747 ottenne il dottorato in teologia e \"in utroque iure\".\nEntr\u00f2 nella Corte pontificia come ciambellano privato di Sua Santit\u00e0 nel 1746, nel 1749 fu nominato referendario del Supremo Tribunale della Segnatura Apostolica e prelato domestico di Sua Santit\u00e0, nel 1751 relatore della Sacra Congregazione del Buon Governo e dell'Immunit\u00e0 Ecclesiastica. Nel 1756 divenne canonico e vicario capitolare di Santa Maria in Trastevere. Nel 1758 divenne ambasciatore di Ferrara a Roma.\nIntraprese la carriera ecclesiastica solo nel 1764, ricevendo il suddiaconato, il diaconato e l'ordinazione sacerdotale verso la fine dell'anno.\nIl 4 febbraio 1765 fu eletto arcivescovo titolare di Tarso e consacrato il 10 febbraio da papa Clemente XIII, che il 22 febbraio lo nomin\u00f2 nunzio apostolico a Napoli e il 24 febbraio assistente al Soglio.\nL'8 aprile 1775 fu nominato prefetto della Casa pontificia.\nIl 20 maggio 1776 papa Pio VI lo cre\u00f2 cardinale e contemporaneamente lo elesse vescovo di Osimo e Cingoli, con il titolo personale di arcivescovo. Il 15 luglio seguente ricevette il titolo di Santa Maria in Traspontina.\nPartecip\u00f2 al conclave del 1799-1800, che elesse Pio VII.\nGenealogia episcopale.\nLa genealogia episcopale \u00e8:"}
{"id": "2599286", "revid": "110157", "url": "https://it.wikipedia.org/wiki?curid=2599286", "title": "Comitato Olimpico Nazionale e Sportivo delle Isole Cook", "text": "Il Comitato Olimpico Nazionale e Sportivo delle Isole Cook (noto anche come \"Cook Islands Sports and National Olympic Committee\" in inglese) \u00e8 un'organizzazione sportiva cookese, nata nel 1986 a Rarotonga, Isole Cook.\nRappresenta questa nazione presso il Comitato Olimpico Internazionale (CIO) dal 1986 ed ha lo scopo di curare l'organizzazione ed il potenziamento dello sport nelle Isole Cook e, in particolare, la preparazione degli atleti cookesi, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nL'attuale presidente del comitato \u00e8 Tekaotiki Matapo, mentre la carica di segretario generale \u00e8 occupata da Rosaline Blake."}
{"id": "2599289", "revid": "628767", "url": "https://it.wikipedia.org/wiki?curid=2599289", "title": "Panguipulli", "text": "Panguipulli \u00e8 un comune del Cile della provincia di Valdivia nella Regione di Los R\u00edos. Al censimento del 2002 possedeva una popolazione di 33.273 abitanti."}
{"id": "2599290", "revid": "287204", "url": "https://it.wikipedia.org/wiki?curid=2599290", "title": "Ufficio di statistica del Canton Ticino", "text": "L' Ufficio di statistica del Canton Ticino o USTAT \u00e8 il servizio statistico centrale del Canton Ticino (Svizzera) ed \u00e8 responsabile del coordinamento della statistica pubblica ticinese. \u00c8 stato istituito nel 1929, ha sede in via Bellinzona, 31 a Giubiasco. Dal 2014 il capoufficio (direttore) \u00e8 Pau Origoni.\nAttivit\u00e0.\nIn qualit\u00e0 di autorit\u00e0 cantonale competente, l'Ustat produce, direttamente o indirettamente (utilizzando fonti amministrative), i principali dati della statistica pubblica ticinese. \u00c8 responsabile del trattamento e dell'archiviazione dei dati inerenti alle principali statistiche a valenza cantonale e ne assicura la pubblicazione e la diffusione. Realizza analisi e ricerche sui principali fenomeni relativi alla popolazione, all'economia, alla vita sociale, all'ambiente e all'uso del territorio. Inoltre, fornisce prestazioni di natura statistica alle unit\u00e0 amministrative del Cantone, ai Comuni e a altri organismi e risponde alle numerose richieste di informazioni formulate dal pubblico (operatori economici, media, politici, ricercatori, studenti ecc.).\nIn qualit\u00e0 di coordinatore della statistica cantonale, in collaborazione con i principali organismi coinvolti, prepara il programma pluriennale della statistica cantonale e assicura il coordinamento a livello federale, regionale e internazionale, intrattenendo le necessarie relazioni.\nBasi legali e principi etici.\nL'ufficio \u00e8 stato istituito con Decreto legislativo del 19 febbraio 1929, il quale \u00e8 stato abrogato e sostituito dalla legge sulla statistica cantonale (LStaC) del 22 settembre 2009 e dal regolamento del 2 marzo 2010 concernente la legge sulla statistica cantonale (RLStaC). La statistica pubblica ha le sue basi nella Costituzione svizzera in quanto, dal 18 aprile 1999, comprende il nuovo articolo 65 che ne regola il mandato e le competenze. Nel 24 maggio 2002 gli uffici regionali di statistica svizzeri, per tramite della Conferenza svizzera degli uffici regionali di statistica (CORSTAT), hanno adottato la Carta della statistica pubblica, il codice deontologico che definisce i fondamenti etici inerenti alla statistica pubblica svizzera."}
{"id": "2599294", "revid": "628767", "url": "https://it.wikipedia.org/wiki?curid=2599294", "title": "La Uni\u00f3n (Cile)", "text": "La Uni\u00f3n \u00e8 un comune del Cile, capoluogo della provincia di Ranco nella Regione di Los R\u00edos. Al censimento del 2002 possedeva una popolazione di 39.447 abitanti."}
{"id": "2599302", "revid": "110157", "url": "https://it.wikipedia.org/wiki?curid=2599302", "title": "Comitato Olimpico Australiano", "text": "Il Comitato Olimpico Australiano (noto anche come \"Australian Olympic Committee\" in inglese) \u00e8 un'organizzazione sportiva australiana, nata nel 1895 a Sydney, Australia.\nRappresenta questa nazione presso il Comitato Olimpico Internazionale (CIO) dal 1895 ed ha lo scopo di curare l'organizzazione ed il potenziamento dello sport in Australia e, in particolare, la preparazione degli atleti australiani, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nQuesta \u00e8 uno dei comitati olimpici pi\u00f9 antichi al mondo, dietro solo a quello di Stati Uniti e Francia, che vennero fondati nel 1894.\nL'attuale presidente del comitato \u00e8 John Dowling Coates, mentre la carica di segretario generale \u00e8 occupata da Craig Phillips."}
{"id": "2599303", "revid": "179980", "url": "https://it.wikipedia.org/wiki?curid=2599303", "title": "Dino Sani Rocha de Oliveira", "text": ""}
{"id": "2599313", "revid": "110157", "url": "https://it.wikipedia.org/wiki?curid=2599313", "title": "Associazione Sportiva e Comitato Olimpico Nazionale delle Figi", "text": "L'Associazione Sportiva e Comitato Olimpico Nazionale delle Figi (nota anche come \"Fiji Association of Sports and National Olympic Committee\" o \"FASANOC\" in inglese) \u00e8 un'organizzazione sportiva figiana, nata il 24 marzo 1949 a Suva, Figi.\nRappresenta questa nazione presso il Comitato Olimpico Internazionale (CIO) dal 1955 ed ha lo scopo di curare l'organizzazione ed il potenziamento dello sport nelle Figi e, in particolare, la preparazione degli atleti figiani, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nL'attuale presidente dell'organizzazione \u00e8 Vidhya Lakhna, mentre la carica di segretario generale \u00e8 occupata da Atma Maharaj."}
{"id": "2599314", "revid": "36426", "url": "https://it.wikipedia.org/wiki?curid=2599314", "title": "La Medusa (Rubens)", "text": ""}
{"id": "2599316", "revid": "36426", "url": "https://it.wikipedia.org/wiki?curid=2599316", "title": "I tre filosofi", "text": ""}
{"id": "2599321", "revid": "36426", "url": "https://it.wikipedia.org/wiki?curid=2599321", "title": "La morte di Socrate", "text": ""}
{"id": "2599324", "revid": "709565", "url": "https://it.wikipedia.org/wiki?curid=2599324", "title": "Vittorio Ripamonti", "text": "Biografia.\nNel 1956 \u00e8 ricordato con pochi dati informativi sulla sua carriera. Vent'anni pi\u00f9 tardi \u00e8 definito attore e regista di documentari. In effetti, Ripamonti nel 1966 gira Pezzi di carta, documentario che illustrava l'attivit\u00e0 pittorica di Cesare Zavattini.\nAppare in numerose pellicole non accreditato o in comparsate non segnalate tra i titoli di testa e di coda, spesso in ruoli di secondo piano."}
{"id": "2599325", "revid": "938", "url": "https://it.wikipedia.org/wiki?curid=2599325", "title": "Comitato Olimpico Nazionale delle Kiribati", "text": "Il Comitato Olimpico Nazionale delle Kiribati (noto anche come \"Kiribati National Olympic Committee\" in inglese) \u00e8 un'organizzazione sportiva gilbertese, nata nel 2002 a Tarawa Sud, a Bairiki, Kiribati.\nRappresenta questa nazione presso il Comitato Olimpico Internazionale (CIO) dal 2003 ed ha lo scopo di curare l'organizzazione ed il potenziamento dello sport nelle Kiribati e, in particolare, la preparazione degli atleti gilbertesi, per consentire loro la partecipazione ai Giochi olimpici. L'associazione, inoltre, fa parte dei Comitati Olimpici Nazionali d'Oceania.\nL'attuale presidente del comitato \u00e8 David Collins, mentre la carica di segretario generale \u00e8 occupata da Kautu Temakei."}
{"id": "2599327", "revid": "486946", "url": "https://it.wikipedia.org/wiki?curid=2599327", "title": "Catch That Kid", "text": ""}
{"id": "2599329", "revid": "36426", "url": "https://it.wikipedia.org/wiki?curid=2599329", "title": "Pala Baglioni (Raffaello)", "text": ""}
{"id": "2599332", "revid": "729019", "url": "https://it.wikipedia.org/wiki?curid=2599332", "title": "Aeroporto Internazionale di Las Vegas-McCarran", "text": "L'Aeroporto Internazionale di Las Vegas McCarran \u00e8 il principale aeroporto che serve l'area metropolitana di Las Vegas, nel Nevada. Si trova a Paradise, a circa 8 chilometri a sud dal centro di Las Vegas. L'aeroporto \u00e8 di propriet\u00e0 della Contea di Clark e viene gestito dal dipartimento di aviazione della stessa. L'aeroporto ha una superficie di 11,33 chilometri quadrati.\nL'aeroporto venne costruito nel 1942 e aperto ai voli di linea nel 1948. Nel corso del tempo ha subito una significante espansione anche con l'introduzione di varie tecnologie innovative. L'aeroporto \u00e8 dotato di 4 piste e di 2 terminal passeggeri: il Terminal 1 e il Terminal 3. Nel primo si trovano i gate A, B, C e D mentre nel secondo i gate E. A est dei Terminal passeggeri si trova il Marnell Air Cargo Center mentre a ovest ci le strutture per le compagnie che operano con elicotteri.\nNel 2015 vi sono transitati pi\u00f9 di 45.300.000 di passeggeri, con un incremento del 5.8% rispetto all'anno precedente ma ancora al di sotto dei livelli per periodo antecedente la grande recessione. \u00c8 il ventiseiesimo aeroporto per passeggeri al mondo e ottavo al mondo per il traffico aereo. Dall'aeroporto sono offerti servizi diretti verso il Nord America, l'Europa e l'Asia. \u00c8 una focus city per Allegiant Air mentre per Frontier Airlines, Southwest Airlines e per Spirit Airlines \u00e8 anche una base per la manutenzione e per gli equipaggi.\nStoria.\nLe origini (1920-1948).\nPrima dell'Aeroporto di McCarran, l'aeroporto a servire la citt\u00e0 di Las Vegas era l'Anderson Field, aperto nel novembre del 1920. Acquistato dai fratelli Rockwell nel 1925 l'aerodromo prese il nome di Rockwell Field e nell'aprile del 1926 la Western Air Express (WAE) vi inizi\u00f2 i primi voli di linea. Quando i fratelli Rockwell vendettero l'aeroporto il nuovo proprietario non concesse pi\u00f9 alla compagnia di operare sul suo territorio. Fu cos\u00ec che nel novembre del 1929 la compagnia aerea si ricolloc\u00f2 ad un aeroporto che era stato realizzato a nord-est della citt\u00e0, ora base militare della United States Air Force conosciuta come Nellis Air Force Base.\nNonostante l'aumento del traffico verso Las Vegas la Western Air ridusse i servizi verso la citt\u00e0 a cause dalla Grande depressione. Non appena la situazione economica della compagnia miglior\u00f2 essa acquist\u00f2 l'aeroporto stabilendovi un monopolio sui voli. Quando la citt\u00e0 tent\u00f2 di acquistare l'aeroporto, con il proposito di costruire un terminal pi\u00f9 moderno, la WAE rifiut\u00f2. Con l'avvento della seconda guerra mondiale, per\u00f2, la societ\u00e0 venne sollecitata a vendere l'aeroporto. L'allora senatore del Nevada, Pat McCarran, aiut\u00f2 a fornire i fondi per acquistare l'aeroporto e per la costruzione del nuovo terminal. Nel 1941 per il contributo del senatore l'aeroporto prese il nome di McCarran.\nUn terzo aeroporto, l'Alamo Field, venne costruito nel 1942 dall'aviatore George Crocket a sud della citt\u00e0 di Las Vegas, nella corrente posizione dell'attuale aeroporto McCarran. Dato che l'esercito desiderava aprire una base militare all'aeroporto di McCarran, la contea di Clark acquist\u00f2 l'Alamo Field all'aviatore per riuscire a ricollocare i voli di linea. Nel 19 dicembre del 1948 l'Alamo Field prese il nome di McCarran Airport. Con l'apertura del nuovo aeroporto la WAE perse il monopolio sui voli, consentendo anche alle altre compagnie aeree di operarvi. Nel frattempo l'esercit\u00f2 occup\u00f2 il precedente aeroporto di McCarran e lo rinomin\u00f2 Nellis Air Force Base nel 1950\nL'espansione (1949-1996).\nNel primo anno in cui oper\u00f2 l'aeroporto vide transitare pi\u00f9 di 35.000 passeggeri. Con l'aumento dell'industria dei casin\u00f2 a Las Vegas e con il successo che vedevano le compagnie aeree negli anni cinquanta, il traffico verso l'aeroporto aument\u00f2 significativamente con il transito di 959.603 passeggeri nel 1959. Per fronteggiare l'aumento del traffico gli ufficiali dell'aeroporto iniziarono a pensare alla costruzione di un nuovo terminal. Mentre il terminal originale si trovava sul Las Vegas Boulevard, l'autostrada che passa per i famosi casin\u00f2 di Las Vegas, il nuovo terminal venne realizzato su Paradise Road. Con un design che ricorda il TWA Flight Center di New York, il terminal apr\u00ec nel 15 marzo 1963.\nL'aeroporto venne ufficialmente rinominato McCarran International Airport nel settembre del 1968. Un'ulteriore sviluppo ci fu tra gli anni 1970 e 1974 con la costruzione dei gate A e B. Successivamente alla deregolazione nell'industria aeronautica nel 1978, il numero delle compagnie che transitavano verso l'aeroporto si duplic\u00f2, passando da 7 a 14 in soli due anni. In risposta a questo aumento la contea lanci\u00f2 un piano espansionistico denominato McCarran 2000, con dettagliati progetti da intraprendere per l'anno 2000. Nel 1985 furono inaugurati i servizi di ritiro bagagli pi\u00f9 estesi, una spianata ed un parcheggio. Seguirono nel 1987 i gate C e il primo sistema di APM.\nUn'ulteriore espansione prese piede durante gli anni novanta. Il terminal Charter/Internazionale, successivamente rinominato Terminal 2, venne aperto nel dicembre del 1991 per gestire l'incremento del traffico internazionale verso Las Vegas. Un ulteriore parcheggio a nove piani e un sistema stradale ad hoc vennero realizzati. Nel giugno del 1998 vennero inaugurate le ali sud ovest e sud est dei gate D.\nStrategia.\nCon pi\u00f9 di 44 milioni di passeggeri che vi transitano all'anno, il McCarran \u00e8 il 22\u00ba aeroporto pi\u00f9 trafficato del mondo. La compagnia che pi\u00f9 opera in questo scalo \u00e8 la statunitense Southwest Airlines.\nCuriosit\u00e0.\nCaratteristica esclusiva di questo impianto \u00e8 la presenza nell'area dei terminal di 1.300 slot machine."}
{"id": "2599338", "revid": "36426", "url": "https://it.wikipedia.org/wiki?curid=2599338", "title": "Ritratto di Agnolo Doni (Raffaello)", "text": ""}
{"id": "2599340", "revid": "339392", "url": "https://it.wikipedia.org/wiki?curid=2599340", "title": "Ritratto di Maddalena Doni (Raffaello)", "text": ""}
{"id": "2599344", "revid": "339392", "url": "https://it.wikipedia.org/wiki?curid=2599344", "title": "Sacra famiglia con palma (Raffaello)", "text": ""}
{"id": "2599345", "revid": "36426", "url": "https://it.wikipedia.org/wiki?curid=2599345", "title": "Le tre Grazie (Raffaello)", "text": ""}
{"id": "2599346", "revid": "36426", "url": "https://it.wikipedia.org/wiki?curid=2599346", "title": "Trionfo di Galatea (Raffaello)", "text": ""}
{"id": "2599348", "revid": "339392", "url": "https://it.wikipedia.org/wiki?curid=2599348", "title": "La velata (Raffaello)", "text": ""}
{"id": "2599350", "revid": "36426", "url": "https://it.wikipedia.org/wiki?curid=2599350", "title": "Ritratto Inghirami (Raffaello)", "text": ""}
{"id": "2599355", "revid": "486946", "url": "https://it.wikipedia.org/wiki?curid=2599355", "title": "Le sibille", "text": ""}
{"id": "2599359", "revid": "110157", "url": "https://it.wikipedia.org/wiki?curid=2599359", "title": "Comitato Olimpico Nazionale di Guam", "text": "Il Comitato Olimpico Nazionale di Guam (noto anche come \"Guam National Olympic Committee\" in inglese) \u00e8 un'organizzazione sportiva olimpica, nata nel 1976 a Tamuning, Guam.\nRappresenta questa nazione presso il Comitato Olimpico Internazionale (CIO) dal 1986 ed ha lo scopo di curare l'organizzazione ed il potenziamento dello sport a Guam e, in particolare, la preparazione degli atleti di questa nazione, per consentire loro la partecipazione ai Giochi olimpici. L'associazione fa parte dei Comitati Olimpici Nazionali d'Oceania.\nL'attuale presidente del comitato \u00e8 Ricardo Blas, mentre la carica di segretario generale \u00e8 occupata da Robert J. Steffy."}
{"id": "2599360", "revid": "297059", "url": "https://it.wikipedia.org/wiki?curid=2599360", "title": "Ospedale Niguarda", "text": ""}
{"id": "2599370", "revid": "1226", "url": "https://it.wikipedia.org/wiki?curid=2599370", "title": "Androidi", "text": ""}
{"id": "2599373", "revid": "155634", "url": "https://it.wikipedia.org/wiki?curid=2599373", "title": "Campionato di pallacanestro svizzero 2008-2009", "text": "Caratteristiche del campionato di pallacanestro svizzero 2008-2009.\nLega Nazionale B.\nPlayoff.\n1/4 finales (Best of 3)\nLuzern Lions 2\nBC Infina Korac Z\u00fcrich 0\nPoly-Rapid Z\u00fcrich Wildcats 0\nColas Bernex Basket 2\nVevey Riviera Basket 2\nPages Jaunes Pully Basket 1\nUnion Neuch\u00e2tel Basket 0\nMartigny-Rh\u00f4ne Basket 2\n1/2 finales (Best of 3)\nLuzern Lions 2\nColas Bernex Basket 1\nVevey Riviera Basket 0\nMartigny-Rh\u00f4ne Basket 2\nFinale (Best of 3)\nLuzern Lions 0\nMartigny-Rh\u00f4ne Basket 2\nPlayout.\n/2 finales (Best of 2)\nFiat Ch\u00eane BC 141\nAcad\u00e9mie Fribourg Olympic 144\nVillars Basket 150\nEtoile Sportive Vernier Meyrin 135\nFinale (Best of 2)\nVillars Basket 131\nAcad\u00e9mie Fribourg Olympic 148"}
{"id": "2599374", "revid": "767487", "url": "https://it.wikipedia.org/wiki?curid=2599374", "title": "The Complete On the Corner Sessions", "text": "The Complete On the Corner Sessions \u00e8 un cofanetto box set di 6 dischi contenenti registrazioni musicali del compositore e trombettista jazz Miles Davis, queste sessioni sono state registrate dal 1972 al 1975 per formare l'album \"On The Corner\", pubblicato nel 1972. Qui sono indicate tutte le registrazioni contenute nel box risalenti al periodo in cui Miles davis fuse il genere musicale funk al rock.\nDisco 6.\nNote.\nNote 1: Tutte le tracce sono composte da Miles Davis, tranne dove indicato.\nNote 2: Tutte le tracce remixate da Richard King e Bob Belden sono precedentemente inedite.\nNote 3: Nelle due tracce \"Turnaround\" i titoli creano confusione, giacch\u00e9 \"Turnaroundphrase\" \u00e8 il titolo dato tradizionalmente a un pezzo completamente diverso, come per esempio la sezione di apertura di \"Dark Magus\" e \"Pangaea\". Il sassofonista Dave Liebman la chiam\u00f2 \"Turnaroundphrase\", cos\u00ec come Jan Lohmann sulla sua influente discografia su Miles. Inoltre, \"Turnaround\" e \"U-Turnaround\" sono ispirate all'aria che compare dopo il minuto 22 in \"Prelude\", tratto da \"Agharta\": sull'album viene chiamato \"Prelude Pt.2\". Inoltre compare anche su un'altra pubblicazione ufficiale della Sony: l'album \"Panthalassa\" di Bill Laswell, che la chiama \"Agharta Prelude Dub\". La ragione per cui i creatori del cofanetto non si siano attenuti alla convenzione come stabilito dalla Sony stessa \u00e8 un mistero.\nColumbia Studio E sessioni di registrazioni 1972-1976, NYC.\nTutte le liste delle sessioni sono incluse nel box set.\nFormazione delle sessioni di registrazione.\n9 marzo, 1972\nMiles Davis (tpt); Wally Chambers (hca); Cornel Dupree (g); Michael Henderson (el-b); Al Foster (d); Bernard Purdie (d); James Mtume Forman (cga, perc); Wade Marcus (brass arr); Billy Jackson (rhythm arr)\n1\u00ba giugno, 1972\nMiles Davis (tpt); Dave Liebman (ss); Chick Corea (synth); Herbie Hancock (org); Harold I. Williams (el-p); John McLaughlin (g); Collin Walcott (sitar); Paul Buckmaster (cello); Michael Henderson (el-b); Jack DeJohnette (d); Jabali Billy Hart (d, perc, bgo); Charles Don Alias (cga, perc); James Mtume Forman (cga, perc); Badal Roy (tabla)\n6 giugno, 1972\nMiles Davis (tpt); Carlos Garnett (as, ts); Bennie Maupin (bcl); Herbie Hancock (el-p, synth); Harold I. Williams (el-p, synth); Lonnie Liston Smith (org); David Creamer (g); Collin Walcott (sitar); Paul Buckmaster (cello); Michael Henderson (el-b); Jack DeJohnette (d, handclaps); Jabali Billy Hart (d, handclaps); Charles Don Alias (perc, handclaps); James Mtume Forman (perc, handclaps); Badal Roy (tabla, handclaps)\n12 giugno, 1972\nMiles Davis (tpt); Carlos Garnett (ss); Bennie Maupin (bcl); Lonnie Liston Smith (org); Harold I. Williams (el-p, synth); Michael Henderson (el-b); Al Foster (d); Jabali Billy Hart (d, perc); James Mtume Forman (cga, perc); Badal Roy (tabla)\n23 agosto, 1972\nMiles Davis (tpt); Cedric Lawson (org); Reggie Lucas (g); Khalil Balakrishna (sitar); Michael Henderson (el-b); Al Foster (d); Badal Roy (tabla); James Mtume Forman (cga)\n6 settembre, 1972\nMiles Davis (org); Reggie Lucas (g); Khalil Balakrishna (sitar); Cedric Lawson (synth); Michael Henderson (el-b); Al Foster (d); James Mtume Forman (cga, perc); Badal Roy (tabla)\n29 novembre, 1972\nMiles Davis (tpt); Carlos Garnett (ss); Cedric Lawson (keyb); Reggie Lucas (g); Khalil Balakrishna (sitar); Michael Henderson (el-b); Al Foster (d); James Mtume Forman (cga, perc); Badal Roy (tabla)\n8 dicembre, 1972\nMiles Davis (org); Carlos Garnett (ss); Cedric Lawson (keyb); Reggie Lucas (g); Khalil Balakrishna (sitar); Michael Henderson (el-b); Al Foster (d); James Mtume Forman (cga, perc); Badal Roy (tabla)\n4 gennaio, 1973\nMiles Davis (tpt); Dave Liebman (ss); Cedric Lawson (keyb); Reggie Lucas (g); Khalil Balakrishna (sitar); Michael Henderson (el-b); Al Foster (d); James Mtume Forman (cga, perc); Badal Roy (tabla)\n26 luglio, 1973\nMiles Davis (tpt, org); Dave Liebman (ss, fl); Pete Cosey (g); Reggie Lucas (g); Michael Henderson (el-b); Al Foster (d); James Mtume Forman (cga, perc)\n17 settembre, 1973\nMiles Davis (tpt, org); Dave Liebman (ts, fl); John Stubblefield (ss); Pete Cosey (g); Reggie Lucas (g); Michael Henderson (el-b); Al Foster (d); James Mtume Forman (cga, perc)\n18 settembre, 1973\nMiles Davis (tpt, org); Dave Liebman (ts); Pete Cosey (g); Reggie Lucas (g); Michael Henderson (el-b); Al Foster (d); James Mtume Forman (cga)\n19 giugno, 1974\nMiles Davis (tpt, org); Dave Liebman (fl); Pete Cosey (g); Reggie Lucas (g); Dominique Gaumont (g); Michael Henderson (el-b); Al Foster (d); James Mtume Forman (cga, perc)\n7 ottobre, 1974\nMiles Davis (tpt, org); Sonny Fortune (ss, fl); Pete Cosey (g); Reggie Lucas (g); Dominique Gaumont (g); Michael Henderson (el-b); Al Foster (d); James Mtume Forman (cga, perc)\n6 novembre, 1974\nMiles Davis (tpt, org); Sonny Fortune (ss, ts, fl); Pete Cosey (g, d, perc); Reggie Lucas (g); Dominique Gaumont (g); Michael Henderson (el-b); Al Foster (d); James Mtume Forman (cga, perc)\n5 maggio, 1975\nMiles Davis (tpt, org); Sam Morrison (ts); Pete Cosey (g, perc); Reggie Lucas (g); Michael Henderson (el-b); Al Foster (d); James Mtume Forman (cga, perc)"}
{"id": "2599387", "revid": "76963", "url": "https://it.wikipedia.org/wiki?curid=2599387", "title": "Caroline Williams", "text": "Ha poi avuto un breve cameo in \"Non aprite quella porta - Parte 3\" ed ha recitato in ruoli di minor rilevanza in \"Stepfather 2\", \"Leprechaun 3\" e \"Halloween II.\"Ha inoltre recitato in numerose serie televisive fra cui \"La signora in giallo\", \"E.R. - Medici in prima linea\", \"Nip/Tuck\".\nBiografia.\nWilliams \u00e8 nata a Rusk, in Texas. \nCarriera.\nHa fatto il suo debutto cinematografico in Smile nel 1975.\nUn decennio dopo ha recitato in Alamo Bay e La leggenda di Billie Jean.\nNel 1986 Williams ha avuto piccoli ruoli in Thompson Last run e Getting Even prima di interpretare Vanita Stretch Brock in Non aprite quella porta - Parte 2 (The Texas Massacre 2).\nNel 1989 Williams ha recitato Il patrigno II (Stepfather II).\nNel 1990 ha ripreso il ruolo di Stretch per un breve cameo nel film Non aprite quella porta - Parte 3 (Leatherface: The Texas ChaiNsaw Massacre III) e ha anche recitato in Giochi di tuono (Days of Thunder).\nNel 1995, Williams ha recitato in Leprechaun 3. Williams e apparsa in diverse serie televisive com E.R. - medici in prima linie (1996) Susan (1996) e Sabrina, vita da strega (1997).\nNel 2000, Williams ha recitato in Il Grinch (How Grinch Stole the Christmas).\nHa fatto un ritorno ai film horror nel 2009 in un ruolo in Halloween diretto da Rob Zombie e ha avuto un'apparizione in Gray's Anatomy l'anno successivo.\nNel 2013, Williams ha recitato nel film horror Contracted e Hatchet III. Altre apparizioni includono Martian Land (2015) Blood Feast (2016) Fantasma (2017).\nGrande appassionata di musica rock e heavy metal, \u00e8 piu volte apparsa sul palco con il cantante shock rock Wednesday 13, nei panni di Stretch,improvvisando una chain dance con una motosega, simile a quella fatta da Leatherface in molte sequenze di \"Non aprite quella porta parte 2\"."}
{"id": "2599388", "revid": "1573940", "url": "https://it.wikipedia.org/wiki?curid=2599388", "title": "Lestes virens", "text": "Lestes virens () \u00e8 una libellula della famiglia delle Lestidae (sottordine Zygoptera).\nDistribuzione e habitat.\n\u00c8 diffuso soprattutto in Europa centrale, ma \u00e8 possibile rinvenire questa specie anche nell'Africa settentrionale.\nAma vivere in ambienti umidi, sulle sponde dei fiumi, laghi e nelle aree paludose.\nSottospecie.\nSono attualmente riconosciute due sottospecie che differiscono fra loro per minime differenze della localizzazione del colore giallo sul corpo: "}
{"id": "2599390", "revid": "219355", "url": "https://it.wikipedia.org/wiki?curid=2599390", "title": "Lunghezza d'onda termica", "text": ""}
{"id": "2599394", "revid": "1776051", "url": "https://it.wikipedia.org/wiki?curid=2599394", "title": "Sami Lopakka", "text": "Biografia.\nHa fatto parte della band Sentenced fino a quando non si sciolsero nel 2005; inoltre, fu il compositore principale, insieme con Miika Tenkula, dei testi della band e viene anche considerato il portavoce della band. Dal 2007 \u00e8 nuovamente attivo nei KYPCK.\nSami di recente (aprile 2007) ha parlato su \"Metal-Rules.com\" delle sue attivit\u00e0 recenti, dove vengono mostrati lo spettacolo finale dei Sentenced (recentemente pubblicato su DVD), una biografia dei suoi ex compagni e, naturalmente, i dettagli sulla propria attivit\u00e0 professionale e occupazioni musicali."}
{"id": "2599395", "revid": "125261799", "url": "https://it.wikipedia.org/wiki?curid=2599395", "title": "Tigre reale (romanzo)", "text": "Tigre reale \u00e8 un romanzo in diciannove capitoli di Giovanni Verga, pubblicato per la prima volta dall'editore Brigola a Milano nel 1875.\nTrama.\nGiorgio La Ferlita, un giovane di carattere debole e volubile intento a costruirsi una carriera da ambasciatore, conosce a Firenze, durante un ballo a Palazzo Pitti, Nata, una contessa russa malata di tubercolosi e ospite a Firenze per consiglio dei medici russi che l'avevano invitata a prendere aria salubre mediterranea, e ne rimane attratto. Il giorno stesso in cui la conosce, a causa di un gesto apparentemente sciocco (era stato invitato al ballo in sostituzione di un famoso spadaccino), accetta una sfida a duello e vince.\nI due iniziano a frequentarsi con assiduit\u00e0 mantenendo per\u00f2 la loro relazione entro i limiti di una intensa amicizia.\nNata non vuole mai sbilanciarsi troppo con Giorgio per via di una forte delusione precedente, causa tra l'altro della tubercolosi, che aveva portato al suicidio l'amante.\nLa storia viene interrotta dall'annuncio della partenza di Giorgio per Lisbona e dall'arrivo del marito di Nata che la raggiunge per riportarla a casa. Nata scrive a Giorgio una lettera e gli promette che quando sentir\u00e0 la morte vicina verr\u00e0 a morire presso di lui e che nel frattempo vivr\u00e0 nel suo amore.\nTrascorso un po' di tempo Giorgio si sposa con Erminia e durante la festa per celebrare la nascita del suo primo figlio viene a sapere dal dottor Rendona che Nata \u00e8 sua ospite ai Bagni di Acireale e che i suoi giorni sono ormai contati, aggiungendo che tale sua paziente andr\u00e0 ad assistere ad una rappresentazione straordinaria al Teatro Comunale, nonostante le sue gravi condizioni di salute. Giorgio, senza che la moglie ne sia a conoscenza, riprende a frequentare la contessa malata ma nel frattempo arriva Carlo, un cugino di Erminia, che un tempo era innamorato della donna e ne era ricambiato e i due si sentono nuovamente attratti l'un verso l'altro. Giorgio intanto continua ad assentarsi per andare a trovare la contessa e Carlo sta molto vicino a Erminia che in lui trova conforto. Una notte il bambino di Giorgio ed Erminia rischia di morire e Carlo, mentre Giorgio \u00e8 da Nata, conforta la cugina.\nQuando Giorgio fa rientro a casa, si rende conto che la situazione del figlio sta diventando grave e decide di non allontanarsi pi\u00f9 n\u00e9 dalla moglie n\u00e9 dal piccolo. Giorgio vivr\u00e0 questo ritorno con senso di colpa e di rimorso nei confronti della moglie, ai suoi occhi pura e immeritevole del torto di un amore extraconiugale. Erminia prega Carlo di partire e dal dispiacere si ammala. Il medico di famiglia, il medesimo dottor Rendona, consiglia pi\u00f9 volte di stare all'aria salubre, per far riprendere Erminia, suggerendo la tenuta di Giarre.\nTuttavia Giorgio, per evitare in ogni modo qualsiasi possibile rimpianto di Nata e visto che la strada per Giarre passa da Acireale, trova mille scuse per evitare il viaggio. Una notte la donna, in preda ai deliri, confessa al marito di aver amato Carlo; Giorgio sentir\u00e0 ancora pi\u00f9 rispetto nei confronti della moglie per aver confessato prima di lui, il quale in lacrime l'abbraccia. Al sentire e vedere le lacrime del marito la donna dice di sentirsi meglio. La crisi di Erminia passa e Giorgio, riunito alla sua famiglia e sereno, accetta di affrontare un viaggio a Giarre, per chiudere definitivamente col passato.\nAlla stazione di Acireale il treno tarda a ripartire e l'uomo sente crescer l'imbarazzo finch\u00e9 non si rende conto che sono fermi per via di una processione funebre che sta occupando un altro treno a loro parallelo, costituito da due sole carrozze: \u00e8 il trasporto funebre di Nata che il marito riporta in patria.\nStile.\nIl racconto, sebbene approfondisca stati emotivi e sensazioni intime dei vari protagonisti, viene narrato in prima persona dal narratore, che rimane impersonale e anonimo, come fosse una terza persona messa a conoscenza dei fatti.\nTemi.\nA differenza delle opere precedenti, per la prima volta compare il tema dell'importanza e del valore della famiglia.\nAdattamenti cinematografici.\nGiovanni Verga scrisse anche la sceneggiatura dell'omonimo film tratto dalla sua opera, uscito nel 1916 per la regia di \"Piero Fosco\" (pseudonimo di Giovanni Pastrone) con protagonista la diva fatale Pina Menichelli."}
{"id": "2599396", "revid": "339392", "url": "https://it.wikipedia.org/wiki?curid=2599396", "title": "Oleodotto Petroleum, Oil and Lubrificant", "text": ""}
{"id": "2599399", "revid": "118644987", "url": "https://it.wikipedia.org/wiki?curid=2599399", "title": "Carbacolo", "text": "Il carbacolo \u00e8 un agonista muscarinico bioisostero dell'acetilcolina che si lega ed attiva il recettore dell'acetilcolina provocando una risposta colinergica analoga. \u00c8 quindi classificato come un agonista colinergico. \u00c8 una molecola parasimpaticomimetica che attiva i recettori muscarinici. Viene somministrato sotto forma di carbacolo cloridrato, composto ionico di formula C6H15N2O2Cl e numero CAS 51-83-2. Il carbacolo \u00e8 un estere della colina, e un composto quaternario dell'azoto che ospita la carica positiva della molecola. La carica positiva permette il corretto posizionamento della molecola nel sito attivo del recettore, che viene quindi attivato. In quanto parasimpaticomimetico, a livello oculare causa miosi.\nCarbacolo cloridrato.\nIl carbacolo cloridrato \u00e8 un composto ionico. \u00c8 igroscopico, solubile in acqua, etanolo e metanolo ed insolubile in cloroformio, acetone ed etere. Il carbacolo cloridrato \u00e8 utilizzato come farmaco, in particolare come principio attivo di colliri per il trattamento del glaucoma."}
{"id": "2599400", "revid": "729019", "url": "https://it.wikipedia.org/wiki?curid=2599400", "title": "Reggiane Re.2004", "text": "Il Reggiane Re.2004 era la designazione di un caccia monomotore monoplano ad ala bassa progettato dall'azienda italiana Officine Meccaniche Reggiane ma che non super\u00f2 mai le fasi preliminari.\nProgetto relativo alla motorizzazione di un aereo simile al Reggiane Re.2005 ma con motore di produzione italiana, non raggiunse mai un vero e proprio stadio di prototipo.\nStoria.\nSviluppo.\nPoich\u00e9 la fornitura da parte dell'alleato tedesco dei motori Daimler-Benz DB 605, impiegati nei caccia della cosiddetta \"serie 5\", tra cui il Reggiane Re.2005, era discontinua, il Ministero dell'Aeronautica accett\u00f2 l'idea di allestire un caccia con le stesse caratteristiche del precedente ma che montasse un motore di produzione italiana.\nLe Officine Meccaniche Reggiane acquisirono due commesse per la realizzazione di due prototipi e di quattro aerei di pre-serie, denominati Re.2004, seppure posteriori al Re.2005. Per la propulsione venne scelto l'Isotta Fraschini Zeta R.C.24/60, un motore ad X 24 cilindri raffreddato ad aria in grado di erogare, nominalmente, una potenza pari a 1\u00a0250 CV (919 kW).\nIl motore era in fase di sviluppo e mostrava problemi di messa a punto, in particolare riguardo al surriscaldamento. Le Reggiane ricevettero soltanto una sorta di simulacro del motore, che venne montato sul muso di un Savoia-Marchetti S.M.79, per iniziare a studiare le cappottature, gli scarichi e le prese d'aria. Non esiste nessun disegno attendibile riguardo alla forma che avrebbe avuto il Re.2004. I ritardi riguardanti la consegna del motore, di cui la produzione in serie non fu mai avviata, e lo scarso interesse verso questo progetto da parte del progettista ing. Roberto Longhi, bloccarono ulteriori sviluppi del Re.2004.\nPer l'installazione sul Re.2004, su espressa richiesta del generale Rino Corso Fougier, venne preso in considerazione anche il motore Reggiane RE 103 a 18 cilindri a M, o W invertito, erogante 1\u00a0700 CV, sviluppato in proprio dall'Ufficio Tecnico Motori della ditta ma che giunse solamente allo stadio di prototipo."}
{"id": "2599401", "revid": "729019", "url": "https://it.wikipedia.org/wiki?curid=2599401", "title": "Gran Premio motociclistico del Portogallo 2009", "text": "Il Gran Premio motociclistico del Portogallo 2009 corso il 4 ottobre, \u00e8 stato il quattordicesimo Gran Premio della stagione 2009 e ha visto vincere: Jorge Lorenzo in MotoGP, Marco Simoncelli nella classe 250 e Pol Espargar\u00f3 nella classe 125."}
{"id": "2599402", "revid": "228587", "url": "https://it.wikipedia.org/wiki?curid=2599402", "title": "Busi (disambigua)", "text": ""}
{"id": "2599405", "revid": "1772257", "url": "https://it.wikipedia.org/wiki?curid=2599405", "title": "Left 4 Dead 2", "text": "Left 4 Dead 2 \u00e8 un videogioco di genere sparatutto in prima persona a tema horror, seguito di \"Left 4 Dead\", sviluppato da Valve Corporation e pubblicato il 17 novembre 2009 per Windows, macOS e Xbox 360. Il 4 maggio 2013 \u00e8 stata resa disponibile una prima versione beta per Linux.\nIl gioco si basa su una modalit\u00e0 di gioco cooperativa e viene utilizzato il motore grafico Source Engine di Valve, lo stesso utilizzato in \"Left 4 Dead\". il titolo \u00e8 stato presentato per la prima volta all'E3\u00a02009 durante la conferenza stampa di Microsoft.\nDurante il periodo di uscita, il gioco \u00e8 stato al centro di diverse controversie riguardanti boicottaggi e contenuti ritenuti offensivi o violenti, subendo pesanti censure per poter essere distribuito in alcuni stati. \"Left 4 Dead 2\" \u00e8 poi stato pubblicato e accolto con favore da critica e pubblico.\nTrama.\nI quattro sopravvissuti devono affrontare orde di infetti, usando case sicure per riposarsi e ricaricare le armi, per raggiungere i punti di estrazione. \"Left 4 Dead 2\" \u00e8 ambientato negli Stati Uniti del sud, iniziando da Savannah, Georgia e finendo a New Orleans, Louisiana. Il gioco introduce quattro nuovi survivor, di cui si pu\u00f2 apprendere la storia attraverso i loro dialoghi. A differenza del primo gioco, dove non esisteva una storia significativa, \"Left 4 Dead 2\" presenta un arco narrativo.\nDopo aver scalato un hotel a Savannah per raggiungere un punto di evacuazione, i quattro survivor si ritrovano abbandonati dagli elicotteri, e decidono di dirigersi verso il centro commerciale locale per trovare un secondo punto di estrazione (\"Centro di morte\"). Dopo un breve incontro con il proprietario di un negozio di armi, Whitaker, scoprono che il centro commerciale \u00e8 stato preso d'assalto, ed i quattro fuggono con una stock car sfondando le vetrine del centro commerciale e dirigendosi verso New Orleans.\nLungo il cammino, passando attraverso una citt\u00e0, si imbattono in un ponte sollevato che devono abbassare azionando un generatore (\"The passing\"), facendosi aiutare da tre dei survivor di Left for Dead: Zoey, Francis e Louis; (Bill \u00e8 deceduto vicino al ponte). Dopo aver attraversato la citt\u00e0 passando dalle fognature, il gruppo si imbatte di nuovo nei tre, che li aiutano a riempire il generatore con il carburante, dandogli supporto armato.\nAttraversato il ponte il gruppo trova per\u00f2 l'autostrada completamente intasata dai rottami degli altri veicoli, sono costretti a viaggiare attraverso un luna park abbandonato (ma ancora operativo), e fanno partire lo spettacolo di fuochi pirotecnici e luci usati dalla band \"The Midnight Riders\" nel tentativo di richiamare l'attenzione di un elicottero (\"Luna-Park lugubre\"). Vengono recuperati, ma scoprono che il pilota \u00e8 stato infettato e Nick \u00e8 costretto a ucciderlo.\nQuesto porta l'elicottero a schiantarsi in una palude (\"Febbre di palude\"). Trovano brevemente un rifugio in una villa coloniale vicina ad una piantagione, dove riescono ad avere un contatto radio con il capitano di una barca di fiume di nome Virgil che li salva, ma li informa che ha bisogno di pi\u00f9 carburante per raggiungere New Orleans. I survivor affrontano una pioggia torrenziale, dirigendosi verso una stazione di benzina per prendere il carburante e ritornare alla nave (\"Pioggia battente\").\nVirgil li porta a New Orleans, dove le forze militari stanno ancora evacuando la popolazione, prima di tornare sul fiume per cercare di trovare altri sopravvissuti. Mentre il gruppo si dirige al punto d'estrazione, scoprono che le forze armate stanno bombardando i ponti per impedire agli infected di raggiungerli (\"La Parrocchia\").\nI survivor raggiungono un ponte sospeso invaso da un'enorme orda di infetti, ma affrontandoli riescono ad attraversarlo e a prendere l'ultimo elicottero che sta per lasciare la citt\u00e0 prima che il ponte venga distrutto.\nModalit\u00e0 di gioco.\nCome il suo predecessore, \"Left 4 Dead 2\" \u00e8 uno sparatutto in prima persona, con alcune scene presentate in terza persona o tramite filmati pre-renderizzati. Il gioco presenta cinque nuove campagne, di dimensioni maggiori di quelle del primo gioco. Ciascuna di esse sar\u00e0 giocabile in campagna, avversario, od in modalit\u00e0 survival. Nella modalit\u00e0 principale della campagna, fino a quattro giocatori possono giocare in co-op, ed altri personaggi speciali ed infetti sono controllati dal computer. Ci sono diversi capitoli in ogni campagna, e l'obiettivo dei sopravvissuti \u00e8 quello di aprirsi la strada attraverso orde di infetti, al fine di raggiungere una \"safehouse\" alla fine di ogni capitolo.\n\"Left 4 Dead 2\" \u00e8 ambientato dopo le conseguenze di un'epidemia che trasforma gli uomini in zombie, e si concentra su quattro sopravvissuti che lottano contro orde di infetti. Questi devono aprirsi la strada attraverso i livelli, intervallati da \"stanze sicure\" (\"Safehouse\"), che agiscono come punti di controllo, con l'obiettivo di raggiungere un veicolo di salvataggio nel finale della campagna. Il gameplay \u00e8 alterato da un motore di intelligenza artificiale chiamato \"Director 2.0\" che controlla le prestazioni dei giocatori e cambia lo scenario in modo tale da fornire una sfida dinamica per i giocatori nei loro progressi: oltre allo spawn degli infected, adesso il \"Director\" (regista) cambia anche lo scenario e la locazione degli oggetti. Sono state introdotte diverse nuove funzionalit\u00e0, come nuovi tipi di infetti ed armi corpo a corpo.\nAd Avversario e Survival, si aggiunge la modalit\u00e0 Realt\u00e0, giocabile solo online, dove non vengono mostrate le silhouette dei giocatori n\u00e9 i nomi, cosicch\u00e9 risulta molto pi\u00f9 difficile aiutarli durante le mappe, specie se attaccati da infected speciali, ed \u00e8 necessario restare vicini.\nA completamento del gioco sono stati posti 50 obiettivi; alcuni di questi sono possibili solo in Avversario o Survival, ma la maggior parte si pu\u00f2 ottenere in modalit\u00e0 Singolo/Campagna. Tra i pi\u00f9 originali, l'obiettivo Fronte Liberazione Nani (salvare lo gnomo di gesso, Chomsky, dal Luna Park).\nAccoglienza.\n\"Left 4 Dead 2\" \u00e8 stato accolto con favore dalla critica specializzata, ottenendo punteggi come 9/10 e 9.5/10 e ricevendo commenti positivi riguardanti in particolare i cambiamenti alle armi, alle nuove strategie e ai maggiori dettagli rispetto al predecessore.\nNonostante delle controversie e dei tentativi di boicottaggio del videogioco, \"Left 4 Dead 2\" ha avuto successo anche con il pubblico. In due settimane dall'uscita del prodotto furono acquistate due milioni di copie, un numero che super\u00f2 pi\u00f9 di due volte quello del primo titolo. \nControversie.\nBoicottaggio.\nNel weekend successivo all'annuncio del videogioco, fu creato un gruppo nella comunit\u00e0 di Steam che ne incitava il boicottaggio, in base a preoccupazioni riguardanti i contenuti mostrati nella conferenza E3 e una potenziale riduzione degli aggiornamenti per il primo titolo. Il gruppo raggiunse oltre 11.000 utenti alla fine della settimana dell'annuncio. Due mesi prima dell'uscita del gioco, quando il gruppo aveva superato i 42.000 partecipanti, Valve Corporation invit\u00f2 i leader del movimento nei loro uffici. Il 14 ottobre uno dei creatori del gruppo dichiar\u00f2 che \"il boicottaggio aveva terminato il suo scopo\", e l'attivit\u00e0 fu terminata la settimana successiva nonostante la non realizzazione delle richieste iniziali del movimento.\nCensure per violenza.\n\"Left 4 Dead 2\" \u00e8 stato oggetto di controversie al tempo della pubblicazione a causa di contenuti ritenuti eccessivamente violenti, ed \u00e8 stato fortemente censurato in alcuni paesi.\nIn Australia, l'Office of Film and Literature Classification ha rifiutato di classificare il gioco con il massimo rating di MA15+, effettivamente vietando la vendita del prodotto, indicando \"continua violenza realistica e frenetica\" come motivo. L'amministratore di Valve Gabe Newell si \u00e8 dichiarato sorpreso dalla decisione, spiegando che l'azienda credeva che il gioco avrebbe ricevuto lo stesso trattamento del predecessore \"Left 4 Dead\". Valve Corporation ha fatto appello contro la decisione del governo, senza successo. Electronic Arts, l\u2019azienda responsabile per la distribuzione del gioco, si \u00e8 espressa negativamente riguardo il rifiuto dell'ente australiano, lamentando che \"\u00e8 ironico come l'Australia, origine di contenuti molto violenti come \"Mad Max\", bandisca videogiochi per lo stesso motivo\". Jim Sterling di Destructoid ha definito il sistema di classificazione australiano \"ridicolo\".\nIn seguito alla decisione del governo, la versione di \"Left 4 Dead 2\" per il mercato australiano ha subito pesanti censure, in particolare rimuovendo sangue e numerosi effetti legati alla morte degli infetti, per ottenere la classificazione massima di MA15+ e quindi permettere la pubblicazione del titolo. Il videogioco ha subito censure simili in Germania per ottenere l'approvazione dell'Unterhaltungssoftware Selbstkontrolle.\nIn seguito a rivalutazioni successive, la versione non censurata di \"Left 4 Dead 2\" \u00e8 stata poi approvata e resa disponibile come contenuto scaricabile gratuito su Steam, nel 2014 in Australia e nel 2021 in Germania.\nSequel.\nNel 2020 Valve ha rivelato di avere lavorato a un sequel, chiamato semplicemente \"Left 4 Dead 3\", durante gli anni 2010. Il videogioco era ambientato in Marocco e presentava numerosi elementi open world, con piani per sostenere situazioni con centinaia di zombie presenti nello stesso momento. Il team dedicato al progetto era di circa 30 persone, ma lo sviluppo \u00e8 stato terminato per via di problemi tecnici con l'ancora non finito Source Engine 2."}
{"id": "2599406", "revid": "339392", "url": "https://it.wikipedia.org/wiki?curid=2599406", "title": "Shuramgamasamadhi sutra", "text": ""}
{"id": "2599408", "revid": "339392", "url": "https://it.wikipedia.org/wiki?curid=2599408", "title": "Shurangamasamadhi sutra", "text": ""}
{"id": "2599409", "revid": "339392", "url": "https://it.wikipedia.org/wiki?curid=2599409", "title": "\u015a\u016bra\u1e43gama-sam\u0101dhi-s\u016btra", "text": ""}
{"id": "2599416", "revid": "277947", "url": "https://it.wikipedia.org/wiki?curid=2599416", "title": "Rinascimento urbinate", "text": "Il Rinascimento a Urbino fu una delle declinazioni fondamentali del primo Rinascimento italiano. \nDurante la signoria di Federico da Montefeltro, dal 1444 al 1482, si svilupp\u00f2 a corte un clima artistico fertile e vitale, grazie agli scambi culturali con numerosi centri della penisola e anche esteri, soprattutto fiamminghi.Il movimento culturale a Urbino si esauriva all'interno della corte, attorno al suo raffinatissimo principe, e pur elaborando soluzioni avanzatissime e d'avanguardia, non gener\u00f2 una vera e propria scuola locale, anche per il ricorso soprattutto ad artisti stranieri. Nonostante ci\u00f2 il linguaggio urbinate, in virt\u00f9 proprio della circolazione degli artisti, conobbe un'ampia diffusione, che ne fece una delle declinazioni chiave del Rinascimento italiano. Tra le caratteristiche base della sua cultura umanistica ci furono il tono inconfondibile fatto di misura e rigore, che ebbe protagonisti come Piero della Francesca, Luciano Laurana, Giusto di Gand, Pedro Berruguete, Francesco di Giorgio Martini, Fra Diamante.\nSecondo lo storico francese Andr\u00e9 Chastel, il Rinascimento urbinate, detto \"matematico\", fu una delle tre componenti fondamentali del Rinascimento delle origini, assieme a quello fiorentino, \"filologico e filosofico\", e quello padovano, \"epigrafico ed archeologico\". Dei tre era quello \"pi\u00f9 strettamente connesso alle arti\".\nNell'avvicinarsi al XVI secolo la citt\u00e0, pur restando un'isola di cultura raffinatissima, vide un impoverimento della sua vitalit\u00e0 nelle arti figurative. Nonostante ci\u00f2, a Urbino nacque e fece i primissimi passi uno dei grandi geni del Rinascimento maturo: Raffaello Sanzio. Da un punto di vista culturale e letterario invece Urbino rest\u00f2 a lungo uno degli ambienti pi\u00f9 stimolanti d'Italia, come testimonia Baldassarre Castiglione, che alla corte di Guidobaldo ed Elisabetta da Montefeltro ambient\u00f2 il suo \"Cortegiano\". \nContesto storico e culturale.\nFederico da Montefeltro, condottiero di successo, diplomatico abilissimo e patrono entusiasta di arti e letteratura, fu il responsabile della trasformazione del Ducato di Urbino da capoluogo di un territorio economicamente depresso a centro artistico tra i pi\u00f9 fecondi e raffinati dell'epoca. \nNel 1444 Federico prese il potere dopo la morte del fratello Oddantonio in una congiura.\nAll'epoca era un capitano di ventura tra i pi\u00f9 richiesti, ma aveva ricevuto anche una rara educazione umanistica a Mantova, a cura di Vittorino da Feltre. Dal maestro assorb\u00ec l'interesse per la matematica, che avrebbe segnato gran parte dei suoi interessi culturali e delle sue committenze artistiche, e di riflesso per l'architettura, ritenuta fondata sull'aritmetica e sulla geometria. Da ci\u00f2 nacque l'interpretazione di Andr\u00e9 Chastel di Urbino come corte dell'\"Umanesimo matematico\", che ebbe in Piero della Francesca il suo pi\u00f9 grande interprete e alla cui influenza pu\u00f2 essere riferita l'opera di Bartolomeo della Gatta, l'unico ad Urbino che sembrava capire Piero. \nFederico mise mano ai problemi politici impellenti ed inizi\u00f2 una riorganizzazione dello Stato, che prevedeva anche una ristrutturazione della citt\u00e0 secondo un'impronta moderna, confortevole, razionale e bella. Tutti i suoi sforzi, nei quasi quarant'anni di governo, furono tesi a questo scopo che, grazie alle sue straordinarie doti unite a una notevole fortuna, arriv\u00f2 a un soffio dalla piena realizzazione. Il punto di riferimento in questo ambizioso progetto culturale fu subito Firenze e le sue novit\u00e0 legate all'umanesimo e al Rinascimento. Con la citt\u00e0 toscana, gi\u00e0 dal 1444, si stabil\u00ec un'alleanza e un clima di reciproca protezione, che facilit\u00f2 lo scambio di artisti e personalit\u00e0. \nFederico chiam\u00f2 alla sua corte Leon Battista Alberti, Paolo Uccello, Luciano Laurana, Francesco di Giorgio Martini, che per lui scrisse il \"Trattato di architettura\", e il matematico Luca Pacioli. Grande fu anche l'interesse anche per la pittura fiamminga, a partire dagli anni settanta, tanto che il duca chiam\u00f2 a lavorare presso di lui artisti come Pedro Berruguete e Giusto di Gand, che svilupparono un felice dialogo tra la tradizione figurativa nordica \"realista\" e quella italiana \"sintetica\". Giovanni Santi, padre di Raffaello, scrisse un resoconto poetico dei principali artisti del periodo. \nA palazzo si discuteva sulla forma che dovesse avere la \"citt\u00e0 ideale\", sulla prospettiva, sull'eredit\u00e0 storica e morale degli \"uomini illustri\". \nFamosa la biblioteca del Duca, organizzata dall'umanista Vespasiano da Bisticci, ricca di codici dalle pregevoli pagine miniate.\nFederico, attraverso le descrizioni di Baldassarre Castiglione ne \"Il Cortegiano\", introdusse i caratteri del cosiddetto \"gentiluomo\" in Europa, che rimasero pienamente in voga fino al XX secolo.\nArchitettura, urbanistica, scultura.\nLa prima impresa rinascimentale a Urbino fu il portale della chiesa di San Domenico, creato nel 1449 in maniera simile a un arco trionfale romano da Maso di Bartolomeo, chiamato in citt\u00e0 tramite l'intercessione di Fra Carnevale, un pittore urbinate inviato forse dallo stesso Federico nella bottega di Filippo Lippi, uno dei tre pi\u00f9 famosi pittori fiorentini dell'epoca (con Beato Angelico e Domenico Veneziano). Maso era un architetto, scultore ed orafo fiorentino, gi\u00e0 formatosi nella bottega di Donatello e Michelozzo, con i quali aveva lavorato al Duomo di Prato.\nPalazzo Ducale e la citt\u00e0.\nIl progetto pi\u00f9 ambizioso di Federico da Montefeltro fu la costruzione di Palazzo Ducale e, di pari passo, la sistemazione urbanistica di Urbino, facendone la citt\u00e0 \"del principe\". \nPrima degli interventi di Federico, Urbino si presentava come una cittadina arroccata su due colli contigui, dalla forma allungata e irregolare cinta da un giro di mura. L'asse viario principale tagliava la citt\u00e0 lungo la parte pi\u00f9 bassa tra i due colli, conducendo da un lato verso il mare e dall'altro verso i passi appenninici per Perugia e il Lazio. La residenza ducale era un semplice palazzo sul colle meridionale, al quale si aggiungeva un vicino castellare, sull'orlo del dirupo verso la Porta Valbona. \nLa prima fase: Maso di Bartolomeo.\nNel 1445 circa Federico fece innanzitutto congiungere i due edifici ducali antichi, chiamando architetti fiorentini (capeggiati da Maso di Bartolomeo) che edificassero un palazzo intermedio. Il risultato fu il palazzetto della Jole, a tre piani, in stile austero semplice e tipicamente toscano. L'interno venne decorato con alcuni sobri accenti antichizzanti negli arredi, come nei fregi e nei camini, incentrati sulla celebrazione di Ercole e delle virt\u00f9 belliche.\nLa seconda fase: Luciano Laurana.\nNegli anni sessanta il progetto del palazzo venne mutato, per farne anche sede amministrativa e luogo dove ospitare personaggi illustri. Dal 1466 circa i lavori passarono infatti a un nuovo architetto, il dalmata Luciano Laurana. Fulcro del nuovo assetto fu il vasto cortile porticato, che raccordava gli edifici precedenti. Il cortile ha forme armoniose e classiche, con un portico con archi a tutto sesto, oculi e colonne corinzie al pian terreno, mentre il piano nobile \u00e8 scandito da lesene e finestre architravate. Lungo i primi due marcapiano corrono iscrizioni in capitali romane, il carattere epigrafico classico, cos\u00ec come classici, per la precisione copiati da esemplari flavi, sono i capitelli. \nDa questo nucleo il palazzo venne poi dilatato verso la citt\u00e0 e in direzione opposta. La facciata verso la citt\u00e0 ebbe una forma \"a libro aperto\" (a \"L\") su piazzale Duca Federico, che venne appositamente sistemato da Francesco di Giorgio Martini e in seguito chiuso sul lato nord dalla fiancata del duomo. Il palazzo diventava cos\u00ec il fulcro del tessuto urbano senza operare strappi e sottomettendo, con la sua presenza, anche la vicina autorit\u00e0 religiosa. \nIl fronte a strapiombo su Valbona venne invece completato con la cosiddetta \"facciata dei Torricini\", leggermente ruotata verso ovest rispetto agli assi ortogonali del palazzo. Deve il suo nome alle due torri che affiancano la facciata alta e stretta, ma ingentilita al centro dal ritmo ascensionale di tre logge sovrapposte, che ripetono ciascuna lo schema dell'arco di trionfo. La facciata dei Torricini non guarda verso l'abitato ma verso l'esterno, per questo fu possibile una maggiore libert\u00e0 stilistica, senza doversi curare dell'integrazione con edifici antecedenti, inoltre la sua presenza imponente \u00e8 ben visibile anche da lontano, come simbolo del prestigio ducale.\nLa terza fase: Francesco di Giorgio.\nNel 1472 subentr\u00f2 nella direzione dei lavori Francesco di Giorgio Martini, che complet\u00f2 la facciata a \"L\", cur\u00f2 gli spazi privati, le logge, il giardino pensile e forse il secondo piano del cortile, oltre al raccordo con le strutture sottostanti fuori le mura. Ai piedi del dirupo si trovava infatti un ampio spiazzo, detto \"Mercatale\" poich\u00e9 sede di mercato, dove Francesco di Giorgio cre\u00f2 la rampa elicoidale, che permetteva a carri e cavalli di raggiungere il palazzo e la \"Data\", ovvero le grandi scuderie poste a met\u00e0 altezza. \nNegli spazi interni curati da Francesco di Giorgio si nota un cambiamento di gusto, improntato a una decorazione pi\u00f9 sontuosa ed astratta. Nonostante queste differenze il palazzo riusc\u00ec nell'intento quasi miracoloso di coniugare con equilibrio le varie parti in un complesso asimmetrico, condizionato dalle irregolarit\u00e0 del terreno e dagli edifici preesistenti, nel quale il rigore delle singole parti bilancia la mancanza di un progetto unitario.\nSan Bernardino.\nFuori dal palazzo fu Francesco di Giorgio Martini ad approfondire alcune problematiche derivate dalle riflessioni sviluppate a corte. Ne \u00e8 un esempio la chiesa di San Bernardino, eretta tra il 1482 e il 1491 circa per disposizione testamentaria del Duca, che intendeva esservi sepolto. L'architetto us\u00f2 una pianta a croce latina a navata unica, con un piedicroce coperto da volta a botte che si innesta sul presbiterio a base rettangolare (leggermente pi\u00f9 schiacciata sul lato del transetto, altrimenti somigliante del tutto a un quadrato), dove si aprivano in origine tre absidi semicircolari (quella dietro l'altare maggiore venne poi abbattuta e sostituita da una nicchia rettangolare voltata a botte. L'effetto era quello della \"tricora\", di ispirazione tardoantica, realizzata per\u00f2 con una nitidezza spaziale tipica della cultura urbinate. L'esterno \u00e8 quasi spoglio, con paramento in laterizio movimentato solo dalle cornici marcapiano, dalle finestre e dal portale. L'interno \u00e8 invece caratterizzato dalle campiture murarie pressoch\u00e9 nude, articolate dai pieni e vuoti dei volumi e con pochi dettagli di raffinata preziosit\u00e0, come le modanature grigie sugli snodi strutturali (di brunelleschiana memoria) o le colonne su alti plinti che sorreggono la cupola e ne rendono leggibile lo scarico a terra del peso. L'iscrizione a lettere capitali romane corre su tutto il perimetro e ricorda da vicino quella del cortile d'onore di palazzo Ducale.\nRocche militari.\nMentre era ad Urbino Francesco di Giorgio Martini scrisse anche il \"Trattato di architettura, ingegneria e arte militare\", dove erano prese in considerazione le varie tipologie architettoniche con un ampio ricorso a illustrazioni create dallo stesso artista. Lo studio dei monumenti e dei testi base dell'architettura antica veniva attualizzato con un atteggiamento pi\u00f9 elastico, aperto alle soluzioni concrete dei problemi e allo sperimentalismo. Nella pratica quest'attitudine si riscontr\u00f2 nella creazione di numerose rocche militari commissionate da Federico per la difesa del Ducato. Anche se molti di quegli edifici sono andati distrutti o pesantemente modificati, restano pressoch\u00e9 integre San Leo, Mondavio e Sassocorvaro, che testimoniano come le funzioni offensive e difensive siano integrate specificamente per l'orografia dei siti, con intuizioni empiriche spesso geniali, che mettono da parte le complesse piante geometriche o zoomorfe rappresentate nel \"Trattato\". Le rocche sono spesso composte come aggregazioni libere di solidi elementari (come i torrioni cilindrici), ideali per la difesa passiva dei proiettili. Pochi e sottilmente raffinati sono i decori formali, come le cornici marcapiano che avvolgono elasticamente i perimetri o i beccatelli infittiti che reggono i camminatoi animando le cortine murarie lisce. \nPittura e tarsia.\nLa scuola locale di pittura fu inizialmente dominata da Fra Carnevale, allievo di Filippo Lippi e da vari maestri di passaggio, tra i quali Paolo Uccello, che visse ad Urbino tra il 1467 e il 1468 per dipingere la \"Predella dell'Ostia Profanata\". Secondo Vasari comunque in citt\u00e0 fu presente fin dall'epoca di Guidantonio da Montefeltro Piero della Francesca, le cui prime tracce documentarie in citt\u00e0 risalgono per\u00f2 al 1469.\nPiero della Francesca.\nPiero della Francesca \u00e8 considerato a buon diritto uno dei protagonisti e promotori della cultura urbinate, seppure non fosse marchigiano n\u00e9 di nascita n\u00e9 di formazione, bens\u00ec toscano. Ma fu proprio a Urbino che il suo stile raggiunse un insuperato equilibrio tra l'uso di rigorose regole geometriche e il respiro serenamente monumentale delle sue pitture. Non \u00e8 pienamente chiarito il suo rapporto con la corte di Federico da Montefeltro, soprattutto riguardo alla frequenza ed alla durata dei suoi soggiorni, nel quadro di una vita ricca di spostamenti scarsamente documentati. Si ritiene plausibile almeno un soggiorno a Urbino tra il 1469 e il 1472, dove port\u00f2 il suo stile gi\u00e0 delineato nei tratti fondamentali fin dalle prime prove artistiche e riassumibile nell'organizzazione prospettica dei dipinti, la semplificazione geometrica che investe le composizioni ed anche che singole figure, l'equilibrio tra immobilit\u00e0 cerimoniale e indagine sulla verit\u00e0 umana, l'uso di una luce chiarissima che schiarisce le ombre e permea i colori. \nUna delle prime opere forse legate alla committenza urbinate \u00e8 la \"Flagellazione\", un'opera emblematica dai molteplici livelli di lettura che continua ad appassionare ricerche e studi. La tavola \u00e8 divisa in due sezioni proporzionate dal rapporto aureo: a destra, all'aperto, tre figure in primo piano, mentre a sinistra, sotto una loggia, si svolge pi\u00f9 in lontananza la scena della flagellazione di Cristo vera e propria. La precisissima intelaiatura prospettica coordina i due gruppi, in apparenza estranei l'uno dall'altro, mentre le tinte si accordano ed esaltano a vicenda nella luce chiara, che proviene da fonti diverse. La fissit\u00e0 arcana dei personaggi \u00e8 accresciuta da elementi insoliti dell'iconografia, in cui si mescolano questioni teologiche e fatti dell'attualit\u00e0. \nNel doppio \"Ritratto dei duchi di Urbino\" (1465 circa) si nota gi\u00e0 un'influenza della pittura fiamminga (si tratta di pittura a olio), nei paesaggi sfumati in profondit\u00e0 estremamente lontana e la cura dei dettagli nelle immediatamente vicine effigi dei duchi. Notevole \u00e8 lo studio della luce (fredda e lunare per Battista Sforza, calda per Federico), unificata da un forte rigore formale, da un senso pieno del volume e alcuni accorgimenti, come la cornice rosso pi\u00f9 rosso degli abiti di Federico, che isolano i ritratti facendoli incombere sullo spettatore. \nNella \"Madonna di Senigallia\" (1470 circa), ambientata in una vano del Palazzo Ducale, Piero fuse mirabilmente una composizione chiara e semplificata con l'uso della luce in maniera poetica. Anche qui si colgono rimandi ai fiamminghi, come la stanzetta sullo sfondo dove si apre una finestra dove filtra un raggio di sole, accendendo riflessi nella chioma dell'angelo antistante. \nMa le ricerche sull'armonia tra il rigore spaziale e la verit\u00e0 luminosa ebbero il loro migliore esito nella \"Pala di Brera\" (1472), gi\u00e0 in San Bernardino, dove \u00e8 ritratto lo stesso Federico da Montefeltro inginocchiato come committente. Figure e ambientazione architettonica sono strettamente collegate, infatti i personaggi sono disposti a semicerchio occupando lo spazio dell'abside in cui \u00e8 ambientata la scena. I pigmenti usati non sono molti, ma l'uso di diversi leganti permette di ottenere effetti diversi pur mantenendo tinte accordate. Li spazio \u00e8 profondo e la luce ne \u00e8 la protagonista astratta ed immobile, che definisce forme e materiali nei pi\u00f9 diversi effetti: dalla scura opacit\u00e0 delle povere stoffe dei santi, fino ai riflessi della lucida armatura di Federico.\nLo Studiolo e la Biblioteca.\nLo Studiolo di Federico da Montefeltro (1473-1476) \u00e8 praticamente l'unico degli ambienti interni del palazzo Ducale ad aver conservato in larga parte la propria decorazione originale. Vi si trova un'ornamentazione fastosa, con continui rimandi tra l'architettura reale e quella illusionisticamente rappresentata nelle celebri tarsie lignee (opera di Baccio Pontelli, Giuliano da Maiano e altri artisti per i disegni) e nei dipinti un tempo qui conservati. \nOriginariamente la parte superiore era infatti decorata da un fregio con ventotto ritratti di \"Uomini illustri del passato e del presente\", disposti su due registri, opera di Giusto di Gand e Pedro Berruguete, ed oggi divisi tra il Museo del Louvre e la Galleria Nazionale delle Marche (che li tiene in un'altra sala). \nI ritratti, che comprendevano sia personaggi civili ed ecclesiastici, cristiani e pagani, erano intensificati da un punto di vista leggermente ribassato e dallo sfondo unificato che grazie alla prospettiva creava l'effetto di una galleria reale.\nI colori smaglianti e i continui rimandi tra architettura reale e fantastica dovevano creare nello spettatore un effetto di grande meraviglia. Le tarsie sono attribuite a vari autori, come Giuliano da Maiano e, per i disegni, Botticelli, Francesco di Giorgio Martini e il giovane Donato Bramante. Spiccano per\u00f2 le tarsie di Baccio Pontelli, specialista delle complesse costruzioni prospettiche di oggetti geometrici, che creavano un continuo scambio tra realt\u00e0 e finzione, dilatando lo spazio della stanza altrimenti minuscola. \nGli oggetti ritratti alludevano ai simboli delle Arti, ma anche alle Virt\u00f9 (la mazza della Fortezza, la spada della giustizia, ecc.), come se l'esercizio delle prime aprisse la strada alle Virt\u00f9 stesse. Un ritratto di Federico presenziava e chiariva l'allegoria dell'insieme, che esaltava il Duca come protagonista della parabola virtuosa dei significati etici e intellettuali della decorazione, che propugnavano il tema della solitudine pensosa, dell'etica e della contemplazione quali nutrimento dell'agire.\nLa naturale propaggine dello Studiolo era la Biblioteca di Federico da Montefeltro, oggi conservata presso la Biblioteca Apostolica Vaticana, dove si trovava una serie di dipinti alle pareti con le \"Arti liberali\", simboleggiate da figure femminili su troni, che erano composti fortemente scorciati dal basso, al culmine di gradini in uno spazio che continuava idealmente da un dipinto all'altro. Le Arti erano ritratte nell'atto di consegnare le loro insegne a Federico e ad altri personaggi di corte, investendoli come ideali vassalli.\nRetaggio e influenza.\nIl clima rarefatto ed estremamente raffinato della corte di Federico riguardava essenzialmente il Palazzo, ed entro esso si esauriva, non favorendo lo sviluppo di una vera e propria scuola locale. Alla morte del duca le attivit\u00e0 artistiche subirono un innegabile arresto, ma grazie al ritorno in patria degli artisti stranieri che vi erano convenuti si assistette a una amplissima diffusione del linguaggio urbinate, con feconde elaborazioni. Gli esempi pi\u00f9 evidenti riguardano gli sviluppi del rapporto tra architettura reale e dipinta, inaugurato da Piero della Francesca e dai curatori delle tarsie delle Studiolo, che venne raccolto da Melozzo da Forl\u00ec, che lo esport\u00f2 a Roma, e dalla nascente scuola perugina, soprattutto negli esordi di Pietro Vannucci detto il Perugino.\nIl clima nato nella signoria dei Montefeltro rimase comunque un pilastro nella cultura figurativa locale, influenzando la formazione di due dei principali interpreti del pieno Rinascimento, originari proprio di Urbino: Raffaello e Bramante.\nIl XVI secolo.\nCon l'estinzione dei Montefeltro Urbino rest\u00f2 una corte rinascimentale brillante, anche se non pi\u00f9 in prima linea nell'avanguardia, grazie ai Della Rovere. La corte, dotata di grande eleganza e gusto, fu committente di Tiziano, che vi realizz\u00f2 ad esempio la celebre \"Venere d'Urbino\". Nei primi decenni del Cinquecento raggiunse il culmine la produzione delle celebri ceramiche istoriate, con artisti come Francesco Xanto Avelli e Niccol\u00f2 Pellipario, detto Nicola da Urbino, a cui seguirono, nella seconda met\u00e0 del secolo, le fiorenti botteghe dei Fontana e dei Patanazzi. In quel periodo la citt\u00e0 divenne un centro all'avanguardia nella produzione pittorica controriformata, grazie a Federico Barocci."}
{"id": "2599417", "revid": "767487", "url": "https://it.wikipedia.org/wiki?curid=2599417", "title": "Spalle larghe", "text": "Youngblood - Spalle larghe (\"Youngblood\") \u00e8 un film drammatico statunitense del 1986, interpretato da Rob Lowe, Patrick Swayze, Cynthia Gibb, Keanu Reeves e Ed Lauter.\nTrama.\nIl diciassettenne americano Dean Youngblood ha il pallino dell'hockey, e sogna di giocare nella squadra del National Hockey League. Ci riuscir\u00e0, ma non sar\u00e0 facile sia cavarsela nel duro e violento allenamento del gioco, sia farsi accettare dai componenti della nuova squadra gi\u00e0 ben affiatati e pi\u00f9 grandi di lui, guidati dal capitano e leader Derek Sutton. Inoltre, Dean passa fin troppo tempo seduto in panchina, forse a causa della gelosia dell'allenatore Murray Chadwick, padre della bella e giovane Jessie (figlia del Coach) che tifa sempre per lui.\nIl momento di difficolt\u00e0 pi\u00f9 grande arriva quando proprio il leader del gruppo viene gravemente ferito durante una partita dallo scorretto Carl Racki, al punto di compromettere definitivamente la sua carriera. Dean, ferito e scoraggiato, decide di tornare nella fattoria paterna dove lo attendono il padre Blane, e il fratello Kelly, entrambi ex giocatori professionisti. Lo alleneranno sia nella tattica sportiva che nella difesa contro la brutalit\u00e0 di alcuni giocatori, fino al far riemergere nel ragazzo il coraggio necessario ad affrontare l'importante partita, il Memorial Cup playoff tra la sua squadra e il Thunder Bay Bombers, e vendicare l'amico Derek.\nProduzione.\nLa storia del film \u00e8 la quasi totale autobiografia del regista Peter Markle. Le riprese del film si sono svolte nella citt\u00e0 di Toronto. Gli interni sono stati girati nel Ted Reeve Arena, la Hamilton Mustangs e lo Scarborough Gardens Arena. I diritti televisivi di \"Youngblood\" sono detenuti dal canale tv Versus, che mand\u00f2 in onda il film durante i playoff della Stanley Cup."}
{"id": "2599418", "revid": "36426", "url": "https://it.wikipedia.org/wiki?curid=2599418", "title": "Rinascimento a Urbino", "text": ""}
{"id": "2599420", "revid": "767487", "url": "https://it.wikipedia.org/wiki?curid=2599420", "title": "Mono City", "text": "Mono City \u00e8 un census-designated place nella Contea di Mono in California. Si trova a nord del Lago Mono alla base della Sierra Nevada sulla giunzione tra la \"Route 395\" e la \"California State Route 167\".\n\"Mono City\" \u00e8 posta ad un'altitudine di 6768 piedi pari a 2063 metri.\nSecondo il censimento del 2000 gli abitanti erano 177."}
{"id": "2599424", "revid": "129019", "url": "https://it.wikipedia.org/wiki?curid=2599424", "title": "Coppa America del 2007", "text": ""}
{"id": "2599435", "revid": "1342115", "url": "https://it.wikipedia.org/wiki?curid=2599435", "title": "Marzotto (disambigua)", "text": "Marzotto (famiglia) \u00e8 una famiglia veneta che ha fondato l'azienda laniera e tessile italiana Marzotto.\nMarzotto pu\u00f2 riferirsi anche a:"}
{"id": "2599437", "revid": "1793900", "url": "https://it.wikipedia.org/wiki?curid=2599437", "title": "Fales Hot Springs", "text": "Fales Hot Springs \u00e8 una comunit\u00e0 non incorporata nella Contea di Mono in California. Si trova a 11 miglia (18 km) nord ovest di Bridgeport ad un'altezza di 7319 piedi, pari a 2231 m.\nL'ufficio postale oper\u00f2 a \"Fales Hot Springs\" per un certo periodo dal 1881. Il nome della citt\u00e0 deriva da \"Samuel Fales\" che sfrutt\u00f2 le sorgenti naturali di acqua calda costruendo un resort."}
{"id": "2599445", "revid": "1391549", "url": "https://it.wikipedia.org/wiki?curid=2599445", "title": "Benton Crossing", "text": "Benton Crossing \u00e8 un'area non incorporata nella Contea di Mono in California. Sita sulla riva del \"fiume Owen\" si trova a 11 miglia (18\u00a0km) nord nordest del Monte Morrison ad un'altezza di 6827 piedi, pari a 2081\u00a0m."}
{"id": "2599446", "revid": "580197", "url": "https://it.wikipedia.org/wiki?curid=2599446", "title": "Serie A1 FIAF 1993", "text": "La Serie A1 FIAF 1993 \u00e8 stato il massimo livello del campionato italiano di football americano disputato nel 1993. \u00c8 stata organizzata dalla Federazione Italiana American Football.\nAl campionato hanno preso parte 12 squadre, suddivise in 3 gironi.\nPlayoff.\nAccedono direttamente ai playoff le prime due squadre di ogni girone. Le terze classificate e la vincente del SilverBowl (finale di Serie A2) disputano un turno preliminare (Wild card).\nXIII Superbowl.\nIl XIII Superbowl italiano si \u00e8 disputato sabato 10 luglio 1993 allo Stadio comunale di Telgate (BG), ed ha visto i Lions Bergamo superare i Gladiatori Roma per 48 a 39.\nIl titolo di MVP della partita \u00e8 stato assegnato a Scott Whitehouse, runningback dei Lions."}
{"id": "2599448", "revid": "131358", "url": "https://it.wikipedia.org/wiki?curid=2599448", "title": "Paulo C\u00e9sar Batista dos Santos", "text": ""}
{"id": "2599450", "revid": "287204", "url": "https://it.wikipedia.org/wiki?curid=2599450", "title": "Alessandro Garbin", "text": ""}
{"id": "2599451", "revid": "287204", "url": "https://it.wikipedia.org/wiki?curid=2599451", "title": "Shoichi Nakagawa", "text": ""}
{"id": "2599452", "revid": "1305772", "url": "https://it.wikipedia.org/wiki?curid=2599452", "title": "Luni (disambigua)", "text": ""}
{"id": "2599453", "revid": "287204", "url": "https://it.wikipedia.org/wiki?curid=2599453", "title": "Skoda Yeti", "text": ""}
{"id": "2599454", "revid": "268129", "url": "https://it.wikipedia.org/wiki?curid=2599454", "title": "Carta ricongiunta", "text": "Particolare variet\u00e0 della stampa con rotative, che si verifica quando alcuni esemplari del foglio vengono impressi sulla striscia di carta o sull'adesivo che serve per congiungere due bobine di carta. Alcuni materiali da recupero usati sono la carta scura da pacchi, la carta fluorescente colorata scarto di stampe varie (libri, giornali del Poligrafico) o nastro adesivo di carta.\nLa congiunzione \u00e8 spesso di carta differente da quella del foglio intero, quindi \u00e8 ben evidente anche al tatto nello spessore.\nI francobolli nella parte ricongiunta sono spesso segnati da evidenti pieghe e imprecisioni di stampa.\nAnche di recente si sono verificate tali anomalie specie sui francobolli ordinari della serie \"Donne nell'arte\", in particolare sui valori da 0.10, 0.41 e 0.45 \u20ac, come in passato \u00e8 successo per la Serie dei Castelli d'Italia, sulla Serie Alti Valori e la serie detta \"Siracusana\".\nOltre ai francobolli esistono anche delle cartoline postali stampate su carta con questa particolare anomalia.\nQueste particolari ed evidenti variet\u00e0 sono rare e valgono molto di pi\u00f9 dei francobolli normali, specie se molto esplicite, e vengono battute alle aste a prezzi consistenti."}
{"id": "2599455", "revid": "767487", "url": "https://it.wikipedia.org/wiki?curid=2599455", "title": "Chicas al poder", "text": "Chicas al poder \u00e8 l'album di debutto del gruppo musicale pop spagnolo Bellepop. Il disco \u00e8 stato pubblicato il 25 novembre 2002 dalla Warner Music.\nIl disco \u00e8 stato ripubblicato il 13 maggio 2003 in edizione speciale."}
{"id": "2599456", "revid": "2146488", "url": "https://it.wikipedia.org/wiki?curid=2599456", "title": "\u0160koda Yeti", "text": "La \u0160koda Yeti \u00e8 un'autovettura di tipo Crossover SUV compatto di fascia media prodotto dalla casa automobilistica ceca \u0160koda dal 2009 al 2017.\nProfilo.\nPresentazione e debutto.\nAl Salone di Ginevra del 2005, la \u0160koda ha presentato una concept car di un SUV compatto che si chiamava Yeti. Sebbene lo studio sul prototipo della Yeti sia stato preso sul serio in vista della fattibilit\u00e0 di un futuro veicolo di serie, alcune delle soluzioni erano troppo complesse e in anticipo sui tempi e non sono state trasferite sul modello di produzione. Un'altra versione pick-up \u00e8 stata presentata al Salone di Francoforte dello stesso anno come prototipo ma non avr\u00e0 seguito commerciale. La versione di produzione \u00e8 stata presentata ufficialmente al Salone di Ginevra del 2009 ed \u00e8 stata lanciata sul mercato nel mese di agosto dello stesso anno. Ha ottenuto 5 stelle al crash test Euro NCAP.\nTecnica, motori e design.\nLa Yeti \u00e8 disponibile con trazione anteriore o trazione integrale; il sistema di trazione viene ripreso dalla \u0160koda Octavia II in versione 4x4 in combinazione con una frizione Haldex.\nSono tre i motori a benzina tutti turbo: un 1.2, 1.4 e 1.8 litri (rispettivamente di 77 kW/105 CV, 90 kW/122 CV e 118 kW/160 CV). I motori diesel sono dalla stessa cilindrata di 2.0 litri ma di potenza differente (81 kW/110 CV, 103 kW/140 CV e 125 kW/170 CV). I motori a benzina da 1.2 litri e 1.4 litri sono disponibili solo a trazione anteriore. Per i motori a benzina da 1.2 litri, da 1.4 litri e da 1.8 litri e per il diesel 2.0 litri da 140 CV o 170 CV \u00e8 disponibile come opzione un cambio automatico a doppia frizione DSG.\nUna versione dal carattere pi\u00f9 votato al risparmio dei consumi di carburante chiamata \"Greenline\" \u00e8 disponibile con il diesel da 1.6 litri, con il sistema start-stop e con sistema per il recupero dell'energia in frenata. Inoltre, vengono utilizzati degli pneumatici a bassa resistenza al rotolamento con un diametro pi\u00f9 piccolo della ruota in modo da ridurre la distanza dal suolo e quindi migliorare la resistenza aerodinamica.\nIl design segue sostanzialmente gli ultimi modelli della casa ceca, prima fra tutti la Roomster. Esteticamente \u00e8 avveniristica e originale con la sua linea squadrata e tesa, ma molto equilibrata anche nella sua compattezza. Grazie alla carrozzeria simile a una monovolume, l'abitacolo risulta versatile e funzionale e possiede un baule con capacit\u00e0 di 405 litri a divano in uso e fino a 1.760 litri con il divano abbattuto. L'interno \u00e8 stilisticamente simile alla pi\u00f9 grande \u0160koda Superb e i sedili posteriore sono stati ripresi dalla Roomster.\nRestyling 2013.\nNel 2013 la Yeti \u00e8 stata sottoposta ad un aggiornamento nella carrozzeria e nella parte anteriore che l'ha resa in linea coi modelli pi\u00f9 moderni della casa ceca. Inoltre, \u00e8 disponibile dall'aggiornamento una variante anche senza i classici elementi tipici della SUV ceca, come le protezioni sulla carrozzeria, le modanature laterali in plastica e le protezioni per il sottoscocca.\nLa parte anteriore \u00e8 stata rivista con uno stile pi\u00f9 lineare e spigoloso dove predominano le linee tese; inoltre \u00e8 stata introdotta una griglia frontale distintiva e fari ridisegnati dall'aspetto pi\u00f9 squadrato. Un'altra nuova caratteristica sono i fari bi-xeno con luci diurne a LED integrati. I fari fendinebbia ora sono rettangolari e si trova sotto il paraurti anteriore.\nNel posteriore \u00e8 presente una nuova forma del portellone con il nuovo logo e con le inedite luci posteriori dallo stile \"C-Design\" che comprende due elementi triangolari.\nAd aprile 2015, la gamma dei motori \u00e8 stata adattata ai requisiti della normativa Euro 6. Il motore 1.8 litri benzina \u00e8 stato sostituito da una nuova versione del modello 1.4 litri. Tutti i motori diesel ora utilizzano un sistema di iniezione di AdBlue nello scarico per ridurre l'inquinamento e i NOx (ossidi di azoto). Tutti i motori sono dotati da ora di serie del sistema start-stop e il motore diesel da 1.6 litri nella versione \"Greenline\" non viene pi\u00f9 venduto.\nL'autovettura esce di listino nel 2017, sostituita dalla \u0160koda Karoq."}
{"id": "2599457", "revid": "729019", "url": "https://it.wikipedia.org/wiki?curid=2599457", "title": "Legio I Flavia Gallicana Constantia", "text": "La Legio I \"Flavia Gallicana Constantia\" fu una legione romana dell'epoca della tetrarchia, in seguito alla riforma costantiniana dell'esercito romano (324-337) trasformata in \"legio pseudocomitatensis\".\nStoria.\nLa I \"Flavia Gallicana Constantia\" \u00e8 citata nella \"Notitia dignitatum\" come l'unit\u00e0 di stanza a \"Constantia\" (moderna Coutances, Francia) agli ordini di un prefetto dipendente dal \"Dux tractus Armoricani et Neruicani\".\nIl nome suggerisce che sia stata arruolata da Costanzo Cloro (293-306), che governava appunto sulla regione gallica."}
{"id": "2599459", "revid": "219355", "url": "https://it.wikipedia.org/wiki?curid=2599459", "title": "Sfera integratrice", "text": ""}
{"id": "2599460", "revid": "219355", "url": "https://it.wikipedia.org/wiki?curid=2599460", "title": "Sfera integratrice di Ulbricht", "text": ""}
{"id": "2599461", "revid": "219355", "url": "https://it.wikipedia.org/wiki?curid=2599461", "title": "Sfera integrante", "text": ""}
{"id": "2599462", "revid": "219355", "url": "https://it.wikipedia.org/wiki?curid=2599462", "title": "Sfera di Ulbricht-Kugel", "text": ""}
{"id": "2599463", "revid": "1573940", "url": "https://it.wikipedia.org/wiki?curid=2599463", "title": "Ochrilidia geniculata", "text": "Ochrilidia geniculata () \u00e8 un insetto ortottero della famiglia Acrididae, diffuso in Africa e Medio Oriente."}
{"id": "2599468", "revid": "287204", "url": "https://it.wikipedia.org/wiki?curid=2599468", "title": "Coppa del Brasile 1994", "text": "La Coppa del Brasile 1994 (ufficialmente in portoghese Copa do Brasil 1994) \u00e8 stata la 6\u00aa edizione della Coppa del Brasile.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nRisultati.\nSedicesimi di finale.\n\"Andata 8, 11, 17, 18, 22, 25 febbraio, 4, 8, 11, 15 e 29 marzo 1994, ritorno 15, 18, 25 febbraio, 4, 11, 15, 17, 18, 22, 25 marzo e 5 aprile 1994.\"\nOttavi di finale.\n\"Andata 12, 19 aprile, 1, 6, 10, 18 maggio 1994, ritorno 26 aprile, 17, 21, 24, 27, 28 e 29 maggio 1994.\"\nQuarti di finale.\n\"Andata 4, 5, 14 giugno 1994, ritorno 7, 8, 12 e 17 giugno 1994.\"\nSemifinali.\n\"Andata 23 giugno e 24 luglio 1994, ritorno 24 e 30 luglio 1994.\"\nFinale.\nRitorno.\nGr\u00eamio vincitore della Coppa del Brasile 1994 e qualificato per la Coppa Libertadores 1995."}
{"id": "2599469", "revid": "1573940", "url": "https://it.wikipedia.org/wiki?curid=2599469", "title": "Ochrilidia socotrae", "text": "Ochrilidia socotrae \u00e8 un insetto ortottero della famiglia Acrididae, endemico dell'isola di Socotra (Yemen).."}
{"id": "2599470", "revid": "1318658", "url": "https://it.wikipedia.org/wiki?curid=2599470", "title": "Lapponia (disambigua)", "text": "Con Lapponia si intende:"}
{"id": "2599471", "revid": "409613", "url": "https://it.wikipedia.org/wiki?curid=2599471", "title": "Gino Menicucci", "text": "Biografia.\nGino Menicucci debutt\u00f2 in serie A nel 1972 e termin\u00f2 la carriera nel 1984, con un totale di 130 presenze nella massima serie, tra cui numerose \"classiche\" del campionato, come 1 Juventus-Inter, 1 derby di Milano, 1 derby di Roma, 1 Milan-Juventus, 2 Juventus-Roma, 3 Inter-Roma, 1 Milan-Roma, 2 derby della Mole e 2 derby della Lanterna. Iscritto alla sezione di Firenze dell'AIA, \u00e8 stato anche un arbitro internazionale.\nNel 1974, in occasione di un -, ultima giornata di campionato, il dirigente del Foggia Sergio Affalato cerc\u00f2 di corrompere Menicucci, arbitro dell'incontro, e i guardalinee regalando loro tre orologi. Gino Menicucci rifiut\u00f2 e raccont\u00f2 tutto all'ufficio-inchieste prima e al giudice sportivo poi. Nel 1978 arbitra la finale di Coppa Italia tra e .\nPrecedentemente Menicucci, dopo un iniziale coinvolgimento, era uscito completamente pulito dall'inchiesta sul \"Totonero\", tanto da essere stato l'unico prosciolto da ogni capo di accusa in sede di istruttoria. A seguito della prova della sua innocenza fu fatto diventare arbitro internazionale (1981). La sua carriera arbitrale si chiude con una sospensione comminata dalla Commissione Disciplinare dell'AIA, per dichiarazioni non autorizzate rilasciate ad un quotidiano, nelle quali Menicucci aveva attaccato i vertici del calcio italiano e della propria Associazione per mancanza di trasparenza.\nDurante la sospensione ha partecipato come opinionista a molte trasmissioni televisive. \u00c8 stato a tutti gli effetti il primo arbitro italiano a fare televisione professionalmente; numerose sono state le sue apparizioni alle trasmissioni calcistiche condotte da Aldo Biscardi (\"Il processo del luned\u00ec\" e \"Il processo di Biscardi\"). In seguito alla sua nuova professione di giornalista sportivo ha ricevuto la definitiva esclusione dall'AIA.\nNel 1999 ha partecipato al film \"Lucignolo\" diretto e interpretato da Massimo Ceccherini, da Alessandro Paci e Claudia Gerini. Nel film di Ceccherini l'ex arbitro ha interpretato il ruolo del giudice. Nel 2011 con una deroga speciale il Presidente AIA Marcello Nicchi, durante la Riunione Tecnica Obbligatoria dell'11 febbraio presso il Museo del calcio di Firenze, restituisce la tessera di \"arbitro benemerito\" e gli viene conferito il \"Fiorino d'Argento\" dalla sezione di Firenze, massimo riconoscimento sezionale.\n\u00c8 scomparso nel 2015 all'et\u00e0 di 77 anni dopo una lunga malattia contratta 11 anni prima. Infatti a marzo 2004, a seguito di un'operazione all'ernia del disco fatta con il laser nella Clinica Villa Cherubini di Firenze, rimase paralizzato alle gambe e a un braccio a causa di un batterio."}
{"id": "2599473", "revid": "27177977", "url": "https://it.wikipedia.org/wiki?curid=2599473", "title": "Bucatini all'amatriciana", "text": ""}
{"id": "2599476", "revid": "372624", "url": "https://it.wikipedia.org/wiki?curid=2599476", "title": "Area lappone", "text": ""}
{"id": "2599477", "revid": "124123", "url": "https://it.wikipedia.org/wiki?curid=2599477", "title": "Batanario", "text": "Biografia.\nBatanario era imparentato col potente generale Stilicone, avendone sposato una sorella.\nRicopr\u00ec la carica di \"Comes Africae\" a partire almeno dal 401 e fino al 408: in quell'anno Stilicone fu messo a morte da Onorio, che diede l'ordine di uccidere anche Batanario, sostituendolo in carica con Eracliano.\nAgostino d'Ippona riporta la testimonianza del vescovo Severo di Milevi, il quale aveva pranzato col \"comes\" Batanario e lo aveva visto fare un esperimento muovendo un magnete sotto un piatto d'argento su cui era collocato un pezzo di ferro."}
{"id": "2599480", "revid": "767487", "url": "https://it.wikipedia.org/wiki?curid=2599480", "title": "Maladolescenza", "text": "Maladolescenza \u00e8 un film del 1977 scritto e diretto da Pier Giuseppe Murgia. Il film \u00e8 conosciuto principalmente per le scene di nudit\u00e0 completa e di sesso simulato compiute da giovanissimi adolescenti (Eva Ionesco e Lara Wendel avevano entrambe 11 anni al momento delle riprese mentre Loeb ne aveva 17), cosa che \u00e8 stata causa di numerose controversie.\nTrama.\nLaura e Fabrizio s'incontrano ogni estate nel bosco accanto alla casa dei suoi genitori. Fabrizio \u00e8 un ragazzo solitario, che ha solo un cane come compagnia; Laura una ragazzina dolce e timida. Ormai sono diventati grandi, e l'estate in arrivo fa scoprire loro l'attrazione sessuale.\nFabrizio \u00e8 divenuto inspiegabilmente crudele, e inizia a tormentare Laura in molti modi fin dal suo arrivo, ad esempio gettandole un serpente sul collo e uccidendo un uccellino dinanzi ai suoi occhi. Fabrizio si vanta di essere il \"re della foresta\" e rifiuta i tentativi di Laura di essere la sua regina. Un giorno essi scalano la \"Montagna Blu\", in una zona solitaria ed inesplorata della foresta, e scoprono rovine di antichi edifici. Esplorandoli, trovano una caverna. Dentro di essa, Fabrizio seduce Laura ed ha con lei dei rapporti sessuali.\nGli atteggiamenti crudeli di Fabrizio si uniscono alle sue nuove pulsioni sessuali. Ad un certo punto quasi violenta Laura, lasciandola sconvolta.\nGli eventi precipitano quando i due incontrano Silvia. Fabrizio sviluppa una fascinazione per lei, portando Laura a fare tutto quello che vuole pur di non perderlo e Fabrizio le ordina di avvicinare Silvia e convincendola a seguirli nel bosco. A differenza di Laura, fino a poco prima ancora vergine, Silvia \u00e8 spigliata, ubbidiente e disinibita. Silvia si accorge dell'interesse di Fabrizio nei suoi confronti e ben presto sostituisce Laura, trasformandola in una serva e vittima, mentre Fabrizio trae godimento da ci\u00f2. Laura, riluttante a lasciare il suo vecchio amico e nuovo amante, resta e diventa il bersaglio del duo, che cresce progressivamente in crudelt\u00e0. Ad un certo punto, essi \"cacciano\" Laura con arco e frecce, affermando di volerla uccidere e fingendo di gettarla gi\u00f9 da un burrone. Poi, per sfregio, fanno l'amore di fronte a lei, insistendo che la sua punizione consiste nel guardarli, lasciando Laura confusa ed infelice.\nAlla fine dell'estate, mentre le ragazze parlano della riapertura della scuola che si avvicina, Fabrizio insiste per portare anche Silvia alla caverna, per la prima volta. Tutti e tre si rifugiano poi nella caverna per sfuggire ad una tempesta, e Fabrizio finge di essersi perso, come aveva fatto precedentemente con Laura. Silvia scoppia in lacrime chiamando la sua mamma, mentre ogni traccia di maturit\u00e0 sembra essere stata cancellata dal terrore della caverna. Fabrizio ripete a Silvia di star con lui per sempre. La situazione degenera tragicamente.\nIl film si chiude con un componimento del poeta ungherese Dezs\u0151 Kosztol\u00e1nyi\nProduzione.\nIl film fu coprodotto da due agenzie di Monaco di Baviera insieme ad una italiana, e girato tra il 17 agosto ed il 16 settembre 1976, filmato nell'Austria del nord e in Carinzia. Murgia evit\u00f2 di girarlo in Italia per evitare problemi con le leggi italiane, a causa della giovanissima et\u00e0 degli interpreti. La scelta di far interpretare la parte di Silvia alla piccola Eva Ionesco non fu casuale, essendo la ragazzina gi\u00e0 famosa per le controversie dovute alle sue pose erotiche in foto scattate e pubblicate dalla madre Irina Ionesco, quando Eva aveva solo 5 anni.\nColonna sonora.\nPippo Caruso ha composto e diretto per la colonna sonora del film i temi \"Maladolescenza\", \"Il labirinto\", \"La montagna azzurra\" e \"La citt\u00e0 segreta\". La colonna sonora \u00e8 stata pubblicata nel 1977 in formato LP dall'etichetta discografica Cinevox con numero di catalogo 33.110. L'album \u00e8 stato ristampato nel 2004 in CD dalla Digitmovies con numerose tracce aggiuntive.\nDistribuzione.\nHome video.\nIn Germania, bench\u00e9 il film fosse stato proiettato nelle sale nella versione completa di 91 minuti nel 1977, le proteste del pubblico furono tali che tutte le scene di sesso e morte coinvolgenti bambini furono tagliate dalla versione home video, ridotta a soli 77 minuti.\nIn Italia, invece, nel 1990 fu pubblicata una videocassetta per il noleggio contenente la versione integrale realizzata dalla KineO Video con distribuzione Panarecord.\nNel 2004, fu distribuito in Germania un DVD rimasterizzato con la versione integrale di 91 minuti. Questa versione fu poi bandita dalla Germania nel 2006, quando una corte condann\u00f2 il materiale come pedopornografico, imponendo di ritirare dal commercio tutte le copie del DVD. Nel 2010, una corte olandese ha definito il film pedopornografico."}
{"id": "2599482", "revid": "76963", "url": "https://it.wikipedia.org/wiki?curid=2599482", "title": "Cynthia Gibb", "text": "Biografia.\nLa Gibb crebbe a Westport nel Connecticut; all'et\u00e0 di 14 anni fu scoperta dall'agenzia di modelli Eileen Ford Agency a New York City. Arriv\u00f2 sulle copertine delle riviste \"Vogue\" e \"Young Miss\". Woody Allen la vide su una di quelle riviste e le diede il suo primo ruolo cinematografico nel film del 1980: \"Stardust Memories\". Nel film di guerra del 1986 \"Salvador\", diretto da Oliver Stone, con protagonista James Woods, interpret\u00f2 il ruolo di una suora americana in El Salvador che venne violentata ed uccisa.\nIl ruolo tv maggiormente conosciuto della Gibb fu nella soap opera \"Aspettando il domani\" nel ruolo di Susan \"Suzi\" Martin Wyatt Carter, dal 1981 al 1983. Fu inoltre regolarmente presente, per tre stagioni, nell'originale serie televisiva \"Saranno famosi\", nel ruolo di Holly Lair.\n\u00c8 madre di 3 figli."}
{"id": "2599485", "revid": "124375867", "url": "https://it.wikipedia.org/wiki?curid=2599485", "title": "Ahmed Sanjar", "text": "Biografia.\nRegn\u00f2 dal 1118 al 1153 e fu inizialmente sci\u00e0 del Khorasan, fin quando acquis\u00ec il territorio restante dopo la morte di Me\u1e25med I. Era figlio di Malik Shah I e partecip\u00f2 alle guerre di successione contro i suoi tre fratelli e uno zio, cio\u00e8 Ma\u1e25m\u016bd I, Barkiyaruq, Malik Sh\u0101h II e Me\u1e25med I.\nNel 1096, il fratello Mu\u1e25ammad I gli affid\u00f2 il governo della provincia del Khorasan. Negli anni successivi A\u1e25med Sanjar divenne il capo della maggior parte dell'Impero persiano fissando la sua capitale a Nishapur.\nUn certo numero di governatori si rivolt\u00f2 contro di lui, continuando la scissione del Grande Impero selgiuchide che era iniziata con le guerre dinastiche.\nNel 1102, respinse l'invasione proveniente dalla Kashgaria, uccidendo Jibr\u0101\u02be\u012bl Arsl\u0101n Kh\u0101n vicino Termez. Sanjar intraprese poi una campagna per eliminare gli Assassini di Alamut, e con successo li elimin\u00f2 da un certo numero di loro roccaforti. \nTuttavia, un aneddoto racconta che mentre marciava verso la loro roccaforte di Alamut, Sanjar si svegli\u00f2 un giorno, trovando un pugnale accanto al suo giaciglio, e infilzato sulla lama c'era un messaggio di \u1e24asan-i \u1e62abb\u0101\u1e25 che gli proponeva la pace.\nSanjar, scioccato da questo evento, invi\u00f2 emissari ad \u1e24asan ed entrambi decisero di fare la pace. \nNel 1141, Sanjar preoccupato per l'espansione dei mongoli Kara Khitay, che avevano appena occupato la Transoxiana, marci\u00f2 contro di essi e i loro alleati turco-mongoli, e li affront\u00f2 presso Samarcanda nella Battaglia di Qatvan.\nSub\u00ec la sua prima disastrosa sconfitta e riusc\u00ec a fuggire con soli quindici cavalieri della sua guardia, perdendo tutto il territorio selgiuchide a est della Syr Darya (Jaxartes), la Corasmia (Khw\u0101rezm) che divenne Stato vassallo dei Kara Khitay e inizi\u00f2 una campagna di aggressione contro Sanjar.\nA\u1e25med Sanjar fu catturato nel 1153 dai turchi Oghuz del Khuttal e del Tokharistan che lo tennero prigioniero fino al 1156. \nMor\u00ec l'anno successivo e fu sepolto a Merv, dove la sua tomba fu distrutta dai Mongoli durante la loro invasione dell'Impero Corasmio.\nA\u1e25med Sanjar spos\u00f2 Turkan Khat\u016bn 1156) da cui ebbe due figlie che divennero le mogli di suo nipote Ma\u1e25m\u016bd. Dopo la sua morte A\u1e25med Sanjar prese in moglie Rusudan, figlia di Demetrios I di Georgia, vedova del sultano Masud Temirek, da cui non ebbe figli."}
{"id": "2599487", "revid": "466539", "url": "https://it.wikipedia.org/wiki?curid=2599487", "title": "Ed Lauter", "text": "Biografia.\nLauter nasce a Long Beach, a Long Island, New York; prima di avere delle parti cinematografiche ha fatto il comico monologhista. Assieme a Burt Reynolds \u00e8 apparso sia in \"Quella sporca ultima meta\" che nel remake \"L'altra sporca ultima meta\". \u00c8 morto per una forma rara di tumore, il mesotelioma, normalmente collegato alla esposizione all'asbesto."}
{"id": "2599495", "revid": "219355", "url": "https://it.wikipedia.org/wiki?curid=2599495", "title": "Statistica boltzmanniana", "text": ""}
{"id": "2599496", "revid": "219355", "url": "https://it.wikipedia.org/wiki?curid=2599496", "title": "Statistica maxwelliana", "text": ""}
{"id": "2599497", "revid": "219355", "url": "https://it.wikipedia.org/wiki?curid=2599497", "title": "Distribuzione maxwelliana", "text": ""}
{"id": "2599498", "revid": "219355", "url": "https://it.wikipedia.org/wiki?curid=2599498", "title": "Distribuzione boltzmanniana", "text": ""}
{"id": "2599500", "revid": "219355", "url": "https://it.wikipedia.org/wiki?curid=2599500", "title": "Statistica M-B", "text": ""}
{"id": "2599501", "revid": "219355", "url": "https://it.wikipedia.org/wiki?curid=2599501", "title": "Distribuzione M-B", "text": ""}
{"id": "2599503", "revid": "339392", "url": "https://it.wikipedia.org/wiki?curid=2599503", "title": "Overtone", "text": ""}
{"id": "2599505", "revid": "219355", "url": "https://it.wikipedia.org/wiki?curid=2599505", "title": "Ipertoni", "text": ""}
{"id": "2599508", "revid": "219355", "url": "https://it.wikipedia.org/wiki?curid=2599508", "title": "Transizioni spettroscopiche", "text": ""}
{"id": "2599509", "revid": "585241", "url": "https://it.wikipedia.org/wiki?curid=2599509", "title": "Diocesi di Deventer (vetero-cattolica)", "text": "La diocesi di Deventer \u00e8 una diocesi della Chiesa vetero-cattolica dei Paesi Bassi, istituita nel 1758.\nIl titolo di vescovo di Deventer \u00e8 vacante dal 6 febbraio 1982.\nStoria.\nLa diocesi cattolica di Deventer fu istituita nel 1559 da papa Paolo IV come suffraganea dell'arcidiocesi di Utrecht,\nA causa del crollo dell'organizzazione ecclesiastica nei Paesi Bassi, dopo l'introduzione della Riforma, la giurisdizione pass\u00f2 ad un vicario apostolico con sede a Utrecht.\nDopo il verificarsi dello Scisma del 1723, la gerarchia nazionale olandese - nella persona dell'arcivescovo di Utrecht Petrus Johannes Meindaerts - restaur\u00f2 il titolo episcopale di Deventer, nominando e consacrando vescovo Bartholomeus Johannes B\u0133eveld, per permettere il trasferimento della successione apostolica.\nIl titolo episcopale di Deventer non \u00e8 per\u00f2 mai coinciso con una reale competenza diocesana, rimanendo sempre un incarico titolare.\nAttualmente, in conformit\u00e0 con l'ecclesiologia vetero-cattolica, il titolo episcopale di Deventer \u00e8 permanentemente vacante. Tuttavia la diocesi non \u00e8 formalmente estinta, in quanto l'arcivescovo di Utrecht \u00e8 responsabile per la giurisdizione su quelle comunit\u00e0 che sono nel territorio della diocesi."}
{"id": "2599511", "revid": "219355", "url": "https://it.wikipedia.org/wiki?curid=2599511", "title": "Overtono", "text": ""}
{"id": "2599512", "revid": "219355", "url": "https://it.wikipedia.org/wiki?curid=2599512", "title": "Overtoni", "text": ""}
{"id": "2599515", "revid": "125764906", "url": "https://it.wikipedia.org/wiki?curid=2599515", "title": "Diocesi di Deventer (cattolica)", "text": "La diocesi di Deventer (in latino: \"Dioecesis Deventriensis\") \u00e8 una sede soppressa della Chiesa cattolica nei Paesi Bassi.\nTerritorio.\nLa diocesi si estendeva nella parte centro-orientale del territorio degli odierni Paesi Bassi. Comprendeva la signoria di Overijssel (tranne le parrocchie di Staphorst, Rouveen e \u0132horst e Avereest, facenti parte della diocesi di Groninga), la parte settentrionale del ducato di Gheldria, le isole di Urk e di Schokland nello Zuiderzee, la contea di Lingen, il Veluwe (ad eccezione delle parrocchie del sud e dell'ovest, facenti parte dell'arcidiocesi di Utrecht), le parrocchie di Westervoort e di Lathum a \u0132ssel, le parrocchie del Ducato di Berg e la contea di Zutphen.\nSede vescovile era la citt\u00e0 di Deventer, dove fungeva da cattedrale la chiesa di San Livino.\nStoria.\nPrima ancora di diventare sede episcopale, Deventer era stata un centro religioso, legato alla memoria di san Lebuino, missionario che all'epoca di Carlo Magno aveva costruito in questo luogo una prima chiesa, in seguito distrutta, al confine tra il regno carolingio e le terre dei Sassoni ancora pagane. Fin dalla seconda met\u00e0 del IX secolo i vescovi di Utrecht si rifugiarono frequentemente a Deventer per sfuggire alle invasioni vichinghe e anche dopo il loro ritorno ad Utrecht, Deventer rimase sede secondaria. Nell'XI secolo, su commissione del vescovo Bernold, venne ricostruita la chiesa, dove fu installato un capitolo di canonici. A fianco della chiesa fu edificato, forse dallo stesso Bernold, un palazzo episcopale, le cui vestigia sono state riportate alla luce negli anni 1951-52.\nGi\u00e0 nel corso della prima met\u00e0 del XVI secolo, dopo che i Paesi Bassi entrarono a far parte dei territori sottomessi al dominio dell'imperatore Carlo V, fu progettata una riorganizzazione ecclesiastica dei Paesi Bassi spagnoli; ma i progetti del 1525 e del 1551-52 non andarono in porto.\nSolo con l'avvento del re Filippo II, si pot\u00e9 avviare la ridefinizione della geografia ecclesiastica dei possedimenti spagnoli. Una commissione apposita redasse un lungo rapporto, corredato da cartine geografiche, sull'opportunit\u00e0 di avviare un programma di fondazione di nuove diocesi che, nell'ambito della controriforma, favorisse un'intensificazione della vigilanza pastorale, nell'ottica di porre un freno alla corruzione e alla decadenza morale nel clero, ed insieme potesse limitare il progredire delle idee teologiche dei riformatori tedeschi e svizzeri.\nIl 12 maggio 1559, con la bolla \"Super universas\", papa Paolo IV eresse quattordici nuove diocesi, tra cui quella di Deventer, che, assieme alle quattro preesistenti, formavano tre nuove province ecclesiastiche, ossia Cambrai, Malines e Utrecht. La nuova diocesi di Deventer divenne suffraganea di quest'ultima arcidiocesi, da cui era stata ricavata. La bolla prevedeva che i vescovi fossero nominati dal re, nomina che doveva essere seguita dall'istituzione canonica fatta dalla Santa Sede.\nLa bolla \"Super universas\" tuttavia non definiva i confini delle diocesi, non stabiliva il numero delle parrocchie e soprattutto non prevedeva i mezzi di sussistenza delle mense episcopali. Una commissione incaricata di studiare questi aspetti lavor\u00f2 oltre due anni, e solo il 7 agosto 1561 fu pubblicata la bolla \"Regimini universalis Ecclesiae\" di papa Pio IV, che dette finalmente una fisionomia territoriale alla diocesi di Deventer. Nel concistoro dell'8 agosto 1561 fu nominato primo vescovo il francescano Johannes Mahusius.\nLa nuova bolla, diversamente da quanto stabilito in linea di principio dalla \"Super universas\", attribu\u00ec come dote alla mensa episcopale di Deventer gli introiti del monastero dei canonici regolari di Agnietenberg, presso Zwolle, e dei prevostati di San Lebuino a Deventer, di Santa Walburga a Zutphen e di San Plechelmo a Oldenzaal; di fatto, queste quattro istituzioni venivano soppresse a vantaggio dei vescovi della diocesi.\nGi\u00e0 nel 1559, la pubblicazione della \"Super universas\" aveva sollevato una tenace opposizione da parte di quanti si vedevano lesi nei loro diritti. Le province del Nord temevano soprattutto una accentuata centralizzazione e l'imposizione di una inquisizione pi\u00f9 rigorosa. Le cose peggiorarono quando furono pubblicate le bolle che definivano i territori delle singole circoscrizioni ecclesiastiche. A Deventer, nel gennaio 1562 era stato deciso di impedire l'entrata del nuovo vescovo, perch\u00e9 le bolle papali erano in contrasto con i privilegi e le tradizioni, che Carlo V aveva promesso di garantire quando le province olandesi erano state unite all'impero. Johannes Mahusius non riusc\u00ec a prendere possesso della sua sede e all'inizio del 1569 dette le dimissioni, senza aver mai ricevuto gli ordini sacri.\nGli succedette, con il sostegno del potente duca d'Alba, Egidio de Monte, confermato da papa Pio V nel concistoro dell'11 agosto 1570: consacrato ad Anversa il 29 ottobre, fece il suo ingresso solenne in diocesi il 30 novembre. Durante il suo episcopato cerc\u00f2 di applicare le decisioni del concilio di Trento, come riportano le relazioni delle sue visite pastorali; nel 1571 istitu\u00ec il seminario diocesano. Alla sua morte, il capitolo nomin\u00f2 in successione tre vicari generali per amministrare la sede vacante, Bernardus Herinck, Egidio de Monte (nipote del vescovo) e Albert de Thill.\nMa la diocesi oramai aveva i giorni contati. Infatti la citt\u00e0 di Deventer fu conquistata dagli Stati Generali (protestanti) nel 1578 e nel 1580 vennero distrutti chiese e monasteri; la cattedrale di San Lebuino sub\u00ec numerosi danni e spogliata di tutti i suoi beni. Nel 1587 la citt\u00e0 fu ripresa dagli spagnoli. G\u0133sbertus Coeverincx fu nominato vescovo dal re di Spagna, ma prima che fosse confermato dal papa, la citt\u00e0 fu riconquistata da Maurizio d'Orange nel 1591, il cattolicesimo fu messo fuori legge e la diocesi fu \"de facto\" soppressa.\nDopo il ripristino della gerarchia episcopale nei Paesi Bassi (4 marzo 1853), furono ristabilite solo l'arcidiocesi di Utrecht e tre delle sue diocesi suffraganee, ma non la sede episcopale di Deventer. Il ripristino non si ebbe neppure quando negli anni cinquanta furono create due nuove diocesi."}
{"id": "2599531", "revid": "123995456", "url": "https://it.wikipedia.org/wiki?curid=2599531", "title": "Wes Ramsey", "text": "Biografia.\nWesley A. Ramsey nasce a Louisville, in Kentucky. Si interessa di recitazione gi\u00e0 all'et\u00e0 di dodici anni e si iscrive ad un corso intensivo di tre settimane al Walden Theater. \nTrascorre i successivi sette anni a perfezionare le sue abilit\u00e0 continuando gli studi presso la Juilliard School di Manhattan dove si laurea nel 2000\nDebutta in televisione nel 2000 nel ruolo di Sam Spencer in \"Sentieri\" e partecipa ad altre serie televisive come \"Streghe\", ', ', \"Heroes\" e \"Dr. House - Medical Division\".\n\u00c8 spesso ricordato per il suo ruolo di protagonista nel film indipendente \"Latter Days - Inguaribili romantici\"."}
{"id": "2599532", "revid": "767487", "url": "https://it.wikipedia.org/wiki?curid=2599532", "title": "Jump!", "text": "Jump! \u00e8 un film del 2007 scritto e diretto da Joshua Sinclair.\n\u00c8 interpretato dagli attori: Ben Silverstone, Patrick Swayze e Martine McCutcheon. Il film \u00e8 vagamente basato sulla vera storia di Philippe Halsman.\nTrama.\nAmbientato in Austria, nel 1928, con lo spettro del nazismo in aumento, un giovane ebreo, Philippe Halsman, \u00e8 accusato di omicidio dopo la morte del padre durante un'escursione attraverso le Alpi. Le strane relazioni con suo padre e la prova evidente di essere stato colpito alla testa con una pietra, portano Halsman ad essere messo sotto processo ad Innsbruck dove il suo caso viene ripreso dagli avvocati di spicco del paese."}
{"id": "2599535", "revid": "253269", "url": "https://it.wikipedia.org/wiki?curid=2599535", "title": "Philippe Halsman", "text": "Vita e opere.\nNato a Riga da una famiglia ebrea, suo padre Morduch Halsman era un dentista, mentre sua madre Ita Grintuch era preside di liceo. Halsman studi\u00f2 ingegneria elettrica a Dresda. Nel settembre 1928 part\u00ec per un tour a piedi sulle Alpi austriache con il padre, ma questi mor\u00ec durante il viaggio per gravi ferite alla testa, in circostanze mai completamente chiarite, e lo stesso Halsman venne condannato a 4 anni di reclusione per parricidio. Il caso fu sfruttato dalla propaganda anti-ebraica e acquis\u00ec quindi notoriet\u00e0 internazionale, tanto che Albert Einstein e Thomas Mann scrissero lettere a sostegno di Halsman, che venne rilasciato nel 1931, a condizione di lasciare l'Austria.\nHalsman si trasfer\u00ec quindi in Francia, dove cominci\u00f2 a contribuire come fotografo a riviste di moda, tra cui \"Vogue\", guadagnandosi una reputazione per i ritratti e divenendo noto per le sue immagini nitide e scure, che evitavano il vecchio \"soft focus look\". Quando la Francia venne invasa dai nazisti nel maggio del 1940, Halsman fugg\u00ec a Marsiglia, dove riusc\u00ec a ottenere un visto per gli Stati Uniti, anche grazie all'aiuto di Albert Einstein (che avrebbe poi fotografato nel 1947). Attratto dal surrealismo, nel 1941 incontr\u00f2 Salvador Dal\u00ed, con cui inizi\u00f2 un fruttuoso rapporto artistico durato trent'anni. Nel 1952 ritrasse John Fitzgerald Kennedy, producendo due album fotografici: una delle fotografie apparve sulla copertina dell'edizione originale del libro di Kennedy \"Profiles in Courage\", mentre un'altra fu utilizzata per la campagna politica al Senato."}
{"id": "2599540", "revid": "220256", "url": "https://it.wikipedia.org/wiki?curid=2599540", "title": "Apokat\u00e1stasis", "text": ""}
{"id": "2599541", "revid": "1393243", "url": "https://it.wikipedia.org/wiki?curid=2599541", "title": "Nirrti (personaggio)", "text": "Nirrti \u00e8 un personaggio del telefilm Stargate SG-1, membro del consiglio dei Signori del Sistema.\nCaratteristiche.\nNe sentiamo parlare la prima volta quando il Comando Stargate viene a contatto con un mondo in cui la Goa'uld faceva esperimenti, infatti Nirrti si distingue per la sua voglia di trovare l'ospite perfetto, e per raggiungere tale scopo cerca da secoli di crearne uno tramite la mutazione genetica.\nFu anche uno dei rappresentanti dei Signori del Sistema durante le trattative tra Asgard e Goa'uld per ammettere la terra nel trattato dei pianeti protetti. Venne uccisa da una delle stesse cavie che le spezza psicocineticamente il collo quando un'altra delle cavie, dotata di poteri telepatici, scopre che Nirrti non \u00e8 una divinit\u00e0 e vuole solo sfruttare la popolazione locale per i suoi esperimenti. \nNirrti provava una forte attrazione per Jonas Quinn, membro del SG1."}
{"id": "2599550", "revid": "1782831", "url": "https://it.wikipedia.org/wiki?curid=2599550", "title": "Tollan (Stargate)", "text": "I Tollan sono un popolo immaginario della serie televisiva \"Stargate SG-1\".\nStoria.\nI loro avi furono costretti dai Goa'uld a trasferirsi dalla Terra fino al loro pianeta, Tollan, attraverso gli Stargate. Tale trasferimento ebbe luogo migliaia di anni prima dell'epoca di ambientazione di \"Stargate SG-1\" (giorni nostri, XX-XXI secolo d.C.).\nIl loro pianeta, Tollan, viene devastato da violente eruzioni vulcaniche scatenatesi in seguito alla distruzione di Sarita; l'SG-1 riesce a salvarne alcuni, aiutandoli poi a contattare i Nox, i quali li aiutano a trovare un altro pianeta su cui stabilirsi, che i Tollan chiamano Tollana, e a costruire un nuovo stargate (\"Enigma\"). In seguito il nuovo pianeta dei Tollan ospita il processo per decidere chi tra il goa'uld Klorel e Skaara dovesse possedere il corpo di quest'ultimo (\"Inganno\"). Il pianeta viene distrutto da Anubis due anni dopo (\"Tra due fuochi\").\nCultura.\nI Tollan erano una civilt\u00e0 tecnologicamente avanzata, capaci di passare attraverso i muri e dotati di dispositivi in grado di fornire energia illimitata (\"Enigma\") oltrech\u00e9 di cannoni agli ioni in grado di distruggere agevolmente una Nave madre Goa'uld e di dispositivi che disattivano le armi (\"Inganno\"). Seguivano una stretta politica di non condividere le proprie tecnologie con le popolazioni \"inferiori\". Per questo, durante la loro breve permanenza sulla Terra, il NID tenta di impedire all'SG-1 di contattare i Nox, sperando poi di convincere i Tollan a divulgare alcune tecnologie."}
{"id": "2599569", "revid": "287204", "url": "https://it.wikipedia.org/wiki?curid=2599569", "title": "Una giornata di Ivan Denisovic", "text": ""}
{"id": "2599573", "revid": "15756", "url": "https://it.wikipedia.org/wiki?curid=2599573", "title": "Chiostro della collegiata di Sant'Orso", "text": "Il chiostro della Collegiata di Sant'Orso (in francese, Clo\u00eetre de la coll\u00e9giale de Saint-Ours) a Aosta con i suoi capitelli istoriati realizzati nel XII secolo costituisce una splendida testimonianza di arte romanica.\nStoria.\nIl chiostro, adiacente alla collegiata di Sant'Orso, ha un impianto rettangolare; il lato maggiore che corre lungo il lato sud della chiesa misura 19,5 metri, mentre quello minore \u00e8 di 10,7 metri. Le volte sono sostenute da pilastri e da colonne semplici e binate; nell'area centrale \u00e8 posto un antico pozzo.\nLa sua costruzione si colloca negli anni immediatamente successivi al 1132, come attesta l'iscrizione di uno dei capitelli: \"ANNO AB INCARNATIO (N) E DOMINI MC XXX III IN HOC CLAUSTRO REGULAR (I) S VITA INCEPTA EST\", che indica l'inizio effettivo della vita comunitaria. In quell'anno aveva infatti ottenuto risposta positiva la richiesta avanzata al papa Innocenzo II dal vescovo di Aosta Eriberto (gi\u00e0 canonico regolare di Sant'Agostino del Capitolo di Abondance nel Chiablese in Alta Savoia), finalizzata ad avere, per la congregazione di Sant'Orso, la possibilit\u00e0 di fondare una comunit\u00e0 di agostiniani. Arnolfo di Avise fu nominato da Eriberto priore della comunit\u00e0; sotto la sua guida furono realizzati, oltre al chiostro, gli altri locali conventuali (dispensa, refettorio, dormitorio, sala priorale) disposti attorno al chiostro e fu ampliato il coro della collegiata in coerenza con le esigenze delle vita comunitaria. Non tutta la critica condivide la datazione della costruzione del chiostro in anni prossimi al 1132: considerazioni stilistiche porterebbero ad una data pi\u00f9 tarda, dopo la met\u00e0 del XII secolo, quando Arnolfo di Avise aveva a sua volta ottenuto la cattedra episcopale.\nAlcuni verbali di visite pastorali attestano come il chiostro fosse affrescato con scene della vita di Sant'Orso; affreschi che gi\u00e0 all'inizio del XV secolo erano diventate illeggibili.\nIl chiostro ha subito nel tempo alcune modifiche architettoniche. Nella seconda met\u00e0 del XV secolo, per iniziativa di Giorgio di Challant (nominato nel 1468 priore della Collegiata di Sant'Orso) vennero rifatte le volte, con la struttura a crociera oggi visibile.\nLa decadenza della vita comunitaria, iniziata gi\u00e0 nel XVI secolo, culmin\u00f2 nel 1644 quando venne soppresso il cenobio agostiniano. Furono allora abbattuti, tra il XVIII e XIX secolo gli edifici conventuali che si affacciavano sul lato orientale del chiostro, che venne anch'esso demolito e ricostruito con volte a vela. In seguito a tali lavori alcuni capitelli andarono dispersi: quattro di essi sono oggi conservati nel Museo civico d'arte antica di Torino.\nI capitelli.\nPosti su pilastri o su colonnine semplici o binate, i capitelli costituiscono la parte artisticamente pi\u00f9 importante del chiostro. Si sono conservati 37 degli originali 52 capitelli (altri 3, posti sul lato est, sono di fine Settecento, inseriti nel corso di una ristrutturazione del chiostro).\nIl materiale con il quale essi furono realizzati \u00e8 il marmo bianco, mentre le colonne sono in bardiglio di Aymavilles; tali materiali, in origine, producevano nel chiostro un effetto di policromia, accentuata da decorazioni pittoriche. Sotto la vernice nera che ricopre oggi tutti i sostegni degli archi sono state trovate infatti tracce di pigmento rosso e nero.\nNon si conosce esattamente la data (anteriore comunque al XVII secolo) in cui venne stesa la vernice nera che conferisce oggi al chiostro un'aura alquanto severa, secondo Robert Berton, simbolo di penitenza, di rinuncia e mortificazione della carne Si \u00e8 formulata l'ipotesi che ai capitelli ed ai loro supporti sia stata applicato per impermeabilizzarli un composto colloso trasparente misto a cenere che, ossidandosi con il tempo, li avrebbe definitivamente anneriti.\nI capitelli configurano nel loro insieme un ampio \"poema marmoreo\", con un programma iconografico alquanto eterogeneo, comprendente scene dell'Antico Testamento, (Storie di Giacobbe, Profeti), scene evangeliche (storie della vita di Ges\u00f9, Apostoli), scene agiografiche riferite a Sant'Orso ed alla fondazione del cenobio, nonch\u00e9 soggetti moraleggianti di cultura pagana (favole di Esopo) e raffigurazioni decorative di carattere zoomorfo e vegetale.\nL'atelier del chiostro ursino si caratterizza per l'asperit\u00e0 del linguaggio artistico, con un forte senso per i volumi e con soluzioni compositive essenziali, ma non prive di attenzione minuziosa ai dettagli dell'abbigliamento dei personaggi ed alle figure animali.\nDal punto di vista stilistico gli studiosi hanno messo in evidenza tanto accostamenti al linguaggio della scultura romanica di area lombarda (ad es. i capitelli biblici della Basilica di San Michele Maggiore a Pavia) ovvero alla scultura provenzale (ad es. i capitelli del chiostro della chiesa di Saint-Trophime ad Arles).\nDopo avere sottolineato le strette somigliante con i capitelli raffiguranti la \"Nativit\u00e0\" e l'\"Annuncio ai pastori\" nel battistero della basilica di Saint-Martin d'Ainay a Lione ed anche con l'altare marmoreo firmato \"Pietro di Lione\" nella cattedrale di Susa, osserva Sandra Barberi:"}
{"id": "2599576", "revid": "767487", "url": "https://it.wikipedia.org/wiki?curid=2599576", "title": "Street Fighter - La leggenda", "text": "Street Fighter - La leggenda (\"Street Fighter: The Legend of Chun-Li\") \u00e8 un film del 2009 diretto da Andrzej Bartkowiak e basato sulla serie di videogiochi \"Street Fighter\", incentrato in particolare sul personaggio di Chun-Li.\nTrama.\nLe strade di Bangkok sono invase da eserciti di guerrieri dalle straordinarie abilit\u00e0, ognuno deciso a dimostrare di essere il pi\u00f9 forte. Tra chi si batte per nobili cause e chi per guadagnare potere illimitato, si sta preparando lo scontro finale, quello tra il terrore contro la meraviglia, la luce contro il buio, il bene contro il male. A controllare le forze dell'oscurit\u00e0 \u00e8 M. Bison, boss del crimine dal potere sconfinato, che dovr\u00e0 per\u00f2 vedersela con Chun-Li, coraggiosa guerriera che combatte in nome della giustizia e figlia di un uomo d'affari orientale, cresciuta in una ricca famiglia in cui impara a suonare il pianoforte ed al contempo le rigide regole del wushu, arte marziale della quale fin da piccola diviene praticante. L'atmosfera dorata della sua infanzia viene funestata dal rapimento del padre, a cui assiste all'et\u00e0 di appena dieci anni. Una volta cresciuta diviene una concertista di successo, riceve in dono da un anonimo ammiratore una misteriosa pergamena che la sprona a recarsi a Bangkok, dove sembra si trovi il suo amato genitore e battersi allo stesso tempo contro il buio e il male.\nDistribuzione.\n\u00c8 uscito nelle sale cinematografiche il 27 febbraio 2009 negli USA e il giorno successivo in Giappone. In Italia il film \u00e8 stato distribuito direttamente per il mercato home video a partire dal 15 dicembre 2010.\nAccoglienza.\nCostato diciotto milioni di dollari \u00e8 stato stroncato senza piet\u00e0 dalla critica internazionale e, a causa dell'incredibile flop registrato al botteghino di soli 18,742,261 negli Stati Uniti, si \u00e8 deciso di abbandonare l'idea di produrre altri film monografici sui personaggi della serie."}
{"id": "2599578", "revid": "414361", "url": "https://it.wikipedia.org/wiki?curid=2599578", "title": "ATO Valle d\u2019Aosta", "text": ""}
{"id": "2599579", "revid": "1543377", "url": "https://it.wikipedia.org/wiki?curid=2599579", "title": "Consorzio dei Comuni della Valle d'Aosta", "text": "Il Consorzio dei Comuni della Valle d'Aosta \u2013 Bacino imbrifero montano della Dora Baltea (in francese, \"Consortium des Communes de la Vall\u00e9e d'Aoste - Bassin de la Doire Balt\u00e9e\") \u00e8 un ente di controllo sulla gestione del servizio idrico della regione autonoma Valle d'Aosta.\nIstituito a seguito della Legge 27 dicembre 1953 n. 959, \u00e8 stato delegato con L.R. n.27 del 1999 a gestire le competenze dell\"'Ambito territoriale ottimale Valle d'Aosta\"."}
{"id": "2599591", "revid": "775372", "url": "https://it.wikipedia.org/wiki?curid=2599591", "title": "Ruth Dreifuss", "text": "Biografia.\nFiglia di Sidney Dreifuss, commerciante e di Jeanne Bicard, cresce in una delle famiglie ebraiche pi\u00f9 note della Svizzera fra San Gallo e Ginevra. Dopo l'ottenimento del diploma commerciale lavor\u00f2 come segretaria d'albergo in Ticino tra il 1958 e il 1959. Dal 1961 al 1964 fu redattrice per il settimanale \"Coop\" a Basilea. Nel 1965 entr\u00f2 a far parte del Partito Socialista Svizzero. Presso il centro psicosociale di Ginevra lavor\u00f2 come assistente e vi consegu\u00ec la licenza in scienze economiche nel 1970. Dal 1970 al 1972 fu aggiunto scientifico presso l'Universit\u00e0 di Ginevra e dal 1971 all'81 lavor\u00f2 per la Direzione della cooperazione allo sviluppo e dell'aiuto umanitario. Fu segretaria dell'Unione sindacale svizzera dal 1981 al 1993, dove si occup\u00f2 in particolare di assicurazioni sociali e delle questioni femminili.\nDopo che il suo collega di partito Francis Matthey fu scelto dalle camere al posto della candidata ufficiale Christiane Brunner, carica a cui Matthey rinunci\u00f2 a seguito delle forti pressioni interne al partito socialista (soprattutto da parte dell'area femminista), il 10 marzo del 1993 venne eletta Consigliera federale. Fu la centesima personalit\u00e0 eletta al consiglio federale elvetico, la seconda donna a ottenere questa carica e la prima persona di origini ebraiche. Nel 1999 fu inoltre la prima donna eletta presidente della Confederazione. Dreifuss diresse il Dipartimento federale dell'interno fino alla data delle sue dimissioni alla fine del 2002."}
{"id": "2599595", "revid": "121422312", "url": "https://it.wikipedia.org/wiki?curid=2599595", "title": "Angelica sinensis", "text": "L'Angelica cinese (\"Angelica sinensis\" ) nota comunemente come \"dong quai\" o \"ginseng femminile\", \u00e8 un'erba della famiglia delle Apiaceae, endemica della Cina.\nUsi medicinali.\nCinese.\nLa radice essiccata \u00e8 nota comunemente in cinese come \"Radix Angelicae Sinensis\", o angelica cinese ed \u00e8 ampiamente diffusa in medicina tradizionale cinese per trattare disturbi ginecologici, fatica, anemia lieve e ipertensione. Ha effetti analgesici, antinfiammatori, antispasmodici e sedativi. Il fitocomplesso della pianta \u00e8 costituito da cumarine, fitosteroli (beta-sitostesrolo), polisaccaridi, ferulati e flavonoidi. Ha attivit\u00e0 antiossidante.\n\u00c8 anche utilizzata come afrodisiaco.\nCoreana.\nLa \"A. sinensis\" viene anche impiegata nella medicina tradizionale coreana col nome di \"danggwi\" (Hang\u016dl: \ub2f9\uadc0, Hanja: \u7576\u6b78).\nControindicazioni.\nQuest'erba viene utilizzata dagli erboristi per il sistema riproduttivo femminile, in quanto viene ritenuta un tonico uterino e un regolatore ormonale. Viene spesso impiegata in composizioni per la sindrome premestruale nonch\u00e9 in composizioni per i disturbi della menopausa. Quest'erba tuttavia non \u00e8 raccomandata durante la gravidanza a causa dei possibili effetti ormonali, anticoagulanti e antiaggreganti piastrinici. La ricerca su animali ha evidenziato effetti contraddittori sulla muscolatura uterina, sia in senso stimolatorio che rilassante. La Dong quai viene tradizionalmente considerata una pianta che aumenta il rischio di aborto spontaneo.\nEffetti collaterali.\nEsiste un \"case report\" di un uomo che ha sviluppato ginecomastia in seguito all'assunzione di pastiglie di polvere di radice di dong quai.\nProlunga il tempo di protrombina.\nInterazioni con farmaci.\nLa Dong quai aumenta gli effetti anticoagulanti del farmaco warfarina e di conseguenza aumenta il rischio di emorragie."}
{"id": "2599596", "revid": "30909", "url": "https://it.wikipedia.org/wiki?curid=2599596", "title": "Super Gem Fighter Mini Mix", "text": ""}
{"id": "2599600", "revid": "146644", "url": "https://it.wikipedia.org/wiki?curid=2599600", "title": "FOMC", "text": ""}
{"id": "2599601", "revid": "267975", "url": "https://it.wikipedia.org/wiki?curid=2599601", "title": "Catacomba dei Giordani", "text": "La catacomba dei Giordani \u00e8 una catacomba di Roma, posta sul lato sinistro di via Salaria, sotto l'odierna villa Ada, nel moderno quartiere Parioli.\nStoria.\nIn base ai ritrovamenti effettuati nel cimitero, si pu\u00f2 datare la catacomba tra la seconda met\u00e0 del III secolo e la prima met\u00e0 del V secolo: sono infatti state scoperte iscrizioni che riportano le date estreme del 269 e del 436. Essa \u00e8 intitolata \"dei Giordani\" dal nome della famiglia proprietaria del terreno in cui fu scavata.\nLa catacomba fu riportata alla luce nel 1720 dagli archeologici Marcantonio Boldetti e Giovanni Marangoni, ma fu inizialmente scambiata per quella di Trasone. Ancora nel 1873 l'archeologo Giovanni Battista de Rossi vi individu\u00f2 il cimitero di Priscilla, mentre il gesuita Raffaele Garrucci ribad\u00ec l'attribuzione alla catacomba di Trasone. Questi ambiguit\u00e0 riguardo all'identificazione perdurarono fino agli scavi condotti nel 1966 dalla Pontificia commissione di archeologia sacra, che hanno permesso agli archeologi di identificarla con la catacomba dei Giordani, grazie soprattutto alla scoperta della tomba del martire Alessandro, che molteplici fonti storiche indicavano \"in coemeterio Iordanorum\".\nI Martiri.\nLe fonti antiche attestano la presenza nel nostro cimitero ipogeo delle tombe dei martiri Marziale, Vitale e Alessandro (che la tradizione ritiene siano tre dei sette figli di santa Felicita). La \"Depositio Martyrum\", la pi\u00f9 antica tra queste fonti, attesta la loro sepoltura sulla via Salaria il 10 luglio. Il \"Martyrologium Hieronymianum\" aggiunge, alla data del 31 dicembre, la sepoltura nel cimitero dei Giordani di un gruppo di \"sette vergini\": Donata, Paolina, Rogata, Dominanda, Serotina, Saturnina e Ilaria. Infine la \"Notitia ecclesiarum urbis Romae\" riferisce che nel sopraterra esisteva una basilica intitolata ai martiri Marziale e Vitale: oggi di questo edificio, ancora visibile ad Antonio Bosio alla fine del XVI secolo, non resta pi\u00f9 niente. L'unica conferma archeologica di questi dati riscontrabili nelle fonti letterarie \u00e8, come gi\u00e0 accennato, la tomba del martire Alessandro.\nTopografia e descrizione.\nLa catacomba \u00e8 giunta a noi in non perfette condizioni, visitata in passato da \"corpisantari\", ricercatori di reliquie e \"tombaroli\". Essa si dispone su pi\u00f9 livelli, fino ad un massimo di cinque.\nNegli anni sessanta del XX secolo fu scoperta la cripta del martire Alessandro. La conferma di questa identificazione viene dall'aver scoperto in loco e rimesso assieme frammenti di tre lastre marmoree dedicate al santo, risalenti a epoche diverse. La prima \u00e8 quella che papa Damaso I dedic\u00f2 al martire (IV secolo), scolpita dal suo collaboratore Furio Dionisio Filocalo: questa lastra and\u00f2 distrutta con l'assedio dei Goti del 537-538. Subito dopo papa Vigilio ne fece scolpire una seconda in sostituzione di quella damasiana: i frammenti dell'ultimo rigo riportano chiaramente il nome di \"Alessandro\". Infine la terza epigrafe \u00e8 un voto fatto da un tale Marcello (V secolo), con la dedica al nostro martire.\nOltre al cubicolo del martire Alessandro, nella catacomba merita menzione il \"cubicolo dell'Esodo\", interamente ricoperto di affreschi risalenti al IV secolo, in particolare nella volta con episodi, rari nelle catacombe, tratti dal libro veterotestamentario che d\u00e0 il nome all'ambiente."}
{"id": "2599605", "revid": "226458", "url": "https://it.wikipedia.org/wiki?curid=2599605", "title": "Catacomba di Sant'Ilaria", "text": "La catacomba di Sant'Ilaria \u00e8 una piccola catacomba di Roma, posta sul lato sinistro di via Salaria, sotto l'odierna Villa Ada, nel moderno quartiere Parioli.\nQuesto complesso cimiteriale fu unito in epoca recente (XVIII secolo circa) dai \"corpisantari\" (ricercatori di reliquie e \"tombaroli\") al vicino cimitero dei Giordani, attraverso l'apertura di una stretta galleria di comunicazione. Questa catacomba fu visitata da Antonio Bosio sul finire del Cinquecento, che ne descrisse alcune pitture nella sua opera postuma \"Roma sotterranea\". Poche sono visibili oggi: tra queste la scena dipinta nel cosiddetto \"arcosolio dell'auriga\", ove per\u00f2 sono rimasti solo le teste dei cavalli e di una figura in corsa.\nSi accede alla catacomba di Sant'Ilaria tramite un ingresso moderno, che conduce, dopo la visita alla nostra catacomba, a quella dei Giordani."}
{"id": "2599613", "revid": "110157", "url": "https://it.wikipedia.org/wiki?curid=2599613", "title": "Till We Have Faces", "text": "Till We Have Faces \u00e8 un album musicale di Steve Hackett uscito nel 1984. Fu l'ottavo pubblicato dal chitarrista come solista. L'album venne registrato quasi interamente in Brasile e mixato a Londra. Il titolo dell'album deriva dall'omonimo romanzo di C.S.Lewis le cui opere hanno spesso influenzato i lavori di Hackett.\nLa copertina dell'album riproduce un dipinto, dell'allora moglie di Hackett Kim Poor, intitolato \"Silent Sorrow in Empty Boats\", riprendendo il titolo di un brano di \"The Lamb Lies Down on Broadway\" dei Genesis.\nL'album \u00e8 stato ripubblicato su CD nel 1994 con due brani in pi\u00f9 rispetto alla versione originale su LP."}
{"id": "2599615", "revid": "107460555", "url": "https://it.wikipedia.org/wiki?curid=2599615", "title": "Dipartimento di Aguirre", "text": "Aguirre \u00e8 un dipartimento argentino, situato nella parte sud-orientale della provincia di Santiago del Estero, con capoluogo Pinto.\nGeografia.\nIstituito nel 1911, esso confina a nord con i dipartimenti di Belgrano e Avellaneda; a est con la provincia di Santa Fe; a sud con i dipartimenti di Rivadavia e Mitre; e a ovest con il dipartimento di Salavina.\nSecondo il censimento del 2001, su un territorio di 3.692\u00a0km\u00b2, la popolazione ammontava a 7.035 abitanti, con un aumento demografico del 18,51% rispetto al censimento del 1991.\nUnico municipio del dipartimento \u00e8:\nLe \"\u201ccomisiones municipales\u201d\" sono:"}
{"id": "2599617", "revid": "1305772", "url": "https://it.wikipedia.org/wiki?curid=2599617", "title": "Chant (album)", "text": "Chant \u00e8 un album di canti gregoriani eseguiti dai monaci benedettini di Santo Domingo de Silos nel loro monastero situato nella Spagna nordoccidentale.\nOriginariamente inciso e pubblicato su vinile nel 1973, divenne un fenomeno commerciale e di costume nel 1994, quando fu ripubblicato per il mercato statunitense dalla casa discografica Angel (etichetta del gruppo britannico EMI) e fortemente pubblicizzato attraverso una campagna di marketing che lo presentava come risposta e antidoto ai rumori e allo stress della vita moderna.\nSuccesso commerciale.\nIl successo riscosso da \"Chant\" in seguito alla sua ripubblicazione del 1994 fu straordinario, sia in termini assoluti sia, ancor pi\u00f9, per un album di canti gregoriani monastici. Negli Stati Uniti l'album sal\u00ec infatti fino alla posizione #3 della classifica generale di Billboard, vendendo 3 milioni di copie e venendo certificato triplo disco di platino. Chant divenne un tale fenomeno di costume che i monaci che lo avevano inciso vennero invitati a trasmissioni televisive di grande seguito come \"The Tonight Show\" e \"Good Morning America\". Altre 3 milioni di copie furono vendute in Europa e nel resto del mondo, per un totale di oltre 6 milioni di album venduti, cifra che fa di \"Chant\" l'album di canti gregoriani pi\u00f9 venduto della storia.\nSeguiti.\nL'enorme successo riscosso da \"Chant\" spinse la casa discografica a pubblicare, gi\u00e0 alla fine dello stesso anno della sua uscita, il nuovo album di canti gregoriani \"Chant Noel: Chants for the Holiday Season\". Seguirono \"Chant II\" nel 1995 e \"Chant III\" nel 1996.\nNel 2004, in occasione del decimo anniversario dall'ascesa di \"Chant\" nelle classifiche, il primo album e \"Chant II\" sono stati rimasterizzati e ripubblicati in un doppio album con una nuova copertina conosciuto come \"Chant: The Anniversary Edition\"."}
{"id": "2599619", "revid": "110157", "url": "https://it.wikipedia.org/wiki?curid=2599619", "title": "Dipartimento di Alberdi", "text": "Alberdi \u00e8 un dipartimento argentino, situato nella parte centro-nord della provincia di Santiago del Estero, con capoluogo Campo Gallo.\nEsso confina a nord con il Copo, a est con la provincia del Chaco; a sud con i dipartimenti di Moreno e Figueroa; e a ovest con i dipartimenti di Pellegrini e Jim\u00e9nez.\nSecondo il censimento del 2001, su un territorio di 13.507\u00a0km\u00b2, la popolazione ammontava a 15.617 abitanti.\nUnico municipio del dipartimento \u00e8:\nLe \"\u201ccomisiones municipales\u201d\" sono:"}
{"id": "2599621", "revid": "1428919", "url": "https://it.wikipedia.org/wiki?curid=2599621", "title": "Dipartimento di Atamisqui", "text": "Atamisqui \u00e8 un dipartimento argentino, situato nella parte centrale della provincia di Santiago del Estero, con capoluogo Villa Atamisqui.\nEsso confina a nord e a ovest con il dipartimento di Loreto, a est e a nord-est con i dipartimenti di Avellaneda e San Mart\u00edn, a sud-est con il dipartimento di Salavina, e a sud con il dipartimento di Ojo de Agua.\nSecondo il censimento del 2001, su un territorio di 2.259\u00a0km\u00b2, la popolazione ammontava a 9.809 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599628", "revid": "834", "url": "https://it.wikipedia.org/wiki?curid=2599628", "title": "Momentum (Steve Hackett)", "text": "Momentum \u00e8 un album musicale di Steve Hackett uscito nel 1988. Fu il nono pubblicato dal chitarrista come solista e il secondo che raccoglie brani di impostazione classica dopo \"Bay of Kings\".\nL'album \u00e8 stato ripubblicato 2001 con tre \"bonus track\"."}
{"id": "2599629", "revid": "110157", "url": "https://it.wikipedia.org/wiki?curid=2599629", "title": "Dipartimento di Avellaneda (Santiago del Estero)", "text": "Avellaneda \u00e8 un dipartimento argentino, situato nella parte centrale della provincia di Santiago del Estero, con capoluogo Herrera.\nCollocato tra i fiumi r\u00edo Dulce e r\u00edo Salado, esso confina a nord con il dipartimento di Sarmiento, a est con il dipartimento di General Taboada, a sud con i dipartimenti di Salavina e Aguirre, a ovest con i dipartimenti di San Mart\u00edn e Atamisqui.\nSecondo il censimento del 2001, su un territorio di 3.902\u00a0km\u00b2, la popolazione ammontava a 19.348 abitanti, con un aumento demografico del 2,26% rispetto al censimento del 1991.\nMunicipi e \"\u201ccomisiones municipales\u201d\" del dipartimento sono:"}
{"id": "2599631", "revid": "277947", "url": "https://it.wikipedia.org/wiki?curid=2599631", "title": "Norberg", "text": "Norberg \u00e8 una localit\u00e0 della Svezia capoluogo dell'omonimo comune, conta 4.634 abitanti e si trova nella contea di V\u00e4stmanland.\nLa citt\u00e0 ospita il Norbergfestival, il pi\u00f9 grande festival di musica elettronica della Scandinavia, organizzato in una vecchia miniera di ferro."}
{"id": "2599632", "revid": "93556", "url": "https://it.wikipedia.org/wiki?curid=2599632", "title": "Alphonse Lemerre", "text": "\u00c8 stato uno dei pi\u00f9 importanti editori del XIX secolo, sostenitore del movimento dei poeti Parnassiani.\nBiografia.\nNel 1850 a 12 anni lavor\u00f2 come fattorino a Saint-L\u00f4. Nel 1860 giunse a Parigi e rapidamente divenne il \"Principe degli editori\" creando una casa editrice col motto latino \"Fac et spera\" (Fai e spera). Apr\u00ec una libreria al 23 del passage Choiseul a Parigi.\nNel 1865 cominci\u00f2 a pubblicare le poesie dei poeti Parnassiani presso la rivista \"L'Art\" di Louis-Xavier de Ricard, la quale ebbe dieci uscite tra il 2 novembre 1865 e il 6 gennaio 1866. Nel numero di novembre fu inserito un articolo di Paul Verlaine su Baudelaire. Nel 1866 Lemerre pubblica \"Le Parnasse contemporain\", una collezione di nuovi poeti, in 18 uscite settimanali dal 30 marzo al 30 giugno 1866, l'antologia poi usc\u00ec ad ottobre. Altri due volumi de \"Le Paranasse Contemporain\" appariranno nel 1871 e nel 1876.\nSelezione degli autori pubblicati da Alphonse Lemerre.\nAlphonse Lemerre divenne famoso per aver pubblicato le poesie dei Parnassiani. Ma egli pubblic\u00f2 anche opere classiche e romantiche, oltre ad antologie.\nCollezioni:\nAntologie:"}
{"id": "2599635", "revid": "110157", "url": "https://it.wikipedia.org/wiki?curid=2599635", "title": "Dipartimento di Banda", "text": "Banda \u00e8 un dipartimento argentino, situato nella parte centro-occidentale della provincia di Santiago del Estero, con capoluogo La Banda.\nEsso confina a nord con il dipartimento di Jim\u00e9nez, a est con il dipartimento di Figueroa, a sud con i dipartimenti di Robles e Capital, a ovest con il dipartimento di R\u00edo Hondo.\nSecondo il censimento del 2001, su un territorio di 3.597\u00a0km\u00b2, la popolazione ammontava a 128.387 abitanti.\nMunicipi del dipartimento sono:\nLe \"\u201ccomisiones municipales\u201d\" sono:"}
{"id": "2599636", "revid": "46291", "url": "https://it.wikipedia.org/wiki?curid=2599636", "title": "Saxifraga oppositifolia", "text": "Saxifraga oppositifolia \u00e8 una pianta appartenente alla famiglia delle Saxifragaceae, diffusa nell'intero emisfero boreale.\nDescrizione.\nCome le altre piante del genere \"Saxifraga\", \u00e8 perenne e presenta un fusto alto da 1 a 5\u00a0cm ed ogni stelo porta un solo fiore color rosso. Le foglie sono distribuite lungo quattro file; sono cigliate al margine e portano da uno a tre pori a secrezione calcarea.\nDistribuzione e habitat.\nLa \"S. oppositifolia\" \u00e8 una pianta artico-alpina: si trova in Europa lungo tutto l'arco alpino Alpi Apuane, sui Pirenei, Carpazi, nel Massiccio Centrale e nei Sudeti, mentre \u00e8 presente anche sulle alture del Nordamerica sopra i 1800 m e sotto i 3800 m, oltre che nel circolo polare Artico."}
{"id": "2599637", "revid": "110157", "url": "https://it.wikipedia.org/wiki?curid=2599637", "title": "Dipartimento di Belgrano (Santiago del Estero)", "text": "Belgrano \u00e8 un dipartimento argentino, situato nella parte sud-orientale della provincia di Santiago del Estero, con capoluogo Bandera.\nEsso confina a nord con il dipartimento di General Taboada, a est con la provincia di Santa Fe, a sud e a ovest con il dipartimento di Aguirre.\nSecondo il censimento del 2001, su un territorio di 3.314\u00a0km\u00b2, la popolazione ammontava a 7.950 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599638", "revid": "61051", "url": "https://it.wikipedia.org/wiki?curid=2599638", "title": "North American YF-107", "text": ""}
{"id": "2599641", "revid": "1775883", "url": "https://it.wikipedia.org/wiki?curid=2599641", "title": "In This Light and on This Evening", "text": "In This Light and on This Evening \u00e8 il terzo album del gruppo musicale inglese Editors, pubblicato ufficialmente il 12 ottobre 2009.\nLa band ha annunciato, nelle interviste precedenti l'uscita, che il disco avrebbe avuto suoni molto pi\u00f9 grezzi rispetto ai suoi precedenti lavori.\nL'album \u00e8 accompagnato da un EP di cinque canzoni, intitolato \"Cuttings 2\".\nIl primo singolo estratto \u00e8 stato \"Papillon\", che \u00e8 stato il primo brano della band ad entrare nella Top 100 della classifica Nielsen Music Control delle canzoni pi\u00f9 trasmesse dalle radio italiane."}
{"id": "2599644", "revid": "110157", "url": "https://it.wikipedia.org/wiki?curid=2599644", "title": "Dipartimento di Capital (Santiago del Estero)", "text": "Capital \u00e8 un dipartimento argentino, situato nella parte centro-occidentale della provincia di Santiago del Estero, con capoluogo Santiago del Estero.\nEsso confina a nord con i dipartimenti di R\u00edo Hondo e Banda; a est con i dipartimenti di Robles e Banda; a sud con i dipartimenti di Choya e Sil\u00edpica; a ovest con di dipartimenti di Choya e Guasay\u00e1n\nSecondo il censimento del 2001, su un territorio di 2.116\u00a0km\u00b2, la popolazione ammontava a 244.567 abitanti, con un aumento demografico del 21,14% rispetto al censimento del 1991.\nMunicipi e \"\u201ccomisiones municipales\u201d\" del dipartimento sono:"}
{"id": "2599646", "revid": "110157", "url": "https://it.wikipedia.org/wiki?curid=2599646", "title": "Dipartimento di Choya", "text": "Choya \u00e8 un dipartimento argentino, situato nella parte sud-occidentale della provincia di Santiago del Estero, con capoluogo Fr\u00edas.\nEsso confina a nord con i dipartimenti di Guasay\u00e1n e Capital; a est con i dipartimenti di Ojo de Agua, Sil\u00edpica e Loreto; a sud con la provincia di C\u00f3rdoba e a ovest con la provincia di Catamarca.\nSecondo il censimento del 2001, su un territorio di 6.492\u00a0km\u00b2, la popolazione ammontava a 33.720 abitanti, con un aumento demografico del 9,87% rispetto al censimento del 1991.\nMunicipi e \"\u201ccomisiones municipales\u201d\" del dipartimento sono:"}
{"id": "2599647", "revid": "267975", "url": "https://it.wikipedia.org/wiki?curid=2599647", "title": "Dipartimento di Capital (Santiago dell'Estero)", "text": ""}
{"id": "2599648", "revid": "110157", "url": "https://it.wikipedia.org/wiki?curid=2599648", "title": "Dipartimento di Copo", "text": "Copo \u00e8 un dipartimento argentino, situato a nord della provincia di Santiago del Estero, con capoluogo Monte Quemado.\nEsso confina a nord con le province del Chaco e di Salta, a est ancora con la provincia del Chaco, a sud con il dipartimento di Alberdi, a ovest con il dipartimento di Pellegrini\nSecondo il censimento del 2001, su un territorio di 12.604\u00a0km\u00b2, la popolazione ammontava a 26.984 abitanti, con un aumento demografico del 40,40% rispetto al censimento del 1991.\nMunicipi e \"\u201ccomisiones municipales\u201d\" del dipartimento sono:"}
{"id": "2599651", "revid": "100208818", "url": "https://it.wikipedia.org/wiki?curid=2599651", "title": "Dipartimento di Figueroa", "text": "Figueroa \u00e8 un dipartimento argentino, situato al centro della provincia di Santiago del Estero, con capoluogo La Ca\u00f1ada.\nGeografia.\nEsso confina a nord con i dipartimenti di Jim\u00e9nez e Alberdi, a est con il dipartimento di Moreno; a sud con i dipartimenti di Juan Felipe Ibarra, Sarmiento e Robles; a ovest con il dipartimento di Banda.\nSecondo il censimento del 2001, su un territorio di 6.695\u00a0km\u00b2, la popolazione ammontava a 17.495 abitanti.\nAmministrazione.\nMunicipi e \"\u201ccomisiones municipales\u201d\" del dipartimento sono:"}
{"id": "2599653", "revid": "110157", "url": "https://it.wikipedia.org/wiki?curid=2599653", "title": "Dipartimento di General Taboada", "text": "General Taboada \u00e8 un dipartimento argentino, situato nella parte centro-orientale della provincia di Santiago del Estero, con capoluogo A\u00f1atuya.\nEsso confina a nord con il dipartimento di Juan Felipe Ibarra, a est con la provincia di Santa Fe, a sud con il dipartimento di Belgrano, e a ovest con i dipartimenti di Aguirre e Avellaneda.\nSecondo il censimento del 2001, su un territorio di 6.040\u00a0km\u00b2, la popolazione ammontava a 36.683 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599654", "revid": "339392", "url": "https://it.wikipedia.org/wiki?curid=2599654", "title": "Wow (singolo)", "text": ""}
{"id": "2599655", "revid": "729019", "url": "https://it.wikipedia.org/wiki?curid=2599655", "title": "Aeroporto Internazionale di Denver", "text": "Laeroporto internazionale di Denver \u00e8 un grande aeroporto internazionale situato all'estremit\u00e0 nord est di Denver in Colorado, Stati Uniti d'America. Caratteristica dell'edificio che ospita i terminal \u00e8 il tetto a punta, che dovrebbe rappresentare i picchi innevati delle Montagne Rocciose. Grazie alla sua posizione geografica, \u00e8 un punto fondamentale per il trasporto di merci e passeggeri da e verso la west coast.\nStoria.\nCon i suoi 140 chilometri quadrati di area aeroportuale occupata risulta essere il pi\u00f9 vasto aeroporto degli Stati Uniti e il secondo del mondo dopo l'aeroporto di Dammam-Re Fahd. La pista 16R/34L \u00e8 la pi\u00f9 grande pista per uso civile degli Stati Uniti.\nNel 2008 l'aeroporto internazionale di Denver \u00e8 stato il decimo aeroporto per traffico commerciale nel mondo, grazie ai suoi 51.245.334 passeggeri. \u00c8 stato anche il quinto per traffico aereo nel mondo con 625.884 movimentazioni di aeromobili.\nIl terminal Jeppesen \u00e8 provvisto di un treno che porta verso i gate. Si pu\u00f2 anche andare a piedi verso il Gate A, attraverso un ponte sospeso, mentre gli aerei passano sotto.\nLo scalo \u00e8 l'hub principale per la compagnia aerea di tipo low cost americana Frontier e per la compagnia Great Lakes Airlines. \u00c8 stato anche il secondo hub pi\u00f9 grande per la United Airlines (dopo l'aeroporto internazionale di Chicago O'Hare) e ha rappresentato lo scalo pi\u00f9 in crescita per la compagnia da quando ha iniziato il servizio nel gennaio del 2006 arrivando a raggiungere pi\u00f9 di 30 destinazioni.\nOpere d'arte.\nL'aeroporto contiene numerose opere d'arte singolari che destano l'attenzione dei passeggeri.\nLe pi\u00f9 famose sono la pietra angolare, i murali e la statua del Blue Mustang."}
{"id": "2599656", "revid": "339392", "url": "https://it.wikipedia.org/wiki?curid=2599656", "title": "WOW (album)", "text": ""}
{"id": "2599659", "revid": "1305772", "url": "https://it.wikipedia.org/wiki?curid=2599659", "title": "\u015a\u016bra\u1e43gama s\u016btra", "text": "Il \u015a\u016bra\u1e43gama-s\u016btra (cinese: \u9996\u695e\u56b4\u7d93 \"Sh\u01d2ul\u00e9ngy\u00e1n j\u012bng\"; giapponese: \"Shury\u014dgon ky\u014d\"; coreano: \uc218\ub2a5\uc5c4\uacbd \"Suneung-eom gyeong\"; vietnamita: \"Th\u1ee7 l\u0103ng nghi\u00eam kinh\") \u00e8 un s\u016btra del Buddhismo Mah\u0101y\u0101na di probabile derivazione cittam\u0101tra.\nQuesto \"s\u016btra\" \u00e8 conservato nel solo Canone cinese, nella sezione \"M\u00ecji\u00e0ob\u00f9\" (T.D. 945) e non va confuso con il \"\u015a\u016bra\u1e43gamasam\u0101dhi s\u016btra\" conservato nel \"J\u012bngj\u00edb\u00f9\" (T.D. 642).\nSecondo alcune tradizioni fu tradotto nel 705 in lingua cinese dal monaco indiano Pram\u012bti con l'aiuto di un altro monaco indiano, Megha\u015bikhara, con il titolo \u5927\u4f5b\u9802\u5982\u4f86\u5bc6\u56e0\u4fee\u8b49\u4e86\u7fa9\u8af8\u83e9\u85a9\u842c\u884c\u9996\u695e\u56b4\u7d93 (\"D\u00e0 f\u00f3d\u01d0ng r\u00fal\u00e1i m\u00ecy\u012bn xi\u016bzh\u00e8ng li\u01ceoy\u00ec zh\u016bp\u00fas\u00e0 w\u00e0nx\u00edng sh\u01d2ul\u00e8ngy\u00e1n j\u012bng\", giapp. \" Dai butch\u014d nyorai mitsuin shush\u014d ry\u014dgi shobosatsu mangy\u014d shury\u014dgon ky\u014d\").\nSecondo alcuni studiosi questo \"s\u016btra\" sarebbe invece un apocrifo cinese.\nSi diffuse tra le scuole del Buddhismo cinese Ch\u00e1n (\u79aa\u5b97) e Zh\u0113ny\u00e1n (\u771e\u8a00\u5b97) e fu introdotto in Giappone dal pellegrino giapponese Fush\u014d (\u666e\u7167, n.d.) di ritorno dal suo viaggio in Cina nel 754."}
{"id": "2599661", "revid": "110157", "url": "https://it.wikipedia.org/wiki?curid=2599661", "title": "Dipartimento di Guasay\u00e1n", "text": "Guasay\u00e1n \u00e8 un dipartimento argentino, situato nella parte occidentale della provincia di Santiago del Estero, con capoluogo San Pedro de Guasay\u00e1n.\nEsso confina a nord con il dipartimento di R\u00edo Hondo, a est con il dipartimento di Capital, a sud con il dipartimento di Choya, e a ovest le province di Tucum\u00e1n e Catamarca.\nSecondo il censimento del 2001, su un territorio di 2.588\u00a0km\u00b2, la popolazione ammontava a 7.404 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599663", "revid": "1573940", "url": "https://it.wikipedia.org/wiki?curid=2599663", "title": "Cyrtacanthacridinae", "text": "Le Cirtacantacridine (Cyrtacanthacridinae ) sono una sottofamiglia di insetti ortotteri della famiglia Acrididae.\nTassonomia.\nLa sottofamiglia comprende i seguenti generi:\nSpecie presenti in Italia.\nIn Italia sono presenti solo le seguenti 2 specie::"}
{"id": "2599667", "revid": "337866", "url": "https://it.wikipedia.org/wiki?curid=2599667", "title": "Silver Bowl", "text": ""}
{"id": "2599668", "revid": "110157", "url": "https://it.wikipedia.org/wiki?curid=2599668", "title": "Dipartimento di Jim\u00e9nez", "text": "Jim\u00e9nez \u00e8 un dipartimento argentino, situato nella parte nord-occidentale della provincia di Santiago del Estero, con capoluogo Pozo Hondo.\nEsso confina a nord con il dipartimento di Pellegrini, a est con i dipartimenti di Alberdi e Figueroa, a sud con i dipartimenti di Banda e R\u00edo Hondo, a ovest con la provincia di Tucum\u00e1n.\nSecondo il censimento del 2001, su un territorio di 4.832\u00a0km\u00b2, la popolazione ammontava a 13.170 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599670", "revid": "21880", "url": "https://it.wikipedia.org/wiki?curid=2599670", "title": "Cyrtacanthacridini", "text": ""}
{"id": "2599671", "revid": "110157", "url": "https://it.wikipedia.org/wiki?curid=2599671", "title": "Dipartimento di Juan Felipe Ibarra", "text": "Juan Felipe Ibarra \u00e8 un dipartimento argentino, situato nella parte centro-orientale della provincia di Santiago del Estero, con capoluogo Suncho Corral.\nEsso confina a nord con i dipartimenti di Moreno e Figueroa; a est con le province del Chaco e di Santa Fe; a sud con il dipartimento di General Taboada; e a ovest con i dipartimenti di Sarmiento e ancora Figueroa.\nAssume il nome di Juan Felipe Ibarra nel 1975: prima era conosciuto col nome di \"Matar\u00e1\".\nSecondo il censimento del 2001, su un territorio di 9.139\u00a0km\u00b2, la popolazione ammontava a 16.937 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599675", "revid": "1310927", "url": "https://it.wikipedia.org/wiki?curid=2599675", "title": "Club de F\u00fatbol Badalona", "text": "Il Club de F\u00fatbol Badalona \u00e8 una societ\u00e0 calcistica spagnola con sede a Badalona, nella regione autonoma della Catalogna, in Spagna.\nGioca nella \"Segunda Divisi\u00f3n RFEF\", la quarta serie del Campionato di calcio spagnolo."}
{"id": "2599676", "revid": "262457", "url": "https://it.wikipedia.org/wiki?curid=2599676", "title": "\u015a\u016bra\u1e43gama S\u016btra", "text": ""}
{"id": "2599678", "revid": "767487", "url": "https://it.wikipedia.org/wiki?curid=2599678", "title": "Time Lapse (Steve Hackett)", "text": "Time Lapse \u00e8 un album musicale di Steve Hackett uscito nel 1992. Fu il decimo pubblicato dal chitarrista come solista e il primo che raccoglie registrazioni dal vivo. L'album venne registrato al Savoy Theater di New York (durante il tour successivo alla pubblicazione di \"Cured\") e negli studi televisivi della Central TV di Nottingham."}
{"id": "2599679", "revid": "1833487", "url": "https://it.wikipedia.org/wiki?curid=2599679", "title": "Linda Collini", "text": "Biografia.\nSeconda di tre figlie, Evelina la maggiore e Viola la minore, nasce a Prato il 21 maggio 1982. \nIntraprende gli studi all'istituto tecnico dopo i quali inizia a lavorare in una tintoria. \nNel 2003 comprende che la sua strada era quella della recitazione, nel 2004 si iscriver\u00e0 alla scuola di recitazione \"Garinei e Giovannini\" a Roma.\nDopo aver partecipato a Miss Italia 2003 e aver vinto la fascia di Miss Wella, ha fatto da testimonial per Wella, uno degli sponsor della manifestazione, fino al 2005.\nHa poi intrapreso la carriera di conduttrice televisiva. Tra i suoi lavori, ricordiamo: \"CineLounge\" (2005), in onda su Sky, \"Aspettando Miss Italia\" (2006), in onda su Rai Uno. Nel 2007 ha lavorato come inviata dal \"Carnevalia\" di Ivrea per Rai 2.\nNel 2008 viene scelta per interpretare il ruolo di \"Cecilia Castelli\" nel cast fisso della soap opera \"CentoVetrine\".\nIl 4 novembre 2012 partecipa insieme al fidanzato l'attore Jgor Barbazza alla puntata domenicale di \"Avanti un altro!\". Per il cinema, ha girato \"Un'insolita vendemmia\", uscito nelle sale cinematografiche l'11 aprile 2013, e \"Sapore di te\", uscito nel 2014.\nVita privata.\nDal 2010 \u00e8 fidanzata con l'attore Jgor Barbazza, conosciuto sul set di \"Centovetrine.\" La coppia ha una figlia."}
{"id": "2599683", "revid": "767487", "url": "https://it.wikipedia.org/wiki?curid=2599683", "title": "Dipartimento di Loreto", "text": "Loreto \u00e8 un dipartimento argentino, situato nella parte sud-occidentale della provincia di Santiago del Estero, con capoluogo Loreto.\nEsso confina a nord con il dipartimento di Sil\u00edpica, a est con il dipartimento di San Mart\u00edn, a sud-est con il dipartimento di Atamisqui, a sud con il dipartimento di Ojo de Agua e a ovest con il dipartimento di Choya.\nSecondo il censimento del 2001, su un territorio di 3.337\u00a0km\u00b2, la popolazione ammontava a 17.442 abitanti."}
{"id": "2599687", "revid": "1543377", "url": "https://it.wikipedia.org/wiki?curid=2599687", "title": "Dipartimento di Mitre", "text": "Mitre \u00e8 un dipartimento argentino, situato nella parte meridionale della provincia di Santiago del Estero, con capoluogo Villa Uni\u00f3n.\nEsso confina a nord con i dipartimenti di Aguirre e Salavina, a est con il dipartimento di Rivadavia, a sud con la provincia di C\u00f3rdoba, e a ovest con il dipartimento di Quebrachos.\nSecondo il censimento del 2001, su un territorio di 3.667\u00a0km\u00b2, la popolazione ammontava a 1.813 abitanti."}
{"id": "2599688", "revid": "767487", "url": "https://it.wikipedia.org/wiki?curid=2599688", "title": "Dipartimento di Moreno", "text": "Moreno \u00e8 un dipartimento argentino, situato nella parte centro-orientale della provincia di Santiago del Estero, con capoluogo Quimil\u00ed.\nGeografia.\nEsso confina a nord con il dipartimento di Alberdi, a est con la provincia del Chaco, a sud con il dipartimento di Juan Felipe Ibarra, e a ovest con quello di Figueroa. \u00c8 il dipartimento pi\u00f9 esteso della provincia.\nSecondo il censimento del 2001, su un territorio di 16.127\u00a0km\u00b2, la popolazione ammontava a 28.053 abitanti.\nAmministrazione.\nMunicipi e \"\u201ccomisiones municipales\u201d\" del dipartimento sono:"}
{"id": "2599690", "revid": "66387", "url": "https://it.wikipedia.org/wiki?curid=2599690", "title": "FIAT G.50", "text": ""}
{"id": "2599691", "revid": "66387", "url": "https://it.wikipedia.org/wiki?curid=2599691", "title": "Messerschmitt Me 110", "text": ""}
{"id": "2599692", "revid": "767487", "url": "https://it.wikipedia.org/wiki?curid=2599692", "title": "Dipartimento di Ojo de Agua", "text": "Ojo de Agua \u00e8 un dipartimento argentino, situato nella parte meridionale della provincia di Santiago del Estero, con capoluogo Villa Ojo de Agua.\nEsso confina a nord con i dipartimenti di Loreto e Atamisqui; a est con il dipartimento di Quebrachos, a sud la provincia di C\u00f3rdoba, e a ovest con il dipartimento di Choya.\nSecondo il censimento del 2001, su un territorio di 6.269\u00a0km\u00b2, la popolazione ammontava a 13.352 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599693", "revid": "228587", "url": "https://it.wikipedia.org/wiki?curid=2599693", "title": "Dipartimento di Pellegrini", "text": "Pellegrini \u00e8 un dipartimento argentino, situato nella parte nord-occidentale della provincia di Santiago del Estero, con capoluogo Nueva Esperanza.\nEsso confina a nord con la provincia di Salta, a est con i dipartimenti di Copo e Alberdi; a sud con il dipartimento di Jim\u00e9nez, e a ovest con le province di Tucum\u00e1n e di nuovo Salta.\nSecondo il censimento del 2001, su un territorio di 7.330\u00a0km\u00b2, la popolazione ammontava a 19.517 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599694", "revid": "1543377", "url": "https://it.wikipedia.org/wiki?curid=2599694", "title": "Parchi nazionali della Norvegia", "text": "La rete dei parchi nazionali della Norvegia comprende 47 parchi nazionali, di cui 40 sono sulla terraferma e 7 nell'arcipelago delle Isole Svalbard. La gestione \u00e8 affidata al \"Direttorato per il trattamento della natura\" (norvegese: Direktoratet for naturforvaltning, DN).\nIl 15% del territorio norvegese \u00e8 protetto dal punto di vista ambientale.\nI parchi nazionali sono aree a protezione moderata, un livello di protezione maggiore \u00e8 quello delle riserve naturali. Oltre che come parchi nazionali, la Norvegia classifica le sue aree naturali protette in: Paesaggi Protetti, Riserve Naturali, Monumenti Naturali.\nLa legge tutela dal 1957 il \"Diritto di pubblico accesso\": si pu\u00f2 riassumere con quanto dichiarato dal Ministero Norvegese dell'Ambiente: \"Sono le leggi della natura a governare i parchi nazionali norvegesi. \u00c8 la natura stessa a decidere e a stabilire i ritmi dei mutamenti\".\nNel 2002: \"Atto Svalbard di protezione ambientale\", integra le norme precedenti.\nAnche la Norvegia aderisce all'Obiettivo 2010 sulla biodiversit\u00e0, promosso dall'Unione Internazionale per la Conservazione della Natura (IUCN)."}
{"id": "2599696", "revid": "124011781", "url": "https://it.wikipedia.org/wiki?curid=2599696", "title": "Venus (Shocking Blue)", "text": "Venus \u00e8 un Singolo del gruppo musicale olandese Shocking Blue, pubblicato nel 1969 come estratto dall'album \"At Home\".\nDescrizione.\nTesto e musica del brano furono scritti da Robbie van Leeuwen, chitarrista e produttore degli Shocking Blue, che si \u00e8 ispirato ad una composizione di Tim Rose: \"The Banjo Song\". \nIl singolo \u00e8 stato pubblicato a fine 1969 come singolo estratto dall'album \"At Home\", il singolo degli Shocking Blue raggiunse la posizione numero uno della \"Billboard Hot 100\" il 7 febbraio 1970 ed in Francia per sei settimane.\n\"Venus\" \u00e8 arrivata al numero uno nel 1969, e nuovamente nel 1986, nella cover registrata dalle Bananarama. La canzone in seguito ha ricevuto numerose reinterpretazioni da diversi artisti, ed \u00e8 apparsa in vari film, show televisivi e pubblicit\u00e0.\nUna versione strumentale registrata dai Don Pablo's Animals sotto etichetta Rumor Records ha raggiunto il 4\u00b0 posto della classifica inglese il 19 maggio 1990. Il 24 maggio 1990 i Don Pablo's Animals (Giorgio Pavan e Christian Hornbostel) sono a Top Of The Pops sulla BBC."}
{"id": "2599697", "revid": "1543377", "url": "https://it.wikipedia.org/wiki?curid=2599697", "title": "Dipartimento di Quebrachos", "text": "Quebrachos \u00e8 un dipartimento argentino, situato nel sud della provincia di Santiago del Estero, con capoluogo Sumampa.\nDa ovest a est, esso confina con i dipartimenti di Ojo de Agua, Salavina e Mitre, e a sud con la provincia di C\u00f3rdoba.\nSecondo il censimento del 2001, su un territorio di 3.507\u00a0km\u00b2, la popolazione ammontava a 11.331 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599701", "revid": "767487", "url": "https://it.wikipedia.org/wiki?curid=2599701", "title": "Franco e i &quot;G.5&quot;", "text": "Franco e i \"G.5\" sono stati un complesso musicale italiano attivo tra la fine degli anni quaranta e i primi anni sessanta.\nStoria del gruppo.\nIl complesso viene fondato dal batterista fiorentino Franco Rosselli (nato il 26 marzo 1924) nel 1949, come quartetto insieme al saxofonista Danilo Geri, Tromba Orlando Antolini ed al pianista Giancarlo Novelli; con l'ingresso del chitarrista Dino Termine ila formazione assume la denominazione di Franco e i \"G.5\", per ricordare i cinque gigli della loro citt\u00e0, Firenze.\nPresto si esibiscono in tutta Italia, e durante una serata a Venezia nel 1952 vengono notati da un talent scout della Columbia, che propone loro un contratto: iniziano cos\u00ec ad incidere una lunga serie di dischi a 78, 45 e 33 giri.\nSono tra i primi in Italia (insieme a Michelino) a diffondere i ritmi latinoamericani; raggiungono anche una discreta popolarit\u00e0 all'estero, soprattutto in Spagna.\nNel corso degli anni hanno alcuni cambiamenti nella formazione, e nel 1958 entra come cantante Gian Costello, che in seguito avr\u00e0 un discreto successo come solista.\nPartecipano al Festival di Napoli 1961 come riesecutori delle canzoni in gara; continuano ancora l'attivit\u00e0 per qualche anno poi, travolti dall'onda dei gruppi beat, si sciolgono verso la met\u00e0 degli anni '60.\nIn seguito, Franco Rosselli continua l'attivit\u00e0 nei night, formando nuovi gruppi con altri musicisti (tra cui il saxofonista Andrea Ventriglia), riutilizzando a volte il nome Franco e i \"G.5\"."}
{"id": "2599703", "revid": "80598", "url": "https://it.wikipedia.org/wiki?curid=2599703", "title": "Franco e i G5", "text": ""}
{"id": "2599717", "revid": "1305772", "url": "https://it.wikipedia.org/wiki?curid=2599717", "title": "Poison (Alice Cooper)", "text": "Poison \u00e8 un brano del cantante statunitense Alice Cooper, pubblicato in tutto il mondo come singolo nel 1989 e incluso nell'album \"Trash\". Prodotta e scritta insieme a Desmond Child, la canzone rappresenta uno dei maggiori successi di Cooper, avendo raggiunto la settima posizione della Billboard Hot 100 negli Stati Uniti e il secondo posto della Official Singles Chart nel Regno Unito.\nVideo musicale.\nEsistono due versioni del video musicale della canzone. Il video originale doveva inizialmente essere censurato per la messa in onda in orari diurni, per via di alcune scene in cui la modella Rana Kennedy appariva solamente in perizoma. Tali scene sono poi state nuovamente filmate in versione meno os\u00e9, con la ragazza che indossava un corsetto per coprire il seno.\nDiretto da Nigel Dick, si \u00e8 trattato del primo video di Alice Cooper ad andare in forte rotazione su MTV, avendo il merito di introdurre il cantante a una nuova fascia di pubblico pi\u00f9 giovane.\nRemix.\nLa versione dei Groove Coverage \u00e8 stata fatta oggetto di diversi remix:"}
{"id": "2599720", "revid": "1568859", "url": "https://it.wikipedia.org/wiki?curid=2599720", "title": "Willem Jacobus E\u0133k", "text": "Biografia.\nFormazione e carriera accademica.\nNato a Duivendrecht, nel 1978 si laure\u00f2 in medicina e chirurgia presso l'Universit\u00e0 di Amsterdam. Dal 1979 avvi\u00f2 gli studi di bioetica medica presso l'Universit\u00e0 di Leida, mentre nel 1980 entr\u00f2 nel seminario di Rolduc, a Kerkrade, e fu ordinato presbitero il 1\u00ba giugno 1985 per l'imposizione delle mani dell'allora vescovo di Roermond Joannes Baptist Matthijs Gijsen. Fu incardinato nella diocesi di Roermond, dove fu nominato viceparroco di Sant'Antonio di Padova a Blerick.\nNel 1987 consegu\u00ec il dottorato di ricerca in bioetica medica, con una dissertazione sull'eutanasia. In seguito, nel 1990, consegu\u00ec anche il dottorato di ricerca in Filosofia presso la Pontificia Universit\u00e0 San Tommaso d'Aquino, con una tesi in tema di ingegneria genetica. Poco dopo E\u0133k cominci\u00f2 ad insegnare teologia morale al seminario di Rolduc. Dopo il 1996 si trasfer\u00ec a Lugano, per insegnare presso la facolt\u00e0 teologica della locale universit\u00e0. Dal 1997 al 2002 fu componente della Commissione Teologica Internazionale.\nVescovo di Groninga.\nIl 17 luglio 1999 papa Giovanni Paolo II lo nomin\u00f2 vescovo di Groninga, successore del vescovo Johann Bernard Wilhelm Maria M\u00f6ller. Ricevette la consacrazione episcopale il 6 novembre dello stesso anno per l'imposizione delle mani del cardinale Adrianus Johannes Simonis. Scelse il motto episcopale \"Noli recusare laborem\". Nel 2001 E\u0133k fu colpito da emorragia cerebrale e per qualche tempo dovette cedere le sue funzioni al vicario generale, ma pochi mesi dopo le riassunse, essendosi pienamente rimesso.\nArcivescovo di Utrecht e cardinale.\nL'11 dicembre 2007 papa Benedetto XVI lo ha elevato arcivescovo di Utrecht, 70\u00ba successore di San Villibrordo Ha preso possesso dell'arcidiocesi, facendo il suo ingresso nella cattedrale metropolitana di Santa Caterina, il 26 gennaio 2008. Nel 2011 \u00e8 stato inoltre eletto presidente della Conferenza episcopale dei Paesi Bassi.\nNel concistoro del 18 febbraio 2012 papa Benedetto XVI lo ha creato cardinale presbitero del titolo di San Callisto.\nPrese di posizione.\nCome vescovo di Groninga L'esempio pi\u00f9 conosciuto del rinnovato attivismo portato da E\u0133k \u00e8 quello dei \"luoghi della speranza\" in cui si tramutarono le chiese per volere del vescovo, a cominciare dalla Cattedrale di San Giuseppe a Groninga, che da luogo di culto aperto solo nei fine settimana si trasform\u00f2 in una comunit\u00e0 aperta e ricettiva sette giorni su sette. L'iniziativa ebbe successo e fu adottata in tutte le altre diocesi olandesi ed ebbe un ruolo centrale nella rinnovata mobilitazione dei fedeli, che port\u00f2 anche ad un incremento delle ordinazioni sacerdotali.\nAll'impegno sociale E\u0133k ha fin dall'inizio unito una forte propensione al conservatorismo, specialmente in materia di aborto ed omosessualit\u00e0, che ne hanno fatto uno degli uomini religiosi pi\u00f9 discussi del paese. Ha sottoscritto gli ideali espressi nei \"dubia\" presentati sull'esortazione apostolica \"Amoris laetitia\" di papa Francesco.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2599721", "revid": "767487", "url": "https://it.wikipedia.org/wiki?curid=2599721", "title": "Dipartimento di R\u00edo Hondo", "text": "R\u00edo Hondo \u00e8 un dipartimento argentino, situato nella parte centro-orientale della provincia di Santiago del Estero, con capoluogo Termas de R\u00edo Hondo.\nEsso confina a nord con il dipartimento di Jim\u00e9nez, a est con i dipartimenti di Banda e Capital, a sud con il dipartimento di Guasay\u00e1n e a ovest con la provincia di Tucum\u00e1n.\nSecondo il censimento del 2001, su un territorio di 2.124\u00a0km\u00b2, la popolazione ammontava a 50.781 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599722", "revid": "287204", "url": "https://it.wikipedia.org/wiki?curid=2599722", "title": "Luca Luchetti", "text": "Biografia.\nTrasferitosi a Roma nei primi anni '40 dalle Marche, inizia a lavorare negli studi di molti artisti romani tra cui Pericle Fazzini, Leoncillo Leonardi, Marino Mazzacurati e Marcello Avenali, di cui in seguito diventa assistente all'Accademia di Belle Arti di Roma. Comincia nel 1956 a partecipare alle prime mostre.\nNel 1957 vince il premio del Presidente della Repubblica Italiana alla quinta edizione del Premio Spoleto. Nello stesso anno, sempre a Spoleto, in occasione della prima edizione del Festival dei Due Mondi, viene invitato a rappresentare la giovane scultura italiana.\nNegli anni seguenti indirizza la sua attivit\u00e0 verso una scultura finalizzata all'inserimento in contesti architettonici sperimentando materiali e tecniche diverse che lo porteranno spesso a collaborare con architetti e restauratori.\n\u00c8 stato per molti anni assistente prima e titolare poi della cattedra di Decorazione presso l'Accademia di Belle Arti di Roma, Frosinone e Foggia.\n\u00c8 il padre del regista Daniele Luchetti che ha girato il fim Anni felici ispirato alla propria infanzia. \nOpere.\nScultura.\nFra le esperienze pi\u00f9 importanti nel periodo della sua formazione, si pu\u00f2 citare la collaborazione con Marcel Breuer per l'ideazione di un fonte battesimale in una chiesa progettata da quest'ultimo.\nFra le opere monumentali pi\u00f9 significative dello scultore si ricordano:\nOltre alle opere monumentali, l'artista ha eseguito numerose vetrate, opere di decorazione, argenti e piccole sculture in materiali vari, fra cui materiali preziosi. Queste opere si trovano in varie chiese, istituti e collezioni private.\nPittura.\nNei primi anni della sua carriera, e fino agli anni '70, Luchetti produce alcune pitture su materiali convenzionali (tela, legno, carta).\nProduce alcune serigrafie numerate, spesso rappresentando o rielaborando il risultato di alcuni processi sperimentali portati avanti nell'ambito della scultura.\nInizia quindi la sperimentazione su materiali nuovi come pellicole o supporti fotocromatici per creare opere che contenessero comunque componenti di spazialit\u00e0 ad esempio facendo ricorso ad elementi trasparenti e montaggio su supporti tridimensionali.\nLa Pittura rimane comunque un elemento minore della sua attivit\u00e0, maggiormente sperimentale probabilmente utilizzato maggiormente quale supporto alla scultura che rimane il suo ambito artistico prevalente.\nMostre.\nLuca Luchetti non \u00e8 stato particolarmente prolifico in fatto di mostre, avendo sempre preferito dedicarsi alla didattica, alla sperimentazione personale di forme e materiali o seguendo le commissioni dirette di opere pi\u00f9 o meno grandi.\nFra le mostre a cui ha comunque partecipato vi sono:\nNon sono al momento reperibili informazioni riguardanti la sua partecipazione a mostre in periodi precedenti agli anni settanta.\nCollaborazioni.\nIn qualit\u00e0 di scultore ha collaborato con restauratori per lo studio di oggetti, integrazioni e preparazione di copie. Tra queste, si ricorda la copia in bronzo della scultura di un grande Grifo in Piazza San Pietro, Perugia; la ricostruzione degli arti del cavallo detto di Lisippo, presso i Musei Capitolini di Roma e le integrazioni delle formelle della porta in bronzo del Duomo di Benevento."}
{"id": "2599733", "revid": "372624", "url": "https://it.wikipedia.org/wiki?curid=2599733", "title": "Rago National Park", "text": ""}
{"id": "2599736", "revid": "110157", "url": "https://it.wikipedia.org/wiki?curid=2599736", "title": "Dipartimento di Rivadavia (Santiago del Estero)", "text": "Rivadavia \u00e8 un dipartimento argentino, situato nell'estrema parte sud-orientale della provincia di Santiago del Estero, con capoluogo Selva.\nEsso confina a nord con il dipartimento di Aguirre, a est con la provincia di Santa Fe, a sud con la provincia di C\u00f3rdoba, e a ovest con il dipartimento di Mitre.\nSecondo il censimento del 2001, su un territorio di 3.402\u00a0km\u00b2, la popolazione ammontava a 4.916 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599739", "revid": "372624", "url": "https://it.wikipedia.org/wiki?curid=2599739", "title": "Nordre Isfjorden Land National Park", "text": ""}
{"id": "2599740", "revid": "74801", "url": "https://it.wikipedia.org/wiki?curid=2599740", "title": "Sala (Svezia)", "text": "Sala \u00e8 una citt\u00e0 della Svezia capoluogo dell'omonimo comune, conta abitanti e si trova nella contea di V\u00e4stmanland.\nStoria.\nLa citt\u00e0 \u00e8 principalmente nota per la storica presenza di una miniera d'argento nel suo territorio, il cui sfruttamento risale al Medioevo rimanendo attivo sino al 1908. Nel 1624 la citt\u00e0 fu spostata nella sua attuale posizione e ricevette contestualmente il riconoscimento ufficiale dello status di citt\u00e0 (\"stad\") per Decreto Reale di Gustavo II Adolfo di Svezia.\nL'argento rivest\u00ec un importante ruolo per l'economia dell'intera Svezia oltre a fungere da base per la produzione di monete. Nel corso dei secoli dal sito di Sala sono state estratte un totale di 400 tonnellate d'argento, con punte di 5 per anno, e tonnellate di piombo.\nLa miniera, oggi popolare attrazione turistica, raggiunse complessivamente una lunghezza di 20 chilometri per una profondit\u00e0 massima di 300 metri."}
{"id": "2599748", "revid": "24823", "url": "https://it.wikipedia.org/wiki?curid=2599748", "title": "Louis-Charles De Labourdonnais", "text": ""}
{"id": "2599749", "revid": "767487", "url": "https://it.wikipedia.org/wiki?curid=2599749", "title": "Dipartimento di Robles", "text": "Robles \u00e8 un dipartimento argentino, situato nel centro della provincia di Santiago del Estero, con capoluogo Fern\u00e1ndez.\nEsso confina a nord con i dipartimenti di Figueroa e Banda, a est con il dipartimento di Sarmiento, a sud con il dipartimento di San Mart\u00edn, e a ovest con il dipartimento di Capital.\nSecondo il censimento del 2001, su un territorio di 1.424\u00a0km\u00b2, la popolazione ammontava a 40.060 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599751", "revid": "287204", "url": "https://it.wikipedia.org/wiki?curid=2599751", "title": "Benidorm Club de F\u00fatbol", "text": "Il Benidorm Club de F\u00fatbol \u00e8 una societ\u00e0 calcistica con sede a Benidorm, nella Comunit\u00e0 Valenzana, in Spagna.\nGioca nella \"Segunda Divisi\u00f3n B\", la terza serie del campionato spagnolo."}
{"id": "2599752", "revid": "24823", "url": "https://it.wikipedia.org/wiki?curid=2599752", "title": "Carl Friedrich J\u00e4nisch", "text": ""}
{"id": "2599755", "revid": "5585", "url": "https://it.wikipedia.org/wiki?curid=2599755", "title": "Aeroporto Internazionale di San Francisco", "text": "L'Aeroporto Internazionale di San Francisco (IATA: SFO, ICAO: KSFO) \u00e8 un aeroporto situato a circa 21\u00a0km dal centro di San Francisco in California, negli Stati Uniti d'America. L'aeroporto offre collegamenti aerei con gran parte del Nord America e verso i principali hub dell'Europa, dell'Asia e dell'Australia. \u00c8 il pi\u00f9 grande aeroporto della citt\u00e0, il secondo aeroporto della California dopo quello di Los Angeles e quello americano con pi\u00f9 voli verso la Cina."}
{"id": "2599758", "revid": "486946", "url": "https://it.wikipedia.org/wiki?curid=2599758", "title": "Gi\u00f9 sulla Terra", "text": ""}
{"id": "2599759", "revid": "107098", "url": "https://it.wikipedia.org/wiki?curid=2599759", "title": "Benidorm Club Deportivo", "text": ""}
{"id": "2599764", "revid": "1543377", "url": "https://it.wikipedia.org/wiki?curid=2599764", "title": "Dipartimento di Salavina", "text": "Salavina \u00e8 un dipartimento argentino, situato nel centro-sud della provincia di Santiago del Estero, con capoluogo Los Telares.\nEsso confina a nord con il dipartimento di Avellaneda, a est con il dipartimento di Aguirre, a sud con il dipartimento di Mitre, a ovest con i dipartimenti di Quebrachos e dipartimento di Atamisqui.\nSecondo il censimento del 2001, su un territorio di 3.562\u00a0km\u00b2, la popolazione ammontava a 10.664 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599765", "revid": "125744509", "url": "https://it.wikipedia.org/wiki?curid=2599765", "title": "Buon compleanno Canale 5", "text": "Buon compleanno Canale 5 \u00e8 stato un programma televisivo italiano andato in onda su Canale 5 tra il 1990 e il 1991. \nLa trasmissione celebrava i primi dieci anni di trasmissioni di Canale 5 ed \u00e8 andato in onda per dodici puntate, condotte a turno da alcuni dei volti pi\u00f9 amati della rete: Mike Bongiorno, Marco Columbro, Corrado, Maurizio Costanzo, Raimondo Vianello, Sandra Mondaini, Claudio Lippi, Gerry Scotti, Lino Banfi e Heather Parisi.\nLa trasmissione.\nIl programma era un variet\u00e0 trasmesso dalla rete ammiraglia Fininvest il venerd\u00ec in prima serata, dal 19 ottobre 1990 all'11 gennaio 1991. \nDurante le puntate sono state riproposte le immagini di cento programmi proposti da Canale 5 durante gli anni ottanta (dieci trasmissioni a puntate). Le immagini venivano poi commentate in studio dai protagonisti dei filmati e dagli ospiti in studio, che a fine puntata eleggevano la trasmissione migliore tra quelle proposte durante la serata. Durante l'ultima puntata \u00e8 stato decretato dal pubblico a casa il programma simbolo del decennio appena terminato.\nLe ultime due puntate della trasmissione erano incentrate sul presente (il 1990) e il futuro (il 1991) dell'emittente.\nDurante lo stesso periodo Fiorella Pierobon ha condotto una striscia quotidiana pomeridiana, dedicata all'anno corrispondente alla puntata del serale."}
{"id": "2599775", "revid": "110157", "url": "https://it.wikipedia.org/wiki?curid=2599775", "title": "J\u00e1nos Flesch", "text": "\u00c8 noto per aver rivendicato il primato mondiale di partite simultanee alla cieca quando affront\u00f2 52 avversari in una esibizione a Budapest nel 1960. Tuttavia, tale primato non gli venne riconosciuto perch\u00e9 gli fu apparentemente consentito di consultare i referti delle partite.\nCarriera e stile di gioco.\nFlesch consegu\u00ec il titolo di Maestro Internazionale nel 1963 e quello di Grande maestro onorario nel 1980.\nRappresent\u00f2 l'Ungheria nelle Olimpiadi degli scacchi del 1964 a Tel Aviv conquistando il quarto posto. Partecip\u00f2 inoltre al Campionato a europeo a squadre del 1965 ad Amburgo.\nDal 1967 svolse l'attivit\u00e0 di maestro e allenatore di scacchi.\nMor\u00ec insieme alla moglie Ildik\u00f3 Tenyei in seguito ad un incidente automobilistico a Whitstable nel 1983.\nJ\u00e1nos Flesch era un giocatore d'attacco che assumeva diversi rischi in partita per sviluppare uno stile di gioco creativo. Usava spesso i sacrifici per ottenere l'iniziativa. In molte delle sue migliori partite vinse con un attacco brillante contro il re avversario.\nAlcune partite notevoli:"}
{"id": "2599780", "revid": "93335", "url": "https://it.wikipedia.org/wiki?curid=2599780", "title": "Enzo Magist\u00e0", "text": ""}
{"id": "2599781", "revid": "76963", "url": "https://it.wikipedia.org/wiki?curid=2599781", "title": "Slade Pearce", "text": "Entrato nel settore cinematografico ancora bambino, Pearce ha subito riscosso la simpatia del pubblico e gli apprezzamenti della critica, ottenendo prestissimo una nomination per gli \"Young Artist Awards\" nel 2006 e la vittoria per la stessa categoria nel 2008."}
{"id": "2599782", "revid": "76963", "url": "https://it.wikipedia.org/wiki?curid=2599782", "title": "Aya Hirano", "text": "\u00c8 sotto contratto con la Space Craft Produce, un ramo dello Space Craft Group, per la sua carriera da seiy\u016b, mentre con l'etichetta Lantis per la sua carriera da cantante..\nBiografia.\nAya pass\u00f2 alcuni anni dell'infanzia in America prima di tornare in Giappone. Nel 1998, si un\u00ec al Tokyo Child Theatrical Group, una divisione dello Space Craft Group. Successivamente, inizi\u00f2 ad apparire in spot pubblicitari e ottenne il primo ruolo da seiy\u016b in \"Tenshi no shippo\". Dal 2002-2003 \u00e8 stata un membro del gruppo femminile SpringS.\nDopo il diploma, inizia seriamente a intraprendere la carriera di seiy\u016b e cantante. La grande opportunit\u00e0 arriva nel 2006, quando ottiene il ruolo di doppiatrice per Haruhi Suzumiya, il personaggi principale dell'anime \"La malinconia di Haruhi Suzumiya\". Il successo di questa serie lancia definitivamente la sua carriera in Giappone. Il suo singolo \"B\u014dken desho desho?\" contenente la sigla iniziale dell'anime \u00e8 andato esaurito in Giappone lo stesso giorno in cui \u00e8 uscito. Questo successo le ha permesso di essere scelta per altri due ruoli principali: la voce di Reira in \"Nana\" e di Misa Amane in \"Death Note\". La sua popolarit\u00e0 \u00e8 stata confermata ai primi \"Seiy\u016b Awards\", dove ha vinto come \"Miglior esordiente femminile\" per il suo ruolo come Haruhi Suzumiya; lo stesso ruolo gli ha fatto vincere la nomination come \"Miglior personaggio principale femminile\". Agli stessi Awards, fu nominata anche come \"Miglior personaggio secondario femminile\", e ha guadagnato due nomination come \"Miglior Singolo\" (uno per \"B\u014dken desho desho?\", l'altro era una nomination di gruppo per il singolo \"Hare hare yukai\"). Nel 2008, ha vinto il titolo di \"Miglior personaggio femminile\" alla seconda edizione dei Seiyu Awards.\nHa suonato ai concerti \"Animelo Summer Live\" tra il 2006 e il 2008, cos\u00ec come al concerto \"Suzumiya Haruhi no gekis\u014d\" del 18 marzo 2007.\nAya Hirano \u00e8 stata ospite all'Anime Expo 2007, insieme alle altre seiy\u016b de \"La malinconia di Haruhi Suzumiya\", Minori Chihara e Y\u016bko Got\u014d. Nel 2007, ottiene il ruolo di Konata Izumi in \"Lucky Star\" e pubblica tre diversi singoli.\nNel novembre 2010 ha annunciato su Twitter, di essere affetta da una forma benigna di tumore al cervello. Tuttavia ha anche assicurato che questo non avr\u00e0 influenza sulla sua vita artistica.\nNel 2011 Aya ha annunciato sempre su Twitter che il suo album \"Aya Museum\", uscito il 25 maggio 2011, sar\u00e0 l'ultimo e che ha intenzione di prendersi una pausa dal lavoro di cantante, ma se la sua carriera avr\u00e0 si nuovo inizio, i suoi fan saranno i primi a saperlo.\nVerso settembre ha annunciato di aver trovato una nuova agenzia e probabilmente prender\u00e0 parte a nuovi progetti. https://j-idolblog.blogspot.com/2011/09/aya-hirano-torna-con-una-nuova-agenzia.html\nRuoli.\nRuoli principali in grassetto."}
{"id": "2599784", "revid": "1543377", "url": "https://it.wikipedia.org/wiki?curid=2599784", "title": "Dipartimento di San Mart\u00edn (Santiago del Estero)", "text": "San Mart\u00edn \u00e8 un dipartimento argentino, situato nel centro della provincia di Santiago del Estero, con capoluogo Brea Pozo.\nEsso confina, partendo da nord ed in senso orario, con i dipartimenti di Robles, Sarmiento, Avellaneda, Atamisqui, Loreto, e Sil\u00edpica.\nSecondo il censimento del 2001, su un territorio di 2.097\u00a0km\u00b2, la popolazione ammontava a 9.148 abitanti.\nMunicipi e \"\u201ccomisiones municipales\u201d\" del dipartimento sono:"}
{"id": "2599786", "revid": "2034231", "url": "https://it.wikipedia.org/wiki?curid=2599786", "title": "Carol W. Greider", "text": "Specializzata in biologia molecolare, nel 2009 ha vinto il Premio Nobel per la medicina. \nStudi.\nLa Greider ha avviato la ricerca sul modo in cui i cromosomi sono protetti dai telomeri e dall'enzima telomerasi. Queste ricerche le hanno valso il Premio Nobel, assieme ad Elizabeth H. Blackburn e Jack W. Szostak."}
{"id": "2599787", "revid": "701660", "url": "https://it.wikipedia.org/wiki?curid=2599787", "title": "Parco Maruyama", "text": "Il parco Maruyama di Kyoto, antica capitale imperiale del Giappone, \u00e8 il principale luogo della citt\u00e0 in cui ci si reca per praticare l'hanami, ovvero l'usanza giapponese di ammirare la fioritura primaverile dei ciliegi.\nIl parco accoglie molti visitatori, specie in primavera, e la sua principale attrazione \u00e8 costituita da un ciliegio piangente (\"shidarezakura\"). L'accesso principale al parco si ha attraverso il Santuario di Yasaka, nella parte orientale del quartiere di Gion."}
{"id": "2599790", "revid": "339392", "url": "https://it.wikipedia.org/wiki?curid=2599790", "title": "Fibre nervose", "text": ""}
{"id": "2599804", "revid": "161273", "url": "https://it.wikipedia.org/wiki?curid=2599804", "title": "Pair review", "text": ""}
